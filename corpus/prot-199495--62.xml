<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--62</head>
          <docDate when="1994">1994</docDate>
        </div>
      </front>
      <body>
        <div>
          <note xml:id="i-d270b5118c213eee-0">
            Det justerade protokollet beräknas utkomma om 3 veckor
          </note>
          <note xml:id="i-89012668d3a58dac-0">
            ________________________________________________________________________
          </note>
          <note xml:id="i-f5491fd10d924638-0"/>
          <note xml:id="i-0dc54c7c92a2a1ac-0">
            1 § Meddelande om tidpunkten för den utrikespolitiska debatten
            den 22 februari
          </note>
          <note xml:id="i-666f1811ee207dd6-0">
            Talmannen meddelade att den utrikespolitiska debatten onsdagen
            den 22 februari skulle inledas kl.
          </note>
          <note xml:id="i-602bfa3129da8732-0">
            9.00.
          </note>
          <note xml:id="i-c5df40ca9b63c5cc-0">
            2 § Meddelande om ändring i kammarens sammanträdesplan den 24
            februari
          </note>
          <note xml:id="i-f4b3e5ed6a250d93-0">
            Talmannen meddelade att tidigare aviserat plenum för interpellationssvar
            fredagen den 24 februari kl. 9.00 var inställt. I stället skulle
            kammaren sammanträda för bordläggning kl. 15.00.
          </note>
          <note xml:id="i-b5f8d6f265534ece-0">
            3 § Svar på interpellation 1994/95:50 om Europaväg 4 i Sundsvallsområdet
          </note>
          <note xml:id="i-356bc989cf513729-0">
            Anf. 1 Kommunikationsminister INES
          </note>
          <note xml:id="i-24688119c7f094be-0">
            UUSMANN (s)
          </note>
          <note xml:id="i-509504ad3686b42d-0">
            Fru talman! Roy Ottosson har ställt följande frågor till mig:
          </note>
          <note xml:id="i-81bad65dcb6b54b3-0">
            - Avser ministern att kritiskt granska kostsamma vägprojekt,
            som t.ex. E 4-projektet i Sundsvall, i syfte att förhindra onödigt
            kostsamma eller inte tillräckligt motiverade projekt genomförs?
          </note>
          <note xml:id="i-6556319ba7809eea-0">
            - Överväger ministern att ompröva E 4-
          </note>
          <note xml:id="i-63a91fe39f1019ae-0">
            projektet i Sundsvall, om det med god säkerhet kan visas att
            det inte medför de väsentliga miljöförbättringar som förutsattes
            då projektet påbörjades?
          </note>
          <note xml:id="i-fbb787031f1c3df2-0">
            - Hur mycket investeringsmedel för vägutbyggnader avser regeringen
            avsätta till Sundsvallsområdet den närmaste tioårsperioden?
          </note>
          <note xml:id="i-74bc43cb3c8ba55f-0">
            Roy Ottossons två första frågor handlar om konkreta vägprojekt
            och prövningen av dessa.
          </note>
          <note xml:id="i-1c69753ab5c2680c-0">
            Enligt gällande regler i väglagen är ansvaret för framtagande
            av underlag och upprättande av arbetsplan för enskilda projekt
            väghållarens ansvar, i detta fall Vägverket Region Mitt. Vägverkets
            huvudkontor kan efter prövning och i samråd med länsstyrelsen
            fastställa en arbetsplan. Om länsstyrelsen och Vägverket är oense
            om ett projekts utformning eller om Vägverkets fastställelsebeslut
            överklagas prövar regeringen arbetsplanen.
          </note>
          <note xml:id="i-e6cffe1a43e3c8d6-0">
            Om en plan på något av de angivna sätten kommer för regeringens
            prövning ingår i denna prövning, liksom i Vägverkets, att ta hänsyn
            till reglerna i väglagen och i naturresurslagen. Det innebär bl.a.,
            enligt väglagen, "att vägen får sådant läge och utförande att
            ändamålet med vägen vinnes med minsta intrång och olägenhet utan
            oskälig kostnad". Enligt naturresurslagen skall bl.a. "marken,
            vattnet och den fysiska miljön i övrigt användas så att en från
            ekologisk, social och samhällsekonomisk synpunkt långsiktig god
            hushållning främjas".
          </note>
          <note xml:id="i-fe533e5176168ed3-0">
            Hur utfallet av en sådan eventuell prövning av regeringen kan
            komma att bli kan jag av naturliga skäl inte nu uttala mig om.
            Vad jag kan säga är att regeringen vid sina prövningar av vägarbetsplaner
            noga beaktar de krav som lagstiftningen ställer och utifrån dessa
            gör erforderliga bedömningar. Det innnebär bl.a. hänsyn till miljön,
            men också till trafiksäkerhet, framkomlighet m.m.
          </note>
          <note xml:id="i-7be363fc4d8b8a53-0">
            Roy Ottossons tredje fråga till mig handlar om användningen av
            planerade investeringsmedel.
          </note>
          <note xml:id="i-286fbc0af35a4f9c-0">
            Inriktningen för investeringarna under perioden
          </note>
          <note xml:id="i-d35a84ccf8b9aa52-0">
            1994-2003 har lagts fast av riksdagen i juni 1993.
          </note>
          <note xml:id="i-b340edd88887e32f-0">
            Regeringen har i mars 1994 godkänt den nationella väghållningsplanen,
            av vilken framgår fördelningen av medel för investeringar på olika
            delar av stamvägnätet. Planen har redovisats för riksdagen, som
            huvudsak godtagit planen.
          </note>
          <note xml:id="i-dcac8a0646694745-0">
            Enligt denna plan har för väg E 4 delen Gävle-
          </note>
          <note xml:id="i-8f123d86d9f13e53-0">
            Sundsvall avsatts 1 550 miljoner kronor för den tioårsperiod
            som planen omfattar. Fördelningen av dessa medel på olika projekt
            görs av Vägverket. I en redovisning, som regeringen särskilt begärt
            angående bl.a. lämplig utbyggnadsordning för väg E 4, har
          </note>
          <note xml:id="i-d29a4aecb8c4588d-0">
            Vägverket planerat investeringar på delen Njurunda-Sundsvall
            under perioden 1997-2003. Regeringen planerar för närvarande inte
            att avsätta ytterligare väginvesteringsmedel till Sundsvallsområdet.
          </note>
          <note xml:id="i-b22c78a249e584ff-0">
            Tidplanen för vissa projekt på stamvägnätet kan dock komma att
            ändras till följd av de besparingar i väginvesteringar som den
            nuvarande regeringen föreslagit i årets budgetproposition. Dessutom
            har regeringen nyligen tillkallat en kommitté, som har till uppgift
            att utarbeta en nationell plan för kommunikationerna i Sverige.
            Kommittén skall bl.a. ge förslag till den inriktning revideringen
            av gällande planer för infrastrukturinvesteringarna skall ha,
            och detta kan också komma att påverka de åtgärder som är planerade
            i Sundsvallsområdet. Jag kan därför för närvarande inte ge något
            besked om hur mycket medel som kan komma att avsättas till Sundsvallsregionen
            under den kommande tioårsperioden.
          </note>
          <note xml:id="i-a2c0ab2db7c0504e-0">
            Anf. 2 SUSANNE EBERSTEIN (s)
          </note>
          <note xml:id="i-7bddae15461eadab-0">
            Fru talman! Jag ersätter på intet sätt Roy Ottosson.
          </note>
          <note xml:id="i-400e90e351a4b585-0">
            Vägverket och Sundsvalls kommun har tillsammans utrett lämpligt
            läge för en ny sträckning av
          </note>
          <note xml:id="i-774833aabeaff83f-0">
            E 4 genom Sundsvall.
          </note>
          <note xml:id="i-f778e14fc1b68051-0">
            Många alternativ har studerats och det har gjorts ingående studier
            av deras effekter i en miljökonsekvensbeskrivning. Bl.a. har avgaseffekterna
            i
          </note>
          <note xml:id="i-83450b97beb5a666-0">
            Sundsvalls centrum studerats. Sundsvalls centrala delar har stora
            luftmiljöproblem på grund av trafiken och nuvarande E 4 med över
            30 000 fordon per dygn som går bara 300-400 meter från Stora torget.
          </note>
          <note xml:id="i-408aacb94d533fe8-0">
            Kommunen, Vägverket och länsstyrelsen är överens om vilket alternativ
            som skall väljas. Detta har också lagts fast i en fördjupad översiktsplan.
          </note>
          <note xml:id="i-2645cc861e44d49d-0">
            Den fördjupade planen antogs av kommunfullmäktige med mycket
            stor majoritet.
          </note>
          <note xml:id="i-2094fdf59753e416-0">
            Sundsvalls kommun har vidtagit många åtgärder för att minska
            luftföroreningarna i centrum. Som exempel kan nämnas avstängningar
            av genomfartstrafik och satsningar på kollektivtrafiken. De konsekvensstudier
            som gjorts visar att om avgashalterna i centrum skall kunna minskas
            radikalt, måste även det övergripande vägnätet byggas ut. Beräkningen
            visar att om E 4 byggs ut, skulle avgashalterna på centrumgatorna
            minska med ca 40 %.
          </note>
          <note xml:id="i-e69f6a0cda93c2ad-0">
            Det viktigaste delprojektet ur miljösynpunkt är bron över Sundsvallsfjärden.
            Vägverkets lönsamhetsberäkningar visar på en mycket god lönsamhet
            för projektet, trots att beräkningarna inte beaktar miljöaspekterna
            i särskilt hög grad. Enligt andra lönsamhetsberäkningar som tar
            större hänsyn till miljön får projektet ännu större lönsamhet.
            I Vägverkets långtidsplan finns Sundsvallsprojektet inplanerat
            med start i slutet av 90-talet.
          </note>
          <note xml:id="i-c9ca9dfba13dc044-0">
            Statsverkspropositionen innebär att insatserna för att bygga
            ut infrastrukturen minskas och att miljömålen för trafiksektorn
            betonas starkt.
          </note>
          <note xml:id="i-021521bc7325c106-0">
            Jag anser att utbyggnaden av E 4 genom Sundsvall är ett mycket
            tydligt exempel på projekt som har stor betydelse för infrastrukturen
            samtidigt som det är starkt motiverat ur miljösynpunkt.
          </note>
          <note xml:id="i-3ea664f937cd3d94-0">
            De föreslagna ändringarna i inriktningen på infrastruktursatsningarna
            är därför enligt min mening ett stöd för att snarast genomföra
            de ur miljösynpunkt mest angelägna delarna av Sundsvallsprojektet,
            bron över Sundsvallsfjärden och E 4 syd. Jag förutsätter därför
            att neddragningen inte kommer att drabba detta mycket viktiga
            projekt och vädjar till kommunikationsministern att stödja det.
          </note>
          <note xml:id="i-47d9e903bc1bc9af-0">
            Anf. 3 TALMANNEN
          </note>
          <note xml:id="i-294194d3ab273a28-0">
            Jag vill framhålla att ledamöterna bör passa tiden och också
            komma hit till dess statsråden lämnar sina svar.
          </note>
          <note xml:id="i-7dc1cfc89d847562-0">
            Anf. 4 ROY OTTOSSON (mp)
          </note>
          <note xml:id="i-e4e849a6f66406e1-0">
            Fru talman! Enligt Kammarkalendern skulle det vara två interpellationsdebatter
            före denna. Därför var jag inte riktigt på alerten.
          </note>
          <note xml:id="i-a98cd00b56fefc7f-0">
            När det gäller ministerns svar på min interpellation kan jag
            inte dölja att jag är rätt besviken.
          </note>
          <note xml:id="i-e2d000bc377eace9-0">
            E 4-projektet i Sundsvall är väldigt kostsamt.
          </note>
          <note xml:id="i-7ba307fcea922237-0">
            Det borde finnas skäl att kritiskt granska det hela. I
          </note>
          <note xml:id="i-28c24329911f236f-0">
            projektet ingår nämligen både en västerled för E 14
          </note>
          <note xml:id="i-959bd26a99123103-0">
            och en högbro mitt i staden. Jag menar att det kan finnas skäl
            att från kostnadssynpunkt nöja sig med det ena. Jag kritiserar
            alltså högbrodelen i staden, för den är inte motiverad när det
            gäller att leda trafiken ut ur staden. I stället leds trafiken
            in i staden.
          </note>
          <note xml:id="i-7e79d66b8cd50057-0">
            Som Susanne Eberstein sade har man fått för sig att en högbro
            inne i staden skulle vara en förbättring för miljön. Hon sade
            ju nyss att det skulle bli 40 %
          </note>
          <note xml:id="i-df6a014b9a83cc57-0">
            mindre avgashalter inne i centrum. Det är inte riktigt rättvisande.
            Avgashalterna i centrum kommer nämligen att minska med ungefär
            36 %, även om bron inte bygggs och man inte gör någonting; detta
            på grund av katalysatorreningen.
          </note>
          <note xml:id="i-837e212743394583-0">
            Den förbättring som de här utbyggnaderna ger beräknas till 6
            % eller 7 % - ja, kanske 8 %, men då under förutsättning att trafiken
            inte ökar. Om trafiken ökar på grund av att en bro byggs över
            Sundsvallsfjärden kommer siffrorna naturligtvis inte alls i längden
            att stämma, utan avgashalterna kommer att öka. Det är just det
            som jag ganska säkert tror kommer att inträffa.
          </note>
          <note xml:id="i-87c027ed73f2805d-0">
            Byggandet av nya trafikleder i tättbefolkade områden, t.ex. i
            Sundsvallsområdet, i en riktning där det sedan tidigare finns
            ganska få trafikleder - i det här fallet i nord-sydlig riktning
            - kommer att leda till en ökad trafik, utöver vad som gäller för
            riket i snitt. Därför kommer kalkylerna över miljöförbättringar
            till följd av en högbro helt enkelt att bli felaktiga.
          </note>
          <note xml:id="i-68523565d8d02b15-0">
            Jag anser att Kommunikationsdepartementet bör titta på det här
            och inse att det inte är fråga om ett miljöprojekt. Bl.a. hela
            miljörörelsen i Sundsvallsområdet och Naturskyddsföreningen på
            riksnivå har mycket hårt kritiserat projektet från miljösynpunkt.
          </note>
          <note xml:id="i-e0577749c886e893-0">
            Skälet till kritiken från miljösynpunkt är att väldigt mycket
            pengar binds upp i ett projekt som inte ger någon miljöförbättring.
            Dessutom innebär detta att projekt som skulle kunna ge rejäla
            miljöförbättringar inte blir genomförda. Det gäller framför allt
            nedsänkningen av järnvägen genom Sundsvall och byggandet av Botniabanan
            norrut för att på det sättet få över långväga gods på järnväg
            i första hand.
          </note>
          <note xml:id="i-9ead4c0238ac417d-0">
            Järnvägssystemet norr om Sundsvall är bristfälligt på många sätt.
            Det finns därför goda skäl att bygga ut det längs kusten. Det
            finns ju ingen kustjärnväg norr om Härnösand.
          </note>
          <note xml:id="i-11fd08884b9e50ac-0">
            Det är alldeles uppenbart att ett projekt i mångmiljardklassen
            av den här typen konkurrerar med Botniabanan - betraktade som
            transportleder ligger de ju parallellt. Det finns alltså starka
            skäl för miljörörelsen att vara kritisk.
          </note>
          <note xml:id="i-72f1039fca916636-0">
            I ministerns interpellationssvar finns det ändå en betydande
            ljuspunkt, och den vill jag framhålla.
          </note>
          <note xml:id="i-f3929bbadce37411-0">
            Ministern säger nämligen att 1 550 miljoner kronor avsätts under
            tio år för E 4 när det gäller delen
          </note>
          <note xml:id="i-9a83fa9d35375e54-0">
            Gävle-Sundsvall. Senare i svaret säger hon dock att det inte
            är säkert att det blir så mycket, eftersom man nu har dragit ned
            på takten.
          </note>
          <note xml:id="i-6f3f8185787a2a51-0">
            Såvitt jag förstår betyder det att högbron i
          </note>
          <note xml:id="i-b30b8e3526962051-0">
            Sundsvall inte kan bli aktuell under de närmaste tio åren. Pengarna
            skulle inte räcka till det. Dessutom säger ministern att man i
            första hand planerar för delen Njurunda-Sundsvall. Det är alltså
            inte där fråga om högbrodelen. Det måste därför tolkas så, att
            projektet med en högbro inne i staden Sundsvall inte är aktuellt
            under de närmaste tio åren.
          </note>
          <note xml:id="i-dc52a7b08070a66f-0">
            Vägverket regionalt och Sundsvalls kommun planerar emellertid
            för att bygga högbron. Den går före alla andra projekt. Man är
            nog rätt långt framme i planeringen. Det sägs att man har avsatt
            100
          </note>
          <note xml:id="i-212acd7d7d955474-0">
            miljoner kronor till förberedelser av det här bygget.
          </note>
          <note xml:id="i-e62ea805f188de86-0">
            Det går för högtryck när det gäller förberedelserna.
          </note>
          <note xml:id="i-b0093b1f10c0c30c-0">
            Detta betyder att det slösas en massa pengar på förberedelser
            som egentligen inte borde vara aktuella, om nu det stämmer som
            ministern nyss sade. Då finns det skäl för Kommunikationsdepartementet
            att skicka signaler till Vägverket och kommunen om att de skall
            lugna ner sig. Det kan ju inte vara motiverat att satsa på nämnda
            vis om det inte är aktuellt med investeringspengar under de närmaste
            tio åren.
          </note>
          <note xml:id="i-3c6b2ed03b7417d2-0">
            Jag hoppas således att ministern kan klargöra hur Kommunikationsdepartementet
            ser på de här investeringarna under den närmaste tiden.
          </note>
          <note xml:id="i-b905aa4e2bc681cf-0">
            Anf. 5 Kommunikationsminister INES
          </note>
          <note xml:id="i-24688119c7f094be-1">
            UUSMANN (s)
          </note>
          <note xml:id="i-2a6a95046f24f096-0">
            Fru talman! När det gäller investeringarna totalt sett i den
            aktuella regionen är ett antal kronor avsatta. Självklart skall
            de användas så bra som möjligt.
          </note>
          <note xml:id="i-03af7e10a6ce2737-0">
            Vem är det då som avgör vad som är den bästa nyttan? Ja, vi har
            ett antal kriterier/regler som vi via lagstiftningen har satt
            upp. Men det är också viktigt att detta diskuteras lokalt och
            regionalt. I de här frågorna, särskilt gäller det då frågan om
            infarten till Sundsvall, är de olika intressenterna i Sundsvallsområdet
            väldigt överens - dvs. länsstyrelsen, kommunen och Vägverket regionalt.
            Det gäller då den fördjupade översiktsplanen.
          </note>
          <note xml:id="i-afa8702759b93d7d-0">
            Självklart kommer alternativa förslag upp. Jag tror att det är
            väldigt bra att man får belysa dem.
          </note>
          <note xml:id="i-110d4cede1182500-0">
            Utan att gå in på detaljer och recensera vad Sundsvalls kommunfullmäktige
            med stor majoritet faktiskt har varit överens om skall jag kommentera
            några av de saker som tagits upp i debatten.
          </note>
          <note xml:id="i-7bbf84d8598a399a-0">
            När avgashalter skall mätas ligger det väldigt nära till hands
            att man kommer snett i diskussionen efteråt, om man inte är överens
            om jämförelsegrunderna för diskussionen.
          </note>
          <note xml:id="i-87409dc7af2f57ce-0">
            När det gäller Sundsvall handlar det om inre och yttre centrum
            samt om den s.k. stenstaden. Ja, det gäller hela regionen. De
            siffror som vi på departementet bygger vårt svar och som jag utgår
            från gäller också NOX-halterna i förhållande till den katalytiska
            avgasreningen.
          </note>
          <note xml:id="i-488e4c0c7033cfc1-0">
            Trots att man räknar med 10 % trafikökning menar man att emissionerna
            minskar med 20 %
          </note>
          <note xml:id="i-d8764924c0e39c7c-0">
            jämfört med dagens nivå, på grund av den ökade andelen katalysatorrenad
            personbilstrafik, men också i viss mån beroende på bättre dieselfordon.
          </note>
          <note xml:id="i-17dc40a6b3fb0c03-0">
            Om ingenting görs skulle alltså NOX-halterna sjunka med 23 %
            jämfört med dagens nivå. Men därutöver blir det en påtaglig förbättring
            beroende på att trafiken flyttas från centrum till en bro utanför
            centrum. Om inget görs räknar man med att väldigt mycket av trafiken
            med det västliga alternativet skulle fortsätta att gå genom den
            s.k. stenstaden.
          </note>
          <note xml:id="i-97ef98aac130ecb2-0">
            Svaret i denna del är något detaljrikt, men frågan var också
            detaljrik.
          </note>
          <note xml:id="i-ed948192956f9edd-0">
            Vidare säger Roy Ottosson att pengarna inte kan räcka, eftersom
            departementet säger att vi skall börja med delen Njurunda-Sundsvall.
            Men i den delen ingår också broprojektet.
          </note>
          <note xml:id="i-94b70cb105441e93-0">
            Visst är det dyrt att bygga broar och vägar. Men det gäller att
            försöka att göra det på ett sätt så att det håller för framtiden.
            Det faktum att det i dag inte finns några bra nord-sydliga kommunikationer
            förbi och genom Sundsvall kan inte vara ett skäl till att man
            i vårt avlånga land inte skall ha nord-sydliga kommunikationer
            också för vägtrafiken. Jag har litet svårt att se logiken i det.
          </note>
          <note xml:id="i-3ec33fa3858ed7ef-0">
            Avvägningarna mellan järnvägstrafik och vägtrafik kommer att
            göras av den kommunikationskommitté som jag precis nyligen har
            tillsatt. Där kommer Botniabanan naturligtvis att värderas och
            analyseras.
          </note>
          <note xml:id="i-98ef48222b9c491c-0">
            Men vi skall komma ihåg att över 50 % av det långväga godset
            fraktas på järnvägen, och det gäller i hög grad norr om Stockholm.
            Vi skall inte förledas att tro att det går att öka den delen så
            mycket. Men varje procentenhet är naturligtvis viktig.
          </note>
          <note xml:id="i-d26112f66d8eca9e-0">
            Anf. 6 SUSANNE EBERSTEIN (s)
          </note>
          <note xml:id="i-150641177ea28202-0">
            Fru talman! Flera alternativa vägnät har noggrant studerats och
            miljökonsekvensbeskrivits. Det gäller både ett västligt alternativ
            och kustvägen.
          </note>
          <note xml:id="i-43d3c23c37be067d-0">
            Avgasfrågorna har varit en viktig faktor i det slutliga analysarbetet.
            Men det finns naturligtvis många andra faktorer som också är viktiga,
            t.ex.
          </note>
          <note xml:id="i-36ce431a2f0bf10c-0">
            trafikmängder, restider, trafiksäkerhet, ingrepp i natur och
            kulturvärden samt kostnader.
          </note>
          <note xml:id="i-dd2f93446c57f9e6-0">
            Kommunikationsministern har redogjort för de beräkningar som
            har gjorts från avgassynpunkt, så jag återupprepar inte det. Men
            det är just dessa beräkningar som är ett av skälen till att översiktsplanen
            baserades på kustalternativet. 90 % av kommunfullmäktige ställde
            sig bakom planen. Fullmäktige hade också tillgång till hela utredningsmaterialet.
            Beslutet föregicks av omfattande debatter i politiska församlingar,
            i massmedierna och vid offentliga möten.
          </note>
          <note xml:id="i-a533008b55e46bf2-0">
            Efter översiktsplanens antagande har Vägverket dessutom gjort
            beräkningar som visar på mycket god lönsamhet från samhällsekonomisk
            synpunkt.
          </note>
          <note xml:id="i-cdd138876bdc21f4-0">
            Det finns därför ingen anledning att neddragningen skall drabba
            Sundsvallsborna.
          </note>
          <note xml:id="i-48763e9eb76be75a-0">
            Anf. 7 ROY OTTOSSON (mp)
          </note>
          <note xml:id="i-852b4dab65aea4f8-0">
            Fru talman! Den översiktsplan som Sundsvalls kommun har antagit
            innehåller fem delar, däribland en västerled, som alltså är antagen
            i den fördjupade översiktsplanen. Den kallas för E 14-länkarna,
            men det är egentligen en västerled, där hela Europavägstrafiken
            mycket väl skulle kunna gå, även E 4-
          </note>
          <note xml:id="i-f228ea26eb0682bc-0">
            trafiken. Det skulle bli en marginellt längre sträcka än att
            trafiken skall gå rakt genom stan på en bro över fjärden. Man
            skulle då också bespara staten en hel del utgifter. Merkostnaden
            för brobygget är naturligtvis betydande. Det är som bekant inte
            billigt att bygga broar.
          </note>
          <note xml:id="i-83bd07fe8fe9827c-0">
            Jag tycker att Susannes Ebersteins beskrivning av översiktsplanen
            är litet missvisande. Min uppfattning är att man skall genomföra
            översiktsplanen, men inte just den mest kostsamma delen med bron
            som dessutom är onödig.
          </note>
          <note xml:id="i-816b1c8b6995770d-0">
            I det underlag som fanns med när kommunfullmäktige i Sundsvall
            fattade sina beslut framgick det helt entydigt av miljö- och hälsoskyddskontorets
            beräkningar att brons effekt på halterna av avgaser inne i centrala
            Sundsvall är en förbättring med 6 %,
          </note>
          <note xml:id="i-a9f7ff9ccf5a59ed-0">
            7 % kanske 8 % under förutsättning att bron i sig inte leder
            till någon ytterligare trafikökning. Detta har bekräftats ett
            stort antal gånger av miljöchefen i
          </note>
          <note xml:id="i-cf36c821c8e1e216-0">
            Sundsvall, så det vore dumt att ifrågasätta de uppgifterna.
          </note>
          <note xml:id="i-7c755069d82957d3-0">
            Om man leder E 4 på en bro och bygger den först, kommer E 14
            att gå rakt igenom stan även i framtiden, ända till dess man har
            byggt den västliga förbifarten. Jag tycker att man skall bygga
            den först och se om man inte kan klara sig med enbart den.
          </note>
          <note xml:id="i-a21e568cd2a5d5f3-0">
            Då sparar vi kanske 1 miljard kronor för staten. Den miljarden
            kan man sedan använda för att sätta fart på järnvägsbyggandet.
          </note>
          <note xml:id="i-48bf4d5b93e52d25-0">
            Enligt de prognoser som vi har tagit del av kommer den tunga
            trafikens andel av utsläppen i framtiden att öka kraftigt på grund
            av kravet på katalysatorrening på personbilar. Norr om Sundsvall
            finns det i praktiken bara en enda järnvägslinje, och den är kurvig,
            backig och har begränsad kapacitet.
          </note>
          <note xml:id="i-61a6d6fb2876f454-0">
            SJ och Banverket har i utredning efter utredning visat på att
            det finns en stor potential att få över mera gods på järnväg om
            man bygger en Botniabana och att detta borde prioriteras före
            - som jag ser det - en lyxbro inne i Sundsvall.
          </note>
          <note xml:id="i-f4e5bd54dc4f2d00-0">
            Det är därför viktigt att Kommunikationsdepartementet nu ger
            rätt signaler så att det inte förslösas statliga pengar i onödan.
          </note>
          <note xml:id="i-4a7f841583aee741-0">
            Anf. 8 Kommunikationsminister INES
          </note>
          <note xml:id="i-24688119c7f094be-2">
            UUSMANN (s)
          </note>
          <note xml:id="i-a9b6cffb7f7efdb4-0">
            Fru talman! Epitetet lyxbro får stå för Roy Ottosson själv. Jag
            tycker inte att vi skall anlägga sådana värderingar. Man kan möjligtvis
            säga att broar, precis som infarter till städer, skall vara estetiskt
            tilltalande. Det kan ligga något i det om man tycker att lyxigt
            är detsamma som att det också skall vara vackert. Annars vill
            jag vända mig mot den typen av formuleringar.
          </note>
          <note xml:id="i-4ad2168f1fb8dad6-0">
            När det gäller förbifarter och genomfarter runt och i städerna
            är det viktigt att komma ihåg att den trafiken ofta har sitt slut
            och sin start i regionen. Det innebär att det i väldigt hög grad
            blir betydligt bättre samhällsekonomisk effektivitet att bygga
            bra infarter och genomfarter än att bygga breda och raka vägar
            i myrlandskap eller i andra områden.
          </note>
          <note xml:id="i-050519a723a2b626-0">
            Beträffande järnvägens förträfflighet handlar det om storskaliga
            lösningar. Det är fråga om långa transporter och om tunga transporter
            där varje enhet inte kostar så mycket. Där är järnvägstransporterna
            oerhört effektiva. Men runt städer kan vi inte klara oss med enbart
            järnvägsutbyggnad. Därför behövs båda systemen för att komplettera
            varandra.
          </note>
          <note xml:id="i-912f53794a37191d-0">
            Susanne Eberstein är orolig för att Sundsvallsborna skall råka
            illa ut och drabbas av eventuella neddragningar under den närmaste
            tioårsperioden. I
          </note>
          <note xml:id="i-7e65b76e0e691e82-0">
            det sammanhanget vill det till en avvägning. Miljöfrågorna är
            en sak och trafiksäkerheten är en annan sak. Men framkomligheten
            är också viktig. Trafiksäkerheten har naturligtvis en stor betydelse
            när det gäller infarterna till städerna.
          </note>
          <note xml:id="i-ce03699550cc9136-0">
            Allt detta kommer att vägas samman i Sundsvallsområdet precis
            som i övriga regioner.
          </note>
          <note xml:id="i-985d87523cd069a7-0">
            Anf. 9 SUSANNE EBERSTEIN (s)
          </note>
          <note xml:id="i-fed698b6b77c0aea-0">
            Fru talman! Roy Ottosson sade att bron eller alternativt hela
            vägnätets utbyggnad bara ger 6-8 %
          </note>
          <note xml:id="i-fbaba71bc8bda942-0">
            miljöförbättring. Det är en vanlig missuppfattning som har valsat
            runt i tidningen hemma. Men det blir ju inte mera sant för att
            man säger det många gånger och för att det står i tidningen.
          </note>
          <note xml:id="i-c743059655d0a015-0">
            Vägverket och kommunen är i stället överens om följande: Miljökonsekvensbeskrivningen
            redovisar att utsläppen av kväveoxider minskar med 7 % i hela
            vägnätet. Utsläppen i centrum minskar med
          </note>
          <note xml:id="i-ce9e0c520e6a459e-0">
            40 % med den föreslagna bron. Kväveoxidhalterna på gatunivå,
            vilket bäst representerar miljöförbättringen ur hälsosynpunkt,
            minskar med 30 % på det föreslagna vägnätet.
          </note>
          <note xml:id="i-c4ed553a99793b7c-0">
            Varför Roy Ottosson och Miljöpartiet vill motarbeta en bättre
            miljö i Sundsvalls centrum genom att försöka stoppa E 4-projektet
            och ersätta med
          </note>
          <note xml:id="i-7fa9eea956f41829-0">
            Botniabanan och andra storartade järnvägsprojekt är en gåta framför
            allt för oss som bor i Sundsvalls centrum med våra barn och vill
            att de skall få en bättre miljö.
          </note>
          <note xml:id="i-43703fa49fae3258-0">
            Jag förstår att kommunikationsministern inte kan lämna mera bestämda
            svar, men jag vidhåller ändå min vädjan: Detta är ett mycket viktigt
            miljöprojekt och bör inte drabbas av neddragning eller försening.
          </note>
          <note xml:id="i-4538a29c4c99cade-0">
            Anf. 10 ROY OTTOSSON (mp)
          </note>
          <note xml:id="i-140940d6b162ad49-0">
            Fru talman! I det underlag som fanns när kommunfullmäktige i
            Sundsvall fattade beslut om en översiktsplan säger miljökontoret
            att kväveoxidhalterna i Sundsvalls centrum, det som kallas stenstan,
            blir 6-8 % lägre än om man inte skulle bygga en bro. Detta har
            jag läst innantill för Susanne
          </note>
          <note xml:id="i-89055c540405c3a6-0">
            Eberstein och andra i kommunfullmäktige. Det är ingenting som
            fabulerats i tidningar. Däremot har det stått i tidningar att
            det skulle bli en minskning med 30 % om man bygger en bro, vilket
            är felaktigt enligt det sakliga underlaget.
          </note>
          <note xml:id="i-54d67dc8f9f31cd0-0">
            Det här är inget miljöprojekt. Totalutsläppen minskar inte heller
            till följd av att en bro byggs.
          </note>
          <note xml:id="i-efea04ccb3423b52-0">
            Däremot är jag helt överens med Ines Uusmann och den stora majoriteten
            i Sundsvall om att man måste bygga om Europavägarna i Sundsvallsområdet
            så att man får ut trafiken ur staden. Man får ut trafiken ur staden
            bäst om man lägger vägen utanför staden och inte drar den rakt
            igenom de tätbebyggda områdena, rakt igenom staden. Det enda man
            missar är Stora torget genom att man lägger den på en bro strax
            utanför staden. Sundsvallsfjärden, som bron skall gå över om Susanne
            Eberstein och andra får sin vilja igenom, ligger omgärdad av staden
            på både norra och södra sidan, mitt i staden.
          </note>
          <note xml:id="i-8454fb385cd82328-0">
            Nöj er med att bygga vägen väster om staden.
          </note>
          <note xml:id="i-c8fca7246c7fce0a-0">
            Det ingår i översiktsplanen. Då får man ut all trafik på E 14
            och E 4 på en gång.
          </note>
          <note xml:id="i-71e59641d85ff444-0">
            Det råder ingen oenighet mellan kommunikationsministern och mig
            på den punkten, inte heller om att den södra infarten till Sundsvall
            naturligtvis måste bli bättre, alltså E 4 syd, som har diskuterats
            intensivt i många år S Sundsvall. Det är detta som
          </note>
          <note xml:id="i-bfcdf42b8a7609f5-0">
            Susanne Eberstein talar om när hon refererar till den debatt
            som förts. Däremot kom bron in i ett ganska sent skede och har
            inte diskuterats på allvar förrän på senare tid, det senaste året.
            Den har inte bara miljörörelsen gått emot därför att man insett
            att bron inte är något miljöprojekt och bara försvårar situationen.
            Också Motormännens riksförbund har gått emot den ur trafiksynpunkt.
            Man ser allvarliga trafikproblem med en sådan led genom staden
            med de av- och påfarter och köer som det leder till.
          </note>
          <note xml:id="i-96c2cc30957509ff-0">
            Det råder en stor samstämmighet i den lokala debatten mellan
            miljöintressen och dem som bevakar trafikfrågorna om att detta
            inte är någon bra idé.
          </note>
          <note xml:id="i-b96602ee8157e184-0">
            Bygg en västerled i stället, se till att den blir bra och för
            över tunga godstransporter på järnväg i större utsträckning.
          </note>
          <note xml:id="i-a171ff37bf2c2bb3-0">
            Anf. 11 Kommunikationsminister INES
          </note>
          <note xml:id="i-24688119c7f094be-3">
            UUSMANN (s)
          </note>
          <note xml:id="i-6452bcc0e238f328-0">
            Fru talman! Jag skall avhålla mig från att recensera den debatt
            som förs mellan Susanne Eberstein och Roy Ottosson. Jag förstår
            att det faktiskt är en förlängning av den debatt som förts i kommunfullmäktige
            i Sundsvall under ett antal månader, kanske år.
          </note>
          <note xml:id="i-0c978c8992d6c63b-0">
            När det gäller utbyggnad av stora projekt som har bäring på transportområdet
            är det miljöaspekter, trafiksäkerhetsaspekter och framkomligheten
            som är viktiga. Miljöfrågorna är ett mycket prioriterat område,
            men också trafiksäkerheten måste in i bedömningarna. Det kanske
            nya i trafikpolitiken är att miljön och trafiksäkerheten prioriteras
            och att framkomligheten, som alltid har varit en självklarhet,
            får en något annorlunda roll.
          </note>
          <note xml:id="i-d3960d9dddb66a81-0">
            I trafiksäkerheten ingår att man också skall använda de nya och
            bra lösningarna så att inte en vägutbyggnad innebär att människor
            fortsätter att köra på smitvägar, på smala och dåliga vägar därför
            att de psykologiskt känner att det kanske ändå går fortare. Den
            risken skulle, som jag ser det, var rätt så stor om man bara byggde
            det västliga alternativet.
          </note>
          <note xml:id="i-e0bfa2923f38dbb6-0">
            I sakfrågan kommer det här ärendet upp för en detaljgranskning
            i regeringen, under förutsättning att det skulle vara något överklagande
            eller oenighet vad gäller arbetsplaner. Så långt jag kan se har
            den saken ännu inte aktualiserats.
          </note>
          <note xml:id="i-2c44059b5d3b4b9a-0">
            Överläggningen var härmed avslutad.
          </note>
          <note xml:id="i-827b009205fabe91-0">
            4 § Svar på interpellation 1994/95:53 om invandrarkvinnor och
            jämställdhet
          </note>
          <note xml:id="i-6dad2a808e2c8828-0">
            Anf. 12 Statsrådet MONA SAHLIN (s)
          </note>
          <note xml:id="i-d6e5baa2e31f25f6-0">
            Fru talman! Juan Fonseca har ställt följande frågor till mig:
          </note>
          <note xml:id="i-e6d4b6da44dc5d21-0">
            1. Avser jämställdhetsministern att verka för att invandrarnas,
            särskilt kvinnornas, situation i samhället lyfts fram ur jämställdhetssynpunkt
            så att dessa gruppers problem belyses på ett mer handfast sätt
            än vad som har varit?
          </note>
          <note xml:id="i-81ebd0eba1f2dd05-0">
            2. Avser jämställdhetsministern att verka för att invandrarkvinnornas
            situation inom hälsoområdet lyfts fram så att åtgärder kan vidtas
            för att förbättra dessa kvinnors hälsa?
          </note>
          <note xml:id="i-1d933816c3b5613c-0">
            3. Avser jämställdhetsministern att verka för att
          </note>
          <note xml:id="i-107cf23ee1201acd-0">
            Jämställdhetsdelegationen lyfter fram invandrarkvinnornas situation
            i det svenska samhället så att denna förbättras ut jämställdhetssynpunkt?
          </note>
          <note xml:id="i-3717318b2dd9357b-0">
            4. Avser jämställdhetsministern att verka för att en landsomfattande
            konferens om invandrarkvinnornas arbetsmarknad, hälsa, utbildning
            m.m. kan genomföras?
          </note>
          <note xml:id="i-e2f00cb548a698cd-0">
            5. Avser jämställdhetsministern att verka för att i direktiv
            till översyn av invandrarpolitiken också ta särskild hänsyn till
            invandrarkvinnornas situation i
          </note>
          <note xml:id="i-009ae5546ffaddfa-0">
            Sverige?
          </note>
          <note xml:id="i-4910d4cf6d29c884-0">
            Egentligen är svaret på alla dessa frågor ja, men låt mig utveckla
            det litet.
          </note>
          <note xml:id="i-2a7afd3d6065e42f-0">
            Jag vill inledningsvis påminna om att jämställdhetsperspektivet
            måste omfatta samtliga politikområden. Det innebär att också invandrarministern
            har ett ansvar för att lyfta fram jämställdhetsperspektivet på
            invandrings-, flykting- och invandrarpolitiken.
          </note>
          <note xml:id="i-3b03fce3162abc0f-0">
            Den socialdemokratiska regeringen har enligt min mening ett särskilt
            ansvar för att synliggöra både de mycket värdefulla insatser för
            det svenska samhället som invandrare - både män och kvinnor -
          </note>
          <note xml:id="i-901d6f154cce3137-0">
            har gjort, gör och kan göra för framtiden. Men vi har naturligtvis
            också ett stort ansvar att - tillsammans med invandrade och infödda
            svenskar - försöka lösa de särskilda problem som möter invandrare
            i det svenska samhället.
          </note>
          <note xml:id="i-7cd63b6523ac161e-0">
            Invandrarna i Sverige har drabbats hårdare än svenskar av arbetslösheten.
            Invandrarkvinnorna har ofta de monotona, okvalificerade och lågt
            betalda jobben, vilket leder till arbetsskador och förtidspensionering.
            Bland de kvinnor som anlänt till Sverige under senare år finns
            också många lågutbildade, vilket icke förbättrar deras situation
            på arbetsmarknaden. Detta är i allra högsta grad frågor som engagerar
            såväl arbetsmarknadsministern, mig själv som hela regeringen.
          </note>
          <note xml:id="i-8926d697f8fffff2-0">
            Folkhälsoinstitutet har i uppdrag att driva ett aktivt folkhälsoarbete
            på central nivå. Det är regeringens uppfattning att dess insatser
            måste koncentreras till att utveckla metoder för att förbättra
            de sämst ställda gruppernas hälsotillstånd och systematiskt påverka
            dem som bedriver folkhälsoarbete att lägga tyngdpunkten vid insatser
            som kan minska skillnaderna mellan olika grupper. Det är mycket
            oroande att skillnaderna mellan olika s.k. socioekonomiska grupper
            ökar. Enligt Socialstyrelsens folkhälsorapport, som presenterades
            våren 1994, är yngre, lågutbildade kvinnor en grupp vars hälsosituation
            tycks försämras. Folkhälsoinstitutet har tagit fasta på dessa
            fakta och genomför nu ett program om kvinnors hälsa. Inom ramen
            för detta arbete skall också invandrarkvinnornas hälsa belysas.
          </note>
          <note xml:id="i-eb0cfb824c98b5f0-0">
            Arbetsmarknadsdepartementet planerar för närvarande en serie
            konferenser och seminarier, som bl.a. rör kvinnor och arbetsmarknaden.
            I Jämställdhetsdelegationens uppgifter ingår att lägga fram synpunkter
            och förslag på detta område. Delegationen har också ett ansvar
            för opinionsbildningen kring jämställdhetsfrågorna. Ett sätt att
            lyfta fram invandrarkvinnornas situation i det svenska samhället
            är att i enlighet med Juan Fonsecas förslag anordna en landsomfattande
            konferens. Jag kommer att ta upp frågan i beredning med både arbetsmarknads-
            och invandrarministern.
          </note>
          <note xml:id="i-8cd190adf746d894-0">
            Fru talman! Inom kort kommer jag att presentera de tre ytterligare
            ledamöter som ännu inte är utsedda men som skall ingå i Jämställdhetsdelegationen.
            Jag kan dock redan nu avslöja att jag tillfrågat riksdagsledamoten
            Nalin Baksi, som har tackat ja. Jag är övertygad om att hon kommer
            att bevaka och ta till vara, tillsammans med oss andra, invandrarkvinnornas
            intressen i just Jämställdhetsdelegationens arbete.
          </note>
          <note xml:id="i-e9daf67a75e29f9e-0">
            Slutligen vill jag nämna att den utredning som regeringen redan
            har tillsatt, med uppdrag att se över invandrarpolitiken, kommer
            att lägga fram förslag som skall belysas också ur ett jämställdhetsperspektiv.
          </note>
          <note xml:id="i-cb1454d97c5cea05-0">
            Jag hoppas på mångas hjälp i arbetet med att synliggöra och uppmärksamma
            invandrarkvinnornas situation. Det finns mycket som behöver göras.
          </note>
          <note xml:id="i-8f3ccdc2d3288d7c-0">
            Anf. 13 JUAN FONSECA (s)
          </note>
          <note xml:id="i-060ec7e1190743e6-0">
            Fru talman! Jag vill tacka jämställdhetsministern för svaret.
          </note>
          <note xml:id="i-497d935fbed60d39-0">
            Låt mig börja med att säga att jag tycker att det är positivt
            att jämställdhetsministern har utsett Nalin
          </note>
          <note xml:id="i-ae48667b71e3fab6-0">
            Baksi som medlem i sin delegation. Jag tror också, liksom ministern,
            att Nalin Baksi kommer att bevaka och ta till vara invandrarkvinnornas
            intressen.
          </note>
          <note xml:id="i-04d0c3bd132c17a9-0">
            Jag skulle önska att bland de kvarstående ledamöterna i Jämställdhetsdelegationen
            som ännu inte är utsedda, ytterligare en kvinna med invandrarbakgrund
            och andra erfarenheter kan ta plats.
          </note>
          <note xml:id="i-6ae9734eaffcd3e0-0">
            Det gläder mig att jämställdhetsministern kan tänka sig att genomföra
            mitt förslag att arrangera en landsomfattande konferens om invandrarkvinnornas
            situation i det svenska samhället. Jag skulle ha varit ännu mer
            glad om jämställdhetsministern mer precist hade ställt sig bakom
            förslaget.
          </note>
          <note xml:id="i-cf784ca55f1789c1-0">
            Det är också bra att jämställdhetsministern och regeringen har
            uppfattningen att Folkhälsoinstitutet bör koncentrera sina insatser
            gentemot de sämst ställda grupperna i samhället. Jag har uppfattningen
            att Folkhälsoinstitutet bedriver ett bra jämställdhetsarbete.
            Men mindre bra är just insatserna och utvecklandet av metoder
            som syftar till att förbättra folkhälsan hos de grupper som är
            i störst behov av detta. Bland dessa grupper: invandrarkvinnorna.
          </note>
          <note xml:id="i-dfddf5e8b23d633e-0">
            Hälsoupplysning och primärpreventivt arbete är nästa uteslutande
            riktat till majoritetssamhället och särskilt till de grupper som
            hör till medelklassen. I
          </note>
          <note xml:id="i-efd654a8474881f1-0">
            tider av långvarig arbetslöshet och bidragsberoende saknas metoder
            och kunskaper för att arbeta hälsoförebyggande bland invandrare
            och flyktingar. Detta är särskilt bekymmersamt.
          </note>
          <note xml:id="i-6f25746520c03764-0">
            Jag skulle vilja att jämställdhetsministern i samarbete med socialministern
            kunde hitta former för att påverka Folkhälsoinstitutet så att
            inte bara invandrarkvinnornas hälsa belyses utan även ett handlingsprogram
            med konkreta förslag som syftar till att förbättra dessa kvinnors
            hälsa tas fram.
          </note>
          <note xml:id="i-5686a21b86bce00b-0">
            Erfarenheter kan hämtas från t.ex. Invandrarsekretariatet inom
            Stockholms läns landsting och dess arbete för invandrarkvinnor
            som är anställda inom landstinget i Stockholm.
          </note>
          <note xml:id="i-04cce85644f513de-0">
            Fru talman! Jag sitter i den parlamentariska utredning som skall
            se över invandrarpolitiken. Jag har noga läst och studerat både
            direktiven och arbetsordningen till utredningen. Dessa tar över
            huvud taget inte upp invandrarkvinnornas situation i Sverige.
            Även om jag själv kan påverka kommitténs arbete, skulle det vara
            bra om jämställdhetsministern understryker för de ansvariga behovet
            av att lyfta fram invandrarkvinnornas situation i kommitténs arbete.
          </note>
          <note xml:id="i-cfa779793f50a2e8-0">
            Anf. 14 Statsrådet MONA SAHLIN (s)
          </note>
          <note xml:id="i-018ca39f9884efd1-0">
            Fru talman! Jag noterar att Juan Fonseca och jag är överens om
            mycket, för att inte säga allt. Nalin
          </note>
          <note xml:id="i-cf6e25e068e284af-0">
            Baksi kommer att göra stor nytta i opinionsbildningen.
          </note>
          <note xml:id="i-4b64442e84d2e8d3-0">
            Men jag vill också betona det som Juan Fonseca själv nämnde,
            att för att lyckas med både opinionsarbetet och synliggörandet
            och dessutom förändra situationen för invandrarkvinnorna, krävs
            det att alla politiker, oavsett den egna bakgrunden, oavsett var
            man befinner sig i samhällspolitiken, ser sitt eget ansvar och
            sin egen roll i det hela.
          </note>
          <note xml:id="i-56305d710a48b9fe-0">
            Precis som jämställdheten handlar om både män och kvinnor, precis
            som jämställdhetsarbetet handlar om att få både män och kvinnor
            att känna samma ansvar, är det viktigt - som Juan Fonseca berör
            - att invandrarfrågan inte bara får bli en fråga som är viktig
            för dem som själva har kommit hit från ett annat land. Detta är
            allas ansvar. Jag vill också betona att bakom raderna i svaret
            om den landsomfattande konferensen som Juan Fonseca har föreslagit,
            är det min avsikt att ställa mig bakom förslaget. Jag tycker förslaget
            är bra, och den skall genomföras. Men jag vill göra det tillsammans
            med arbetsmarknads- och invandrarministrarna.
          </note>
          <note xml:id="i-b3b65388e40aac05-0">
            Juan Fonseca berörde kvinnors hälsa. Jag vill verkligen understryka
            att det är ett område där vi behöver mer kunskap, vilket samhället
            i dag på många sätt inte har. Den kunskapen är det regeringens
            avsikt att Folkhälsoinstitutet med sitt arbete skall bidra till
            att skaffa fram. Sedan är det min, socialministerns och alla andra
            regeringsledamöters ansvar att använda den kunskapen när vi ser
            över våra olika sociallagstiftningar, jämställdhetsarbetet och
            pensionsvillkor. Vi tar i dag inte den hänsyn vi borde göra till
            invandrarkvinnornas särskilda situation.
          </note>
          <note xml:id="i-03f96ce7abd26f2f-0">
            När det gäller jämställdhetsdirektiv till kommittéer och utredningar
            fattade regeringen redan ett beslut redan i oktober om att samtliga
            utredningar och kommittéer, oavsett vad de skall utreda, måste
            ta upp och beakta jämställdheten. De måste belysa samtliga förslag
            utifrån mans- och kvinnoperspektivet för att undanröja skillnader
            mellan män och kvinnor. Jag lovar, Juan Fonseca, att jag mycket
            noga kommer att bevaka att detta kommer att ses över inom översynen
            av invandrarpolitiken.
          </note>
          <note xml:id="i-3e111c9823395e30-0">
            Anf. 15 JUAN FONSECA (s)
          </note>
          <note xml:id="i-8763b97c4c71a44d-0">
            Fru talman! Jag vet att jämställdhetsministern är en person som
            engagerar sig i de frågor hon vill engagera sig i. Jag tror på
            vad hon säger här i dag.
          </note>
          <note xml:id="i-26daaf5758feca5d-0">
            Jag tycker att vi är överens i det mesta. Men det finns saker
            som måste göras ytterligare. Annars händer det litet.
          </note>
          <note xml:id="i-05b8ad28983f4e42-0">
            Vi är överens om åsikten att det är inte bara vi med invandrarbakgrund
            som skall arbeta med dessa frågor. Men med min korta erfarenhet
            från riksdagen har jag kommit fram till att jag är nästan den
            enda som tar upp invandrarnas situation här i Sverige. Jag beklagar
            detta. Har det möjligen att göra med att det är vi som upplever
            vad det innebär att ha svart hår, bruna ögon, tala som jag gör,
            vara arbetslösa och socialbidragstagare, diskriminerade osv.?
            Det är möjligen så att vi upplever detta starkast. Jag delar statsrådets
            uppfattning att alla skall engagera sig i dessa frågor. Tyvärr
            är det inte så.
          </note>
          <note xml:id="i-aa21d00e7fb53b6a-0">
            Ett av de stora problemen bland invandrarkvinnorna i dag gäller
            hälsan - förutom att de kanske inte har ett arbete. Jag läste
            i förra veckan att 71 %
          </note>
          <note xml:id="i-cc7fa466a79d919f-0">
            av grekiska kvinnor konsumerar tabletter i alla former, därför
            att de är antingen långtidssjuka eller förtidspensionerade. Men
            ingen myndighet har brytt sig om att titta på det här över huvud
            taget. Det är ett faktum.
          </note>
          <note xml:id="i-e320c569d37ed417-0">
            Ett annat stort problem är att kvinnorna drabbas hårdast genom
            att de dels inte har arbete, dels möjligen är socialbidragstagare,
            dels måste ta ansvar för sina barn och sin familj och dels är
            helt osynliga i samhället.
          </note>
          <note xml:id="i-9a0f1c90b2e014d2-0">
            Problemen bland invandrarkvinnorna är således mycket djupare
            än bland invandrarmännen, även om de också drabbas mycket hårt.
            Jag vill gärna att
          </note>
          <note xml:id="i-50028f597af5ac21-0">
            Mona Sahlin tittar särskilt på detta. Det här är enorma problem,
            som kommer att kosta vårt samhälle väldigt mycket, inte bara i
            form av ekonomiska resurser utan även i form av mänskligt lidande.
          </note>
          <note xml:id="i-c17c0bbde0ebb12b-0">
            Anf. 16 Statsrådet MONA SAHLIN (s)
          </note>
          <note xml:id="i-932758f09101991c-0">
            Fru talman! Jag vill börja med att understryka att Juan Fonsecas
            inlägg, som han också har framfört tidigare här i kammaren, visar
            att det behövs människor med egen invandrarbakgrund i Sveriges
            riksdag och att de gärna kunde vara fler än de är i dag. Jag är
            stolt över att Juan Fonseca är min ersättare här i riksdagen.
          </note>
          <note xml:id="i-aa5b24b5d4d2bdc7-0">
            Därför vill jag säga att jag inte menade att det skulle verka
            så att vi som är födda och uppvuxna och har generationers erfarenhet
            av att leva och bo i
          </note>
          <note xml:id="i-5c0b7f695530a730-0">
            Sverige till fullo kan förstå den situation som många invandrare,
            kanske framför allt invandrarkvinnor, i dag lever i när det gäller
            hälsa och arbetsmarknad.
          </note>
          <note xml:id="i-98bfdc47eb239102-0">
            En invandrarkvinna beskrev för mig att de nu har en dubbel utmaning,
            nämligen att bli jämställda både med sina män och med de svenska
            kvinnorna.
          </note>
          <note xml:id="i-4cd1a619e6867d24-0">
            Därför behövs det fler invandrare och kvinnor i politiken och
            på andra områden, men också en mycket större kunskap bland alla
            oss andra som verkar i politiken. Jag vill bara understryka det
            Juan
          </note>
          <note xml:id="i-bb9bc761a04614cd-0">
            Fonseca själv sade, dvs. att inte minst hälsosituationen förtjänar
            en helt annan uppmärksamhet än vad den fått hittills.
          </note>
          <note xml:id="i-2c44059b5d3b4b9a-1">
            Överläggningen var härmed avslutad.
          </note>
          <note xml:id="i-73e593f188002d7b-0">
            5 § Svar på interpellation 1994/95:48 om
          </note>
          <note xml:id="i-9ea4f3475f01f4b2-0">
            Bretton Woods-institutionerna
          </note>
          <note xml:id="i-632561a2065080d0-0">
            Anf. 17 Finansminister GÖRAN
          </note>
          <note xml:id="i-03975d1f3937ada8-0">
            PERSSON (s)
          </note>
          <note xml:id="i-325196f5abe72d91-0">
            Fru talman! Ärade kammarledamöter! Eva Zetterberg har frågat
            mig om regeringens inställning till förändringar i Bretton Woods-institutionerna
            och åtgärder för att minska u-ländernas skuldbördor.
          </note>
          <note xml:id="i-3b64d16c46050508-0">
            50-årsjubileet av konferensen i Bretton Woods, där Världsbanken
            och IMF grundades, har väckt ett ökat intresse för institutionerna,
            också bland parlamentariker, enskilda organisationer och i massmedier.
            Detta är något som regeringen varmt välkomnar. Det ger också möjligheter
            att sprida kunskap om vad institutionerna uträttar.
          </note>
          <note xml:id="i-814016af29c8bcec-0">
            Världsbanken och IMF har haft viktiga roller i en världsekonomi
            som under efterkrigstiden växt snabbare än under någon jämförbar
            period. En starkt ökad internationell handel och friare kapitalrörelser
            har bidragit till ökat välstånd och globalisering. Men i ett stort
            antal u-länder har en hållbar ekonomisk utveckling alltjämt inte
            fått fotfäste. För många av de fattigaste länderna, särskilt i
            Afrika, är skuldkrisen inte över. Detta, liksom omvandlingen i
          </note>
          <note xml:id="i-c2e95847459da68c-0">
            Central- och Östeuropa och f.d. Sovjetunionen, ställer omfattande
            krav på institutionerna, och de har en viktig roll att spela för
            att stödja ländernas egna ansträngningar att skapa tillväxt och
            utveckling.
          </note>
          <note xml:id="i-e8eb1c0eaacf2e2c-0">
            Sverige har som litet land och anhängare av multilateralt samarbete
            anledning att värna om institutionernas styrka, effektivitet och
            förmåga till förnyelse. Som delägare har vi ett starkt intresse
            att driva på de förändringar som från tid till annan behöver göras.
            Vi verkar tillsammans med de nordiska länderna i en grupp där
            även de baltiska staterna ingår sedan de blev medlemmar i banken
            och fonden. I gruppen finns en bred samsyn i dessa frågor, vilket
            ökar våra möjligheter att påverka.
          </note>
          <note xml:id="i-9e7b6b727c6e53bb-0">
            De reformförslag Eva Zetterberg pekar på är ett uttryck för att
            det finns ett starkt omvandlingstryck på institutionerna. De bekräftar
            samtidigt i mångt och mycket det reformarbete som redan inletts.
            Låt mig ge några exempel.
          </note>
          <note xml:id="i-0431f1093452bba0-0">
            Inom Världsbanken pågår omfattande förändringar som initierades
            genom en intern, självkritisk studie 1992. Den s.k. Wapenhansrapporten
            fann att även om merparten av projekten utfallit väl hade en kvalitetsförsämring
            skett under det senaste decenniet. En del av förklaringen kunde
            härledas till bankens arbetssätt. Främst betonades bankens fixering
            vid hög utlåningsvolym snarare än kvalitet. Efter diskussioner
            i styrelsen antogs ett omfattande aktionsprogram, som nu håller
            på att genomföras.
          </note>
          <note xml:id="i-e1366eac75bab991-0">
            Rapporten har för övrigt lett till att liknande diskussioner
            initierats i andra internationella finansinstitutioner med samma
            typ av problem.
          </note>
          <note xml:id="i-84598a2d423cdb11-0">
            Sverige och Norden förespråkar en ökad insyn i banken. Vi anser
            att det ligger i bankens intresse att föra en mer öppen dialog
            med grupper som intresserar sig för verksamheten, inte minst med
            dem som berörs av projekten. Sedan ett år finns en ny informationspolicy
            som gör betydligt mer material tillgängligt för allmänheten, t.ex.
            utvärderingar, policyoch projektdokument. I fjol inrättades också
            en oberoende granskningspanel, som på begäran skall undersöka
            om banken i enskilda projekt eller förslag följer fastställda
            riktlinjer. Begäran om granskning kan göras av ledamöter i bankens
            exekutivstyrelse eller berörda befolkningsgrupper. Panelen har
            nyligen mottagit en första anmälan, som gäller ett vattenkraftprojekt
            i Nepal.
          </note>
          <note xml:id="i-efc1febe918d4f64-0">
            Världsbankens övergripande mål är att bekämpa fattigdom. Det
            måste givetvis avspeglas i prioriteringarna i verksamheten. Under
            senare år har detta tagit sig uttryck i en ökad satsning på sociala
            sektorer och miljöområdet. Vidare förs en debatt om att banken
            måste bli mer selektiv. Banken kan inte göra allt, och det behövs
            en klarare arbetsfördelning och samordning mellan olika internationella
            organisationer.
          </note>
          <note xml:id="i-5e3026e06afdecaa-0">
            Mot bakgrund av detta har bankens och valutafondens gemensamma
            policyorgan, Utvecklingskommittén, tillsatt en s.k. task force,
            som skall göra en översyn av de multilaterala utvecklingsbankerna.
          </note>
          <note xml:id="i-c7582f89a578bc02-0">
            Norden är representerad av en dansk ledamot, och genom det nordiska
            samarbetet har vi från svensk sida goda möjligheter att följa
            och påverka arbetet.
          </note>
          <note xml:id="i-cd500e2249c860cc-0">
            I avsikt att göra banken mer selektiv och kostnadsmedveten har
            förslag också framlagts om betydande nedskärningar av den administrativa
            budgeten de närmaste åren, som också kommer att innebära att personalen
            minskas. Jag har hittills främst uppehållit mig vid förändringarna
            i Världsbanken, eftersom den ofta står i fokus i den svenska debatten.
            Jag vill dock också säga något om IMF, vars centrala uppgift är
            att främja stabiliteten i det internationella monetära systemet.
          </note>
          <note xml:id="i-3916d9a28dedf526-0">
            IMF har haft en stor betydelse för utvecklingen i olika delar
            av världen. Exempelvis gick fonden i början av 80-talet in med
            insatser för att bidra till att lösa skuldkrisen i medelinkomstländerna,
            främst i
          </note>
          <note xml:id="i-b99af3a467be607c-0">
            Latinamerika. Under 90-talet har fonden gått i bräschen för att
            stödja f.d. planekonomier i omvandlingen till marknadsekonomi.
            Nya lånefaciliteter har skapats, som är anpassade efter olika
            länders behov.
          </note>
          <note xml:id="i-fe161d1a53f0ebf8-0">
            Innehållet i programmen har förändrats kontinuerligt. I dag läggs
            t.ex. större vikt vid strukturella reformer och sociala skyddsnät
            för att minska påfrestningarna för utsatta grupper.
          </note>
          <note xml:id="i-1b579a96754c113b-0">
            Den svenska regeringen verkar för mer radikala skuldlättnader
            för de fattigaste länderna, bl.a. i
          </note>
          <note xml:id="i-018b5f1e4ad83c2b-0">
            Parisklubben, som nyligen enats om att medge ytterligare avskrivningar,
            upp till två tredjedelar, och mer heltäckande omförhandlingar.
          </note>
          <note xml:id="i-8e527548038a5040-0">
            Åtgärder för att lindra skuldtjänsten till de multilaterala institutionerna
            måste finansieras utifrån för att inte leda till försämrade lånemöjligheter
            och ökade lånekostnader för andra låntagare, t.ex. fattiga länder
            som inte behövt omförhandla sina skulder.
          </note>
          <note xml:id="i-c743bcdb3cb252de-0">
            Det finns dock anledning att se närmare på hur institutionernas
            utlåning påverkar skuldtjänsten på längre sikt. Detta kommer också
            att behandlas såväl i Världsbanken som i IMF under våren, bl.a.
            mot bakgrund av det brittiska förslag som Eva Zetterberg refererar
            till. Analysen får visa vilka åtgärder som kan bli nödvändiga.
          </note>
          <note xml:id="i-437cbb88e9dc5ada-0">
            Skuldfrågan bereds och kommer att fortsätta att beredas, i samråd
            mellan Finansdepartementet, UD,
          </note>
          <note xml:id="i-61133fbd537ccb93-0">
            SIDA och Riksbanken.
          </note>
          <note xml:id="i-c2d87476698b7e63-0">
            Anf. 18 EVA ZETTERBERG (v)
          </note>
          <note xml:id="i-1c35abd45571abd8-0">
            Fru talman! Jag vill tacka Göran Persson för svaret på interpellationen.
            Jag konstaterar att det ökade intresse som finns för Världsbanken
            och
          </note>
          <note xml:id="i-9d14c378ab735f56-0">
            Världsbanksgruppen naturligtvis hör ihop med 50-
          </note>
          <note xml:id="i-9ad63aa4b26c5e5d-0">
            årsjubileet. När vi talar om Världsbanken är det viktigt att
            komma ihåg att vi talar om fem olika institutioner. Jag tänker
            här huvudsakligen uppehålla mig kring själva Världsbanken, IMF
            och IDA.
          </note>
          <note xml:id="i-3a9e6354805facc3-0">
            Vi vet att Världsbanken är världens största biståndsgivare med
            över 6 000 anställda och verksamhet i 140 länder. 177 länder är
            medlemmar i banken. Administrationen är mycket omfattande.
          </note>
          <note xml:id="i-56980f10ddf39556-0">
            Den kostar över 1,4 miljarder dollar om året. Nyligen har man
            byggt ett administrationshus, vilket var oerhört kostsamt.
          </note>
          <note xml:id="i-4fe279408ff799c3-0">
            Kritiken - som jag har tagit upp och som Göran
          </note>
          <note xml:id="i-5058032385356f52-0">
            Persson delvis har besvarat - har i mycket stor utsträckning
            handlat om bristen på insyn i verksamheten. Den har handlat om
            beslutsprocessen, som är mycket låst. Den har handlat om bristande
            miljöhänsyn. Den har handlat om strukturanpassningen och dess
            svåra sociala följder och över huvud taget om bristen på social
            utveckling.
          </note>
          <note xml:id="i-1c6934811dec8933-0">
            Jag är på det klara med att bankens policy har ändrats i flera
            avseenden och att en del av kritiken härrör från 80-talet. Bl.a.
            kommer den här ändrade policyn till uttryck i Världsbankens egen
            skrift, jubileumsskriften Learning from the Past - Embracing the
            Future. Där finns tydliga signaler om - jag håller verkligen med
            om det - att man har tagit till sig exempelvis nödvändigheten
            av att pröva att olika projekt ingår i en hållbar utveckling och
            tar adekvat miljöhänsyn.
          </note>
          <note xml:id="i-56c1a66dd2288107-0">
            Ett problem, Göran Persson, är att praktiken inte har hunnit
            i fatt denna policy. Det finns åtskilliga exempel - faktiskt även
            på senare år - på hur banken inte har använt sin styrka för att
            t.ex. befästa demokrati. Det finns exempel från Algeriet, där
            man hade kunnat trycka på i demokratisk riktning men inte alls
            gjorde det. Det är inte alls särskilt länge sedan. Miljöfrågor,
            framför allt dammbyggen, har gett upphov till en oerhörd kritik
            i Nepal, Colombia, Chile osv.
          </note>
          <note xml:id="i-538533ce867c9c2a-0">
            Det har inte bara kommit kritik, utan det har även angetts hur
            man skulle kunna rätta till problemen. I UNDP:s årsrapport 1992
            talades om inrättandet av ett särskilt ekonomiskt säkerhetsråd.
            I
          </note>
          <note xml:id="i-342ef3053da610ab-0">
            Childers och Urquharts rapport talades det om att
          </note>
          <note xml:id="i-91628f4fcaca1e3c-0">
            Världsbanken borde inordnas inom FN-systemet.
          </note>
          <note xml:id="i-49cf044b6c3b41e0-0">
            Det finns även ett flertal andra mycket intressanta förslag.
          </note>
          <note xml:id="i-c021a3efac92f219-0">
            Även här i Sverige finns en sammanslutning,
          </note>
          <note xml:id="i-173ca5d2f24f7304-0">
            Världsbanksforum, som består av 40 nordiska organisationer som
            har mycket kvalificerade, väl underbyggda synpunkter. Jag undrar
            i vilken utsträckning man från svensk sida faktiskt har beaktat
            den här kritiken. I vilken mån har Sverige verkligen använt sina
            möjligheter till inflytande? Sverige har unika möjligheter, eftersom
            vi har ett flertal mycket kvalificerade personer i Världsbankens
            ledning.
          </note>
          <note xml:id="i-d781b5cd8eaa5b2c-0">
            Fru talman! Hela den här debatten kan man uppehålla sig kring
            kritiken mot Världsbanken och hur den agerar. Jag skulle dock
            framför allt vilja koncentrera mig på hur den svenska regeringen
            och
          </note>
          <note xml:id="i-78d326b50e7ccc00-0">
            Sverige har agerat. Jag vill börja med att kommentera svaret
            på de frågor jag har ställt.
          </note>
          <note xml:id="i-3aac9c4a4e3b0197-0">
            Jag börjar bakifrån med ansvarsfördelningen mellan UD och Finansdepartementet.
            Det kan tyckas vara en formsak, Göran Persson, men det är det
            inte. Eftersom finansministern och Finansdepartementet är huvudansvariga
            även om man samarbetar med UD, är det klart att man ser på det
            hela ur långivarens synpunkt - den som skall bevaka att ens pengar
            används väl. Man ser det inte från mottagarens utvecklingsperspektiv.
            Det naturliga borde då vara att man har hand om detta på UD:s
            internationella avdelning som sysslar med utvecklingsfrågor.
          </note>
          <note xml:id="i-f9adfd4df0700bff-0">
            Jag frågar återigen varför Göran Persson inte vill ändra på detta.
            Utvecklingsfrågor i u-länderna är ju inte Göran Perssons specialitet.
          </note>
          <note xml:id="i-23e9fefec3f8e071-0">
            Fru talman! Jag vill också ta upp frågan om parlamentets roll.
            Det gäller inte bara hur regeringen agerar. Det finns olika förslag,
            bl.a. om parlamentarisk nämnd. Det föreslås att man kan göra en
            redogörelse varje år - ungefär som när det gäller krigsmaterilexporten
            - så att vi ledamöter skulle kunna ta del och på ett mer aktivt
            sätt faktiskt lämna synpunkter. Detta förslag tas upp i ett flertal
            motioner. Jag hoppas att riksdagen fattar ett beslut om detta.
            Men varför kan inte regeringen gå före här och aktivt kräva att
            vi från riksdagens sida agerar?
          </note>
          <note xml:id="i-e3a6609b0b63894f-0">
            Fru talman! Jag håller med om att öppenheten har ökat. Men så
            är inte fallet när det gäller IMF. I
          </note>
          <note xml:id="i-028ecc676c5861d8-0">
            finansutskottet har ett ärende om att offentliggöra rapporter
            från IMF varit uppe. Beklagligt nog har man från socialdemokraternas
            sida motsatt sig detta.
          </note>
          <note xml:id="i-f835df3d9196b415-0">
            Jag förstår inte alls varför, Göran Persson. Jag vill gärna veta
            mer.
          </note>
          <note xml:id="i-2bb69392bda95459-0">
            När det gäller skuldbördorna är det sant att Sverige har gått
            in för skuldlättnader men inte skuldavskrivningar. Detta tema
            kommer återigen upp på
          </note>
          <note xml:id="i-1dc7bcf89d2323d8-0">
            Köpenhamn på FN-konferensen. Man behöver inte ha helt villkorslösa
            avskrivningar, men det gäller att inte skapa nya lån till u-länderna
            utan att avskriva de som finns. Även på det området, Göran Persson,
            är det bankinnehavarens perspektiv som gäller när man i Parisklubben
            förhandlar med Exportkreditnämnden och inte perspektivet hos dem
            som i Sverige är ansvariga för biståndsfrågor.
          </note>
          <note xml:id="i-5ddd862cc8e53777-0">
            Det finns mycket mer att säga, men jag nöjer mig med detta nu.
          </note>
          <note xml:id="i-5a32512a58b64ab2-0">
            Anf. 19 BIRGITTA HAMBRAEUS (c)
          </note>
          <note xml:id="i-b83e6e58bc4d791d-0">
            Fru talman! Det är mycket glädjande att Världsbanken i fjol inrättade
            en oberoende granskningspanel! Det har länge varit ett önskemål.
            Tyvärr har
          </note>
          <note xml:id="i-92ba382da9a25c3f-0">
            Världsbanken finansierat mycket olyckliga projekt, vilket Eva
            Zetterberg har varit inne på. De har förstört miljön och gjort
            människor hemlösa. De har inte gynnat u-länderna utan snarare
            i-ländernas företag.
          </note>
          <note xml:id="i-ced97d537def4aec-0">
            Världsbanken har mycket stora resurser, som iländerna gärna ställer
            upp med. Världsbanken går med vinst, och de fattiga betalar. Genom
            flotta publikationer vinner man tilltro. Man excellerar i självkritik.
            Det är inget nytt att man är oerhört självkritiskt i rapporterna.
            I praktiken har det visat sig att man fortsätter i de gamla destruktiva
            mönstren. Det är faktiskt en bank, och man har mycket svårt att
            ta sociala och ekologiska hänsyn.
          </note>
          <note xml:id="i-0ced72ab09e6d205-0">
            De s.k. strukturanpassningsprogrammen har inneburit en minskad
            offentlig sektor och därmed mindre resurser till exempelvis sjukvård
            och utbildning, vilket är det allra viktigaste för de fattiga.
          </note>
          <note xml:id="i-9d104dade6c80a69-0">
            Progressiva krafter i u-länderna är ytterst skeptiska till Världsbankens
            projekt, men det är inte säkert att deras länders representanter
            i bankstyrelsen anmäler sådana projekt till granskning. Får jag
            fråga finansministern om Sverige verkar aktivt för att samarbeta
            med NGO:s, de frivilliga organisationerna, och föra deras talan
            vidare i Världsbankens granskningspanel?
          </note>
          <note xml:id="i-6732cf413c667865-0">
            Finansministern säger: "i ett stort antal u-länder har en hållbar
            ekonomisk utveckling alltjämt inte fått fotfäste". Det är viktigt
            att analysera varför dessa länder har så stora ekonomiska problem.
          </note>
          <note xml:id="i-b371d65362144996-0">
            U-länderna hamnade i skuldfällan under 70- och
          </note>
          <note xml:id="i-c7cb00277419e46d-0">
            80-talen då det internationella kapitalet hade svårt att placera
            överskottet på petrodollars, som uppstod till följd av de kraftiga
            oljeprisökningarna. U-
          </note>
          <note xml:id="i-5bc17937617e8223-0">
            ländernas ministrar närmast tubbades att skuldsätta sina länder,
            samtidigt som de faktiskt i många fall själva erbjöds pengar och
            bankkonton utomlands.
          </note>
          <note xml:id="i-d1bdbbccd23a0f65-0">
            Villkoren för lånen var mycket fördelaktiga när de upptogs.
          </note>
          <note xml:id="i-845d3444f8587e01-0">
            Skuldfällan slog igen när västvärlden sanerade sin ekonomi och
            höjde räntan. Därmed blev det omöjligt för u-länderna att klara
            av räntebetalningarna. Även lån till projekt som aldrig kunde
            förverkligas måste betalas tillbaka av u-länderna. Dessa startades
            ofta inte därför att länderna prioriterade dem, utan därför att
            i-ländernas företag behövde något att göra. På det sättet gick
            pengarna tillbaka till västvärlden igen, och de fattiga betalar.
            Det är faktiskt skandal!
          </note>
          <note xml:id="i-2737c8bfa2159a2d-0">
            Världsbanken lånar ut mer pengar för att uländerna skall kunna
            sköta kapitaltjänsten på en ökande skuldbörda. Hela systemet är
            djupt orättfärdigt. Jag skulle önska att finansministern sade
            något om Sveriges ansträngningar för en ny ekonomisk världsordning.
          </note>
          <note xml:id="i-8803742041d79a2b-0">
            Det saknas inte angelägna uppgifter för ett förnyat Bretton Woods-system.
            Bretton Woods tillkom för 50 år sedan för att inte första världskrigets
            finansiella kaos skulle upprepas. Det lyckades ända fram till
            70-talet. I vår tid finns verkligen stora uppgifter när det gäller
            att se till att det skapas ett hållbart internationellt valutasystem.
            Här är det verkligen Finansdepartementets uppgift i Sverige att
            arbeta för en förnyelse av Internationella valutafonden.
          </note>
          <note xml:id="i-e67ce92419a693bc-0">
            Valutatransaktionerna löper amok nu. Det behövs ett globalt system
            för att kanalisera kapitalet in i konstruktiva investeringar i
            stället för att det huvudsakligen förmerar sig självt genom valutatransaktioner
            och olika finansinstrument som mera hör hemma på ett kasino än
            i nyttig verksamhet.
          </note>
          <note xml:id="i-89937cb265bf0e88-0">
            Jag har en fråga till finansministern: Ämnar
          </note>
          <note xml:id="i-366d5d749efb3301-0">
            Sverige ta några initiativ för att vi skall få ett för vår tid
            globalt hållbart valutasystem?
          </note>
          <note xml:id="i-5ac7e0bb3756015c-0">
            Anf. 20 KRISTINA SVENSSON (s)
          </note>
          <note xml:id="i-92405dc67672d6c4-0">
            Fru talman! Jag tycker också att det är bra att vi har fått en
            interpellationsdebatt som rör Världsbanken och IMF. Men det är
            viktigt att vi särskiljer de två institutionerna och identifierar
            vad som är bankens roll och vad som är Valutafondens roll. Det
            är olika roller och olika mandat.
          </note>
          <note xml:id="i-3b63a6ed269c9697-0">
            Jag tänkte koncentrera mig på Världsbanken i det här sammanhanget.
            Det handlar om en utvecklingsbank. Det är inte en bank i traditionell
            mening.
          </note>
          <note xml:id="i-ec11165df3ccf30b-0">
            Det är en institution som de ägare, dvs. länder, som fyller på
            med kapital har inrättat för att stödja en utveckling i de fattiga
            länderna och i de s.k. nya demokratierna.
          </note>
          <note xml:id="i-76b3d2d17942716e-0">
            Detta mandat har formulerats av ägarna och medlemsländerna. Det
            är viktigt att vi diskuterar just detta här i kammaren och att
            de billiga lån och investeringar som går genom Världsbanken verkligen
            används på det sätt som mandatet är formulerat, dvs. till att
            bekämpa fattigdomen i världen. Det är det som det skall handla
            om.
          </note>
          <note xml:id="i-cf4bc841bb066e64-0">
            Bankens policy har förändrats. Vi har från nordisk sida haft
            inflytande och påverkat bankens inriktning på ett som jag tycker
            riktigt sätt. Inriktningen skall alltså leda till en hållbar utveckling.
          </note>
          <note xml:id="i-8ef81b95b5832835-0">
            Det är viktigt att de makroekonomiska åtgärder som ofta förespråkas
            kompletteras med sociala insatser, dvs. sådant som rör utbildning,
            hälsa och liknande.
          </note>
          <note xml:id="i-96031bcffcca32d1-0">
            Sverige har varit pådrivande när det gäller att
          </note>
          <note xml:id="i-4e6e66d52f727d77-0">
            NGO:s skall ha insyn i banken. Det är självfallet bra. Nu lyssnar
            man på NGO:s. I höstas deltog jag i en hearing i Washington som
            gällde banken. Vi var ett antal parlamentariker från både mottagarländer
            och givarländer. Den fråga som var mest aktuell var just insynsfrågan.
            Banken måste tydligare visa att man vill släppa in NGO:s, dvs.
            enskilda organisationer, att man är öppen för den kritik som har
            riktats. Ledningen uttalar alldeles klart dessa positiva signaler,
            men det tränger än så länge inte ut på fältet. Tyvärr har nog
            flera konstaterat det.
          </note>
          <note xml:id="i-f892ab57dd2afc17-0">
            Granskningspanelen är bra, men den har precis påbörjat sitt arbete.
            Jag måste nog säga att den var ganska handfallen i den utfrågning
            som vi hade. Vi frågade alltså ut granskningspanelen också.
          </note>
          <note xml:id="i-f655c281ccf42565-0">
            Banken är den största biståndsgivaren eller biståndsaktören.
            Man måste tydligt särskilja vilka bankens uppgifter är, vilka
            FN-systemets uppgifter är och vilka de bilaterala givarnas uppgifter
            är.
          </note>
          <note xml:id="i-c8dc1f570447af36-0">
            Detta kom också klart fram i utfrågningen. Det här är desto viktigare,
            eftersom vi lever i krympande ekonomier. I varje fall är anslagen
            till biståndet krympande.
          </note>
          <note xml:id="i-d8e2044cef8e8a4e-0">
            Jag har en fråga: Vilken instruktion har Sverige gett när det
            gäller påfyllnaden av IDA, den sjunde påfyllnad som nu är på gång?
            Vår instruktion är väldigt viktig. Vilka krav ställer vi? Formulerar
            vi klart och tydligt att fattigdomsbekämpningen är det primära?
          </note>
          <note xml:id="i-a050f581c7d9311a-0">
            För några år sedan fanns det en multilateral utredning. Där diskuterade
            vi ingående bankens roll.
          </note>
          <note xml:id="i-dc3450458c04ac70-0">
            Alla i utredningen var kritiska till att Finansdepartementet
            har ansvaret för banken. Vi menade att den är en utvecklingsbank
            och att det naturliga är att
          </note>
          <note xml:id="i-1e0624c6ccf8922d-0">
            Utrikesdepartementet har ansvaret för utvecklingsbankerna - de
            är ju flera. Flera talare har fört fram dessa åsikter här. Jag
            vet att detta inte är någon riksdagsfråga utan en regeringsfråga,
            men jag vill påminna om vad som stod i den här utredningen.
          </note>
          <note xml:id="i-923a126df0150f43-0">
            Jag har all respekt för det kunnande som finns inom Finansdepartementet,
            men i det här sammanhanget handlar det också i väldigt hög grad
            om ett biståndskunnande. Jag skulle, som sagt, mycket gärna vilja
            veta någonting om instruktionen.
          </note>
          <note xml:id="i-e83af2e65a1f8b59-0">
            Anf. 21 Finansminister GÖRAN
          </note>
          <note xml:id="i-03975d1f3937ada8-1">
            PERSSON (s)
          </note>
          <note xml:id="i-2c15f5a057ab202d-0">
            Fru talman! Först skall jag säga att jag icke har förberett mig
            på frågan om instruktionen i dag. Jag har förberett mig på Eva
            Zetterbergs interpellation.
          </note>
          <note xml:id="i-471f428757197798-0">
            Jag svarar gärna på den här frågan vid ett senare tillfälle om
            jag får möjlighet.
          </note>
          <note xml:id="i-1940d8d1ce541f3c-0">
            Det förs en diskussion om var ansvaret skall ligga. Som Kristina
            Svensson sade är det en regeringsfråga. Det kan tyckas som att
            man nedvärderar eller underskattar biståndsdimensionen i dessa
            frågor genom att ha dem liggande hos Finansdepartementet. Så är
            inte fallet. Det är heller ingen formsak som jag åberopar, Eva
            Zetterberg, när jag talar om att vi inte skall se över detta.
            Det är mycket genomtänkt.
          </note>
          <note xml:id="i-add5e1c9f7969481-0">
            I regeringskansliet har vi en gemensam beredning. Det finns ett
            gemensamt, kollektivt ansvar.
          </note>
          <note xml:id="i-19dd9abceb5809ef-0">
            Det sker icke någon beredning av frågor som rör
          </note>
          <note xml:id="i-0e33321f311d0b28-0">
            Världsbanken i de här dimensionerna utan att UD är med. Det är
            självklart. Det är en ordning som har visat sig fungera bra. Dessutom
            är Sverige inte ensamt om den. Det är den vanliga ordningen i
            världen. Man kan också hitta mycket goda motiv för att man har
            det på det sättet, inte bara att det är så.
          </note>
          <note xml:id="i-344dace8b2b2a034-0">
            De goda motiven är att det är jättelika internationella ekonomiska
            aktörer som påverkar stabiliteten i systemen. Man kan bara ta
            en sådan enkel sak som att räntorna i går steg i Sverige. I dag
            kanske de också stiger. Vad vet jag? Vad åberopar man som skäl
            för att räntorna stiger just nu och exempelvis fördyrar boendekostnaderna
            för vanliga svenska inkomsttagare? Man åberopar krisen i Mexiko,
            upproret i Chiapas.
          </note>
          <note xml:id="i-6bceff42e2134ccc-0">
            Där ser ni direkt hur sambanden ser ut. Där finns
          </note>
          <note xml:id="i-59cc85ac612f2ef1-0">
            IMF med, och där kanske också Världsbanken finns med i en annan
            dimension. Man kan se hur denna internationellt integrerade ekonomi
            med blixtsnabb hastighet sprider sig över världen. En signal från
            södra Mexiko slår nästan direkt igenom på hyrorna i
          </note>
          <note xml:id="i-a43a6704e877528f-0">
            Sverige. Om man då inte begriper att Finansdepartementets uppgift
            naturligtvis också är att arbeta internationellt blundar man.
          </note>
          <note xml:id="i-dfa979acad4ce85c-0">
            Det är alltså ingen tillfällighet att vi har den här ordningen.
            Den innebär inte att biståndsfrågorna undervärderas. Jag vill
            påstå att det är tvärtom. Om man så att säga skulle vidta den
            andra åtgärden skulle man föra biståndsfrågorna litet åt sidan.
            De skulle hamna vid sidan av de stora ekonomiska besluten. Som
            finansminister ser jag det som en fördel att biståndsfrågorna
            finns med i dessa avvägningar. De skall tas upp parallellt med
            andra stora strukturfrågor som diskuteras internationellt.
          </note>
          <note xml:id="i-4d6df726d047d1ba-0">
            Jag kommer precis från ett möte med Världsbanken. Jag var där
            i förrgår och träffade Världsbankens ledning och den nordiska
            representationen.
          </note>
          <note xml:id="i-470e8dd4e4383710-0">
            Jag kunde tillsammans med dem diskutera utvecklingen i Östeuropa
            och framför allt utvecklingen i
          </note>
          <note xml:id="i-97988a0050ad031d-0">
            Mexico, som jag av naturliga skäl är oerhört intresserad av just
            nu. Dagen innan hade jag en överläggning med Valutafonden. Det
            är klart att man ser sambanden. Man ser kopplingarna. Om man som
            finansminister inte är beredd att föra den typen av diskussioner
            och ta ett sådant ansvar tror jag att
          </note>
          <note xml:id="i-601aa6e7b8060979-0">
            Sverige och den svenska finanspolitiken ställer sig vid sidan
            av internationella möjligheter att påverka.
          </note>
          <note xml:id="i-6b2070590ff23675-0">
            Detta innebär självfallet inte att inte UD är med.
          </note>
          <note xml:id="i-04d7d1e7d5f35b40-0">
            Jag kan hålla med Eva Zetterberg om att man -
          </note>
          <note xml:id="i-6617ec91d6812687-0">
            när man tittar på dessa institutioner - inte blir alldeles bländad
            av deras förmåga att banta sina kontorslokaler och av den yttre
            formen. Det finns mycket som jag som svensk känner mig främmande
            inför.
          </note>
          <note xml:id="i-5a10ec625a3e2165-0">
            Med bakgrund i folkrörelsearbete och mycket enkla förhållanden
            känns det ibland litet märkligt. Jag tar inte på något sätt på
            mig något ansvar för detta, och jag tänker inte försvara det.
            Vi skall ständigt driva på och försöka pressa ner kostnaderna
            för administrationen och ta bort de yttre svulstiga uttrycken,
            så att så mycket pengar som möjligt går dit vi verkligen vill
            att de skall gå. Det är självklart.
          </note>
          <note xml:id="i-c9b98c89bc654de6-0">
            Det finns heller ingen som helst anledning att ha någon annan
            mening om de punkter som exempelvis rör hur Världsbanken har uppträtt
            tidigare. Det finns mycket allvarlig kritik att rikta mot en del
            projekt, t.ex. på miljöområdet och när det gäller jämställdhetsfrågor.
            Det finns en lång rad andra synpunkter som man kan ha, sett i
            ett svenskt perspektiv.
          </note>
          <note xml:id="i-e2d89cedd2fcc4c4-0">
            Det har vi också i Sverige. Vi är en av de mest pådrivande och
            aktiva krafterna i dessa sammanhang. Vi har nått icke föraktliga
            framgångar. Inte minst det som skedde i Parisklubben nyligen var
            ett resultat av mångåriga svenska insatser - 2/3-
          </note>
          <note xml:id="i-d3b5400636210165-0">
            avskrivningen. Nog tycker jag att vi här har anledning att se
            mer på vad som förenar än vad som skiljer.
          </note>
          <note xml:id="i-3a289860419dd70f-0">
            Ingvar Carlsson tar också upp frågor kring internationellt ekonomiskt
            samarbete i det FN-arbete han har bedrivit och i den rapport han
            har skrivit -
          </note>
          <note xml:id="i-8ac55a31dd30d692-0">
            World Trade Organization, Värlsbanken, IMF och
          </note>
          <note xml:id="i-e307fd67c2f94ebb-0">
            FN. Hur skall man samordna detta? Här har vi svenska initiativ,
            och det pågår en svensk debatt.
          </note>
          <note xml:id="i-cbd1b67a9a972b6d-0">
            Det tycker jag är helt i enlighet med vår tradition.
          </note>
          <note xml:id="i-3f9dc3865f2e443c-0">
            Kritiken kan vi vara överens om. Den har jag inga svårigheter
            att dela. Organisationsfrågan har vi uppenbarligen olika uppfattning
            om, men jag tycker att det är viktigt att vi har det som vi har
            det. Jag har svarat på frågan om hur vi jobbar framåt i interpellationen.
            Den specifika fråga som Kristina Svensson ställde kan jag inte
            svara på i dag, därför att den var jag inte förberedd på. Kom
            gärna tillbaka till riksdagen!
          </note>
          <note xml:id="i-b5cf4fb914a444ff-0">
            Anf. 22 EVA ZETTERBERG (v)
          </note>
          <note xml:id="i-0ed5c93d3720f321-0">
            Fru talman! Jag välkomnar Göran Perssons insatser på sparområdet
            i Världsbanken. Jag tror att
          </note>
          <note xml:id="i-93ce1d79349e48ac-0">
            Göran Persson har mycket att ge på det området.
          </note>
          <note xml:id="i-11d6e32a160394d1-0">
            Det motsäger inte det faktum att jag är skeptisk till att det
            är finansministern och Finansdepartementet som har ansvar för
            dessa frågor. Det är självklart att man måste samarbeta. Vi utgår
            alla från att ni redan i dag samarbetar intensivt med UD. Men
            det hjälps inte. Frågorna ligger trots allt fel. Jag menar att
            den frågan måste prövas ytterligare.
          </note>
          <note xml:id="i-fa7f3959dbc220d3-0">
            Jag fick inget svar av Göran Persson på frågan om parlamentets
            och övriga svenska intresserade medborgares roll i processen med
            de svenska synpunkterna på hur Världsbanken och de andra organisationerna
            fungerar. Hur ser Göran Persson på det? Vore det inte ett bra
            initiativ av regeringen att alldeles av sig själv komma med en
            årlig skrivelse som vi får motionera om och komma med synpunkter
            på. Vi skulle kunna ha en speciell debatt varje år om dessa frågor.
          </note>
          <note xml:id="i-85538877376fbe4c-0">
            Jag hade frågan om insyn uppe. Jag konstaterar att insynen har
            blivit klart bättre genom granskningsorganisationen inom Världsbanken.
            Men inom
          </note>
          <note xml:id="i-fb4acb8909940b27-0">
            IMF finns inte motsvarande öppenhet, Göran Persson. Varför det?
            Varför har inte Socialdemokraterna gått i bräschen för detta?
          </note>
          <note xml:id="i-48dcb2ee8d175dab-0">
            Kristina Svensson tog upp frågan om IDA-
          </note>
          <note xml:id="i-4418ebd261911050-0">
            påfyllningen. Jag är också mycket intresserad av att se hur ni
            tänker agera och hur aktivt ni kommer att använda Världsbanksforum
            och de individer och grupper i Sverige som har gedigna kunskaper
            och mycket synpunkter och som redan har skrivit ett mycket bra
            underlag för förhandlingarna. Det måste ni från Finansdepartementets
            sida ha titta på!
          </note>
          <note xml:id="i-bd0115e2985b5144-0">
            Förhandlingarna har precis påbörjats. Något som ligger bakåt
            och inte framåt i tiden är mötet i Madrid i oktober - Världsbankens
            jubileum - där den brittiske finansministern faktiskt lade fram
            ett förslag om att sälja guldreserven och på det viset få in mer
            kapital och också få till stånd faktiska skuldavskrivningar och
            inte bara skuldlättnader. Det har gått en tid, och Finansdepartementet
            måste väl ha hunnit fundera på vad man tycker om detta.
          </note>
          <note xml:id="i-eefeb750df320f20-0">
            Jag tycker personligen att det är intressant. Den brittiske finansministern
            Kenneth Clarke har väl inte gjort sig känd som varande den mest
            radikale personen när det gäller att driva frågor för de fattigaste
            i världen. Det här kan väl ändå vara ett steg på vägen.
          </note>
          <note xml:id="i-cd656fc563877d9c-0">
            Till slut, fru talman, undrar jag om skuldavskrivningarna. Jag
            tycker att det är en väldig skönmålning som Göran Persson gör
            när han skriver att skuldkrisen inte är över, och speciellt inte
            i Afrika och länderna söder om Sahara. Problemet är att skulderna
            har ökat dramatiskt. Från 1980 till 1993
          </note>
          <note xml:id="i-e0d4c8dd72638e21-0">
            har de mer än fördubblats. Det där var väl ändå en väl vacker
            beskrivning.
          </note>
          <note xml:id="i-44e6daf128fab2dc-0">
            Jag vill liksom Birgitta Hambraeus gärna höra om frågorna om
            gemensam valuta, valutaskatt osv., som också delvis finns med
            i Ingvar Carlssons FN-
          </note>
          <note xml:id="i-93cb4916cc28f048-0">
            rapport.
          </note>
          <note xml:id="i-1e4cb4ff85ce2990-0">
            Anf. 23 BIRGITTA HAMBRAEUS (c)
          </note>
          <note xml:id="i-c197c9494542d83c-0">
            Fru talman! Finansministern berättade vältaligt om det internationella
            ekonomiska systemet och hur åtgärder så långt borta som i Mexico
            kan påverka de som bor här i Sverige, räntorna osv.
          </note>
          <note xml:id="i-cb02f83eb44b2ba2-0">
            Vad har Sverige för idé när det gäller att försöka hitta ett
            valutasystem som fungerar? Bretton
          </note>
          <note xml:id="i-4d2ea6d0b006d6fb-0">
            Woods-institutionerna, närmast IMF, var till för att stabilisera
            världens valutor och hitta ett valutasystem som fungerade. I den
            internationaliserade ekonomi vi nu befinner oss i behövs det uppenbarligen
            helt andra globala system för att stabilisera valutorna. Jag vill
            fråga finansministern om man inom
          </note>
          <note xml:id="i-664ca08b71815623-0">
            Finansdepartementet arbetar för att Sverige skall kunna ha en
            linje och hitta några konstruktiva förslag för att få ordning
            inom det internationella valutasystemet, så att vi skall slippa
            att på detta sätt kastas mellan ränteuppgångar och räntesänkningar
            utan att någon kan kontrollera någonting.
          </note>
          <note xml:id="i-fb18309a9386c76d-0">
            Jag vill gärna fråga hur stor frihet vi har i Sverige sedan vi
            blivit EU-medlemmar. I Maastrichttraktatens avdelning V om bestämmelser
            om utrikesoch säkerhetspolitiken, artikel J 2:3, står det följande:
            "Medlemsstaterna skall samordna sitt agerande inom internationella
            organisationer och på internationella konferenser. De skall hävda
            de gemensamma ståndpunkterna i dessa fora."
          </note>
          <note xml:id="i-c64416a962745637-0">
            Det är mycket viktigt att veta om EU har en gemensam policy när
            det gäller världsekonomin i
          </note>
          <note xml:id="i-67870b8e78740b6e-0">
            Världsbanken och i IMF. Hur fungerar det i praktiken? Håller
            vi på att samordna oss med fransmän, britter, tyskar och andra?
            Har vår exekutivdirektör för Norden och Baltikum och vår verkställande
            direktör möjlighet att ta helt egna initiativ, även om de skulle
            stöta Frankrike och England? Jag är väldigt intresserad av att
            få synpunkter på detta.
          </note>
          <note xml:id="i-e88ae4d6c322aabe-0">
            Anf. 24 KRISTINA SVENSSON (s)
          </note>
          <note xml:id="i-3158786a37c7ad9c-0">
            Fru talman! Jag kan ha förståelse för att finansministern inte
            har förberett sig på det jag frågade om när det gäller instruktionen
            till påfyllningen av IDA. Jag skulle ändå vilja höra finansministerns
            allmänna synpunkter.
          </note>
          <note xml:id="i-0a1289f73eab97f4-0">
            Vad är det för någonting i bankens verksamhet som vi som svensk
            representant och som representant för de nordiska och för de baltiska
            länderna skall prioritera? Vi har ett unikt tillfälle just nu,
            när vi har en svensk exekutivdirektör. Vi har en person i ledningen
            - Sven Sandström - som har präglats mycket av svenskt tänkande
            och svenska eller nordiska värderingar. Jag skulle vilja höra
            finansministern prata kring dessa frågor. Vad är det vi skall
            driva? Vad är det vi skall prioritera? Vilka frågor anser finansministern
            viktiga när det gäller utvecklingsfrågorna och den del av bankens
            verksamhet som rör IDA-verksamheten, vilken innebär finansiering
            genom bidrag, och den andra delen, som rör de billiga, mjuka lånen?
            Vad är det för frågor vi skall driva? Det är en så allmän fråga
            att vi borde kunna få svar på den, eftersom den nu ligger på
          </note>
          <note xml:id="i-d1457b3a544500c7-0">
            Finansdepartementets bord.
          </note>
          <note xml:id="i-a0b0ba23d11afee8-0">
            Anf. 25 Finansminister GÖRAN
          </note>
          <note xml:id="i-03975d1f3937ada8-2">
            PERSSON (s)
          </note>
          <note xml:id="i-de31c4b6111ec130-0">
            Fru talman! Den sista frågan är ganska lätt att svara på när
            den ställs på det viset - allmänt. Det är fattigdomsfrågorna,
            miljöfrågorna och ekonomiska reformer. Det borde Kristina Svensson
            rimligen känna till. Skall vi diskutera från den typen av allmänna
            utgångspunkter blir det nästintill meningslöst. Där står vi. Frågan
            var konkret ställd och gällde instruktionen, och den var jag inte
            förberedd för att svara på. Det talade jag också tydligt om.
          </note>
          <note xml:id="i-037b213b6df958ea-0">
            Eva Zetterberg tar upp frågan om Kenneth Clarkes initiativ. Det
            är riktigt att ett initiativ har presenterats. Vi står litet frågande
            inför det. Vi är inte säkra på det är alldeles rätt tänkt. Det
            har gjorts en gång förut i historien. Man har sålt ut tillgångar
            och inrättat s.k. trust funds. De har fungerat, tror vi. Men innan
            vi är tvärsäkra på att det har gett bra resultat skall vi inte
            växla in guldreserven. Det är inte något annat än att byta en
            reserv, en fast tillgång, mot rörliga tillgångar. Man blir då
            helt enkelt mer sårbar.
          </note>
          <note xml:id="i-887379f700e5aefd-0">
            Det är alldeles riktigt, som Eva Zetterberg säger, att förslagsställaren
            inte är känd för att vara den mest vänsterinriktade ekonomen i
            Europa, försiktigt uttryckt, utan att det är en person ute på
            den andra kanten. Också det gör att man tänker sig för en gång
            till innan man köper hans förslag. Men jag avvisar det inte, och
            vi bereder det konstruktivt. Det kan vara ett sätt att komma framåt.
            Det är möjligt att dessa institutioner har för stora reserver,
            som kunde användas mera offensivt, och då skall vi ha en praktisk
            attityd, oavsett om förslagsställaren råkar vara en person mot
            vars ståndpunkter vi i andra sammanhang intar en motsatt attityd.
            Den beredningen pågår alltså.
          </note>
          <note xml:id="i-406ddc62e9ec1e8f-0">
            Så åter till bakgrundsdiskussionen i IMF och anledningen till
            att vi inte vill ha offentlighet åt
          </note>
          <note xml:id="i-8f2cdbc7061b0e42-0">
            IMF-rapporterna i Sverige. Det är inte så att vi inte vill ha
            rapporterna offentliga i sig, utan vi vill vara lojala medlemmar
            i en internationell organisation.
          </note>
          <note xml:id="i-89fa573a50f9c1ff-0">
            Vi vill inom IMF verka för öppenhet och dialog och vill att dess
            rapporter skall vara offentliga. Men offentliggörandet skall inte
            ske som ett uttryck för att ett land av många bryter sig ut ur
            en internationell gemenskap och självt etablerar rutiner, utan
            vi driver frågan inom IMF, och det går där successivt mot rätt
            håll, mot en öppenhet.
          </note>
          <note xml:id="i-ada0e62c24f504de-0">
            Jag tror att detta är det enda möjliga sättet att arbeta i en
            internationell organisation. Skulle vi göra något annat, tror
            jag att Sverige snart skulle bli sett som ett land som inte är
            lojalt mot gemensamma beslut och som väljer att gå utomparlamentariskt
            till väga. Då skulle vi omedelbart förlora inflytande och tyngd
            i sådana organisationer. Den linje som vi har drivit i IMF är
            ingen hemlighet.
          </note>
          <note xml:id="i-ea03acdd31bd6571-0">
            Det bakgrundspapper som nu diskuteras i svenska medier och som
            har läckt ut - och man behöver inte vara särskilt insatt i hur
            förvaltningen fungerar för att förstå att sådana läckor förekommer
            - kommer att publiceras här av IMF inom ett halvår, och det sker
            efter bl.a. våra initiativ i organisationen.
          </note>
          <note xml:id="i-6f00ae2a41058614-0">
            Jag kan tänka mig att fortsätta i den riktningen, eftersom jag
            tror att det vore bra, men Sverige skall inte isolera sig genom
            att bryta mot internationella organisationers regelverk. Det vore
            olyckligt. Det är bakgrunden till denna diskussion.
          </note>
          <note xml:id="i-0cdbe17e28ceee3f-0">
            Jag har ingenting emot att riksdagen diskuterar de frågor som
            Eva Zetterberg tar upp. Det finns möjlighet att göra det på det
            här viset. Det behöver inte nödvändigtvis ske på grundval av en
            skrivelse som man kan motionera på. Också budgetpropositionen
            ger motionstillfällen. Det fattas alltså inte möjligheter.
          </note>
          <note xml:id="i-22f223ec9d61b139-0">
            Om riksdagen inte tycker att dessa möjligheter är tillräckligt
            utvecklade, får det väl bli en dialog mellan riksdagen och regeringen
            om hur de kan förbättras. Jag har ingenting emot det, men jag
            ser inte i dag att det skulle saknas möjligheter. Kanske kan de
            möjligheter som vi i dag har utnyttjas bättre innan vi behöver
            införa nya.
          </note>
          <note xml:id="i-6dddfc7922b2e112-0">
            Med den folkrörelsebakgrund som jag har tycker jag inte heller
            att det är särskilt svårt att vara sympatiskt inställd till möjligheterna
            att engagera svenska folkrörelser och organisationer i den här
            dialogen. Jag är öppen för förslag och synpunkter.
          </note>
          <note xml:id="i-dedba7a8474d4914-0">
            Detta är för mig inte något vare sig hindrande eller skrämmande,
            tvärtom. När folkliga intressen har dragits in i denna typ av
            arbete har man i regel nått mycket bättre resultat.
          </note>
          <note xml:id="i-db984089e290514e-0">
            Låt mig sluta med att säga att jag tycker att Eva
          </note>
          <note xml:id="i-5f957b5c66274b1a-0">
            Zetterberg själv sätter fingret på en mycket viktig punkt när
            hon säger att finansministern kanske trots allt är den som är
            bäst på att spara. Det är nog så.
          </note>
          <note xml:id="i-fc3602b58e44a3ee-0">
            Jag tror att det är bättre att finansministern bearbetar Världsbanken,
            IMF och deras överbyggnader än att UD gör det. Jag skulle tro
            - för att uttrycka mig litet inlindat - att den bästa kulturen
            i det avseendet finns inom Finansdepartementet.
          </note>
          <note xml:id="i-9f84e3f243a9faf4-0">
            Fru Hambraeus fråga om en ny internationell världsordning är
            gigantisk till sin natur. Jag skulle vilja ha en interpellation
            om den för att kunna diskutera den ordentligt, inte i snuttar
            på 15-20 sekunder när tiden är slut.
          </note>
          <note xml:id="i-02a78f58c6c936bb-0">
            Vi har dock alldeles nyligen diskuterat gemensamma valutor och
            en gemensam ekonomisk ordning i Europa. Därvidlag har Birgitta
            Hambraeus och jag inte haft direkt samma uppfattning. Det är möjligt
            att vi kan svinga oss upp till en ännu högre nivå för att diskutera
            frågorna, men låt oss i så fall ta upp dem i en särskild interpellationsdebatt,
            inte i detta sammanhang.
          </note>
          <note xml:id="i-6165c4bb737308e5-0">
            Anf. 26 EVA ZETTERBERG (v)
          </note>
          <note xml:id="i-3837a4c12e0b9753-0">
            Fru talman! Jag vill än en gång bekräfta min uppskattning av
            finansministern som sparminister. I
          </note>
          <note xml:id="i-d2f37b4441cdc5f4-0">
            det avseendet har jag fullt förtroende för Göran
          </note>
          <note xml:id="i-c8178b32e3e0435d-0">
            Persson. Däremot har jag inte samma förtroende för
          </note>
          <note xml:id="i-a31c093c64b53113-0">
            Göran Perssons eller, rättare sagt, Finansdepartementets förmåga
            och engagemang i perspektivet av hur vi skall kunna höja levnadsnivån
            för de allra fattigaste i världen. Jag har personligen betydligt
            större tilltro till dem som dagligen arbetar med dessa frågor
            inom UD och SIDA och den typen av organ. Jag menar självfallet
            också att de skall ta råd från dem som är bra på att spara.
          </note>
          <note xml:id="i-2c0ea2f0f418a929-0">
            Jag välkomnar vidare, fru talman, att Göran
          </note>
          <note xml:id="i-ec74f103d1128b61-0">
            Persson tycker att det är bra att vi för debatten på det här
            viset, men det sker återigen på riksdagens initiativ. Man kan
            tänka sig en skrivelse varje år eller en av regeringen tillsatt
            parlamentarisk nämnd, där varje parti ges möjlighet att få en
            representant.
          </note>
          <note xml:id="i-5b62d3aa1ad591b9-0">
            Detta skulle utgå från regeringen, och även regeringen har ett
            ansvar för att frågorna förs ut. Det är inte bara enskilda riksdagsmän
            som skall ha intresse av att frågorna tas upp. Jag tycker att
            det finns åtskilligt mer att göra på denna punkt.
          </note>
          <note xml:id="i-a2baa526847c2b93-0">
            Vad gäller frågan om att lämna ut IMF:s rapporter till offentligheten
            kan jag förstå att man har en svår avvägning att göra, men Sverige
            går faktiskt i många andra sammanhang före, Göran Persson. Vi
            gör faktiskt inte som alla andra länder utan visar med vårt exempel
            hur vi tycker att saker och ting skall organiseras. Jag menar
            att det just på det här området vore lämpligt att göra på det
            viset.
          </note>
          <note xml:id="i-536c5dba9d8404e0-0">
            Göran Persson var osäker inför den brittiske finansministerns
            förslag, och beredning av det pågår.
          </note>
          <note xml:id="i-f4eb9f70a9345ebf-0">
            Jag väntar med intresse på utgången av den, men jag vill peka
            på att det i frågan om IDA-
          </note>
          <note xml:id="i-371953ed392bcc0b-0">
            påfyllningen, som Kristina Svensson tog upp, från
          </note>
          <note xml:id="i-64af2aeb2f99a3bc-0">
            Världsbanksforum har framförts betydligt mer preciserade synpunkter
            än de som Göran Persson här i allmänna drag redovisade. Det gäller
            t.ex. krav på utvärderingar från banken utanförstående, konsekvensbeskrivningar
            av miljöinsatser och behovet av att gå över från storskaliga infrastruktursatsningar
            till småskaliga projekt, satsningar på lokala nivåer osv. Det
            är min förhoppning att man tar till sig de förslagen på Finansdepartementet
            vid de fortsatta överläggningarna.
          </note>
          <note xml:id="i-7fe217d66b7a52f0-0">
            Till slut vill jag återkomma, Göran Persson, till frågan hur
            man skall dra in folkrörelser och folkvalda i Sverige i en debatt
            på dessa områden, så att vi förhoppningsvis skall kunna få bättre
            resultat av behandlingen i riksdagen. Då kan Sverige ha en gedigen
            grund när man går ut i förhandlingar igen och skall driva på förändringar
            i Världsbanken och
          </note>
          <note xml:id="i-09dd9c94e3213a55-0">
            Världsbanksgruppen.
          </note>
          <note xml:id="i-47e253ab2e90d5ff-0">
            Anf. 27 BIRGITTA HAMBRAEUS (c)
          </note>
          <note xml:id="i-2fd4fca68451924f-0">
            Fru talman! Det är utmärkt att finansministern välkomnar en djupare
            debatt om möjliga svenska initiativ för att få till stånd ett
            internationellt valutasystem som skulle kunna fungera globalt.
            Jag skall nästa vecka lämna in en sådan interpellation, så att
            vi kan få en grundläggande debatt om detta. Jag tror att det vore
            mycket värdefullt.
          </note>
          <note xml:id="i-10e7e9bde7932921-0">
            Jag konstaterar att jag inte har fått svar på några frågor, men
            det är kanske inte så lätt att i en interpellationsdebatt utan
            vidare ge sådana. När det gäller samarbetet med folkrörelser och
            NGO-
          </note>
          <note xml:id="i-5bbe37bce73c48db-0">
            samarbetet, där Sverige har varit pådrivande i
          </note>
          <note xml:id="i-16322a3af9ad59f7-0">
            Världsbanken, utgår jag från att vi inte bara ser till våra egna
            folkrörelser utan faktiskt också uppmärksammar u-ländernas NGO-organisationer,
            som kan föra fram kritik mot projekt. Sverige skulle kunna hjälpa
            u-länder som kanske inte har representanter som har lust att väcka
            uppmärksamhet kring konstiga projekt, med att anmäla sådana till
            granskningspanelen. Jag utgår från att sådant skulle bli naturligt
            för Sverige.
          </note>
          <note xml:id="i-0af512e71a01e9bc-0">
            Jag fick inte heller något svar min fråga om
          </note>
          <note xml:id="i-96f2df216760d0c3-0">
            Sveriges möjligheter över huvud taget att arbeta självständigt
            inom dessa institutioner. Jag är genuint okunnig på det här området.
            Finansministern kanske inte hade tid att svara, men han kanske
            ändå kan lämna ett besked i sitt sista inlägg. Har vi rätt att
            väcka egna förslag, eller måste vi samordna förslagen med EU?
          </note>
          <note xml:id="i-e73687c9fff42918-0">
            Jag vill avsluta mitt anförande som en känd senator: Praeterea
            censeo traktatum Maastrichtiensem esse delendum. För övrigt anser
            jag att Maastrichttraktaten bör avskaffas.
          </note>
          <note xml:id="i-29d729ef6244a83f-0">
            Anf. 28 Finansminister GÖRAN
          </note>
          <note xml:id="i-03975d1f3937ada8-3">
            PERSSON (s)
          </note>
          <note xml:id="i-fc6399e3c9c87dbf-0">
            Fru talman! Det sista citatet skall jag be att få, men det finns
            förstås i protokollet. Man kan ju byta ut Maastricht mot någonting
            annat. Det är effektfullt. Jag gratulerar fru Hambraeus till en
            elegant sorti ur talarstolen.
          </note>
          <note xml:id="i-f75dbd2ffa6c7b11-0">
            Birgitta Hambraeus frågade om våra möjligheter att i fortsättningen,
            efter vårt EU-medlemskap, diskutera sådana här frågor. Jag ser
            i det sammanhanget ökade möjligheter. Detta är den eviga debatt
            som vi två har fört vad gäller EU-frågan.
          </note>
          <note xml:id="i-1758e9fad9a14289-0">
            Jag ser det som att vi nu får tillgång till ytterligare en nivå,
            där vi kan påverka andra och driva svenska ståndpunkter. Fru Hambraeus
            ser det som att vi kommer att vara tvungna att fråga Tyskland,
          </note>
          <note xml:id="i-49337d37418b03e8-0">
            Frankrike och andra om lov därför att vi skall uppträda gemensamt
            i Europa. Men vänd på det! Om man har den uppfattningen, om man
            tror på lagtext och traktattext, är det ju på samma sätt för Tyskland,
            Frankrike och England, dessa skall ju i så fall också uppträda
            gemensamt och ta intryck av andra som påverkar den europeiska
            processen.
          </note>
          <note xml:id="i-579b466d59e9cbcc-0">
            Lika väl som detta ses som ett hot kan det alltså ses som en
            möjlighet. Därutöver förutsätter jag naturligtvis att Sveriges
            röst i världen i internationella organ också i fortsättningen
            kommer att vara högljudd och att vi också i fortsättningen kommer
            att tala frispråkigt. Men vi skall ta till oss möjligheten att
            påverka också i internationella, europeiska organ. Det är inte
            oviktigt. Kom ihåg att det är en internationell europeisk organisation
            som Sverige är medlem i!
          </note>
          <note xml:id="i-c0d4522ccba0bc92-0">
            Jag ser fram emot vår kommande interpellationsdebatt. Den skall
            bli spännande. Då skall vi svinga oss upp till de riktiga höjderna,
            och förhoppningsvis kommer vi också då att landa i ett latinskt
            citat på slutet.
          </note>
          <note xml:id="i-5baf50f813aa91ae-0">
            Jag känner mig styrkt av Eva Zetterbergs sparinriktade ryggdunk.
            Men det är inte bara för att jaga Världsbankens kontor som man
            skall ha finansministern på plats, utan det avgörande är framför
            allt kontorskostnaderna. Detta är framför allt en angelägenhet
            för Finansdepartementet därför att
          </note>
          <note xml:id="i-52ab4c70ddfb9ead-0">
            Världsbanken och IMF är delar i internationella ekonomiska organisationer
            som är instrument för att påverka världsekonomins stabilitet.
            Det är i den meningen icke i första hand en UD-fråga. Det är i
            den meningen en fråga som direkt har ekonomiska komplikationer
            för varenda svensk.
          </note>
          <note xml:id="i-7a91ba3d4e216ed4-0">
            Att inte se den här kopplingen tycker jag är att smita undan.
            Att samtidigt nonchalera biståndsaspekten vore naturligtvis grovt
            fel. Den ordning vi har valt i Sverige, med huvudansvaret inom
            Regeringskansliet på Finansdepartementet men med gemensam beredning
            omkring exempelvis biståndsfrågorna, är naturligtvis en ganska
            ändamålsenlig ordning. Vi tycker att den här ordningen fungerar
            bra. Vi är i regeringen överens om den, och vi tänker hålla fast
            vid den. Det innebär inte att biståndsfrågorna på så sätt är underskattade.
          </note>
          <note xml:id="i-24198cd734e7afa6-0">
            Någon parlamentarisk nämnd tror jag inte på. Vi har utskott och
            nämnder nog, och det gäller nu att utnyttja dem vi har. I stället
            tror jag att vi bör satsa mer på folkrörelsearbete utanför riksdagen.
            Det känns nu mer angeläget, om vi skall lägga ner kraften på att
            utvidga ansträngningarna på att i Sverige skapa förståelse för
            den här typen av frågor.
          </note>
          <note xml:id="i-2c44059b5d3b4b9a-2">
            Överläggningen var härmed avslutad.
          </note>
          <note xml:id="i-6c798261e29ed294-0">
            6 § Svar på interpellation 1994/95:49 om narkotikasmuggling
          </note>
          <note xml:id="i-24847ffc45f5a176-0">
            Anf. 29 Finansminister GÖRAN
          </note>
          <note xml:id="i-03975d1f3937ada8-4">
            PERSSON (s)
          </note>
          <note xml:id="i-be055e0d18549e34-0">
            Fru talman! Sten Andersson har frågat mig om jag är beredd att
            medverka till att Tullverkets möjligheter att bekämpa olaglig
            införsel av narkotika behålls på minst den nivå som gällde innan
            EU-
          </note>
          <note xml:id="i-900240a28266c9b2-0">
            omröstningen.
          </note>
          <note xml:id="i-a653c3b230256322-0">
            Som jag redovisade den 17 november förra året med anledning av
            en interpellation har regeringen i propositionen Den svenska tullagstiftningen
            vid ett
          </note>
          <note xml:id="i-a6bc112f0b335e3c-0">
            EU-medlemskap (prop. 1994/95:34) föreslagit att
          </note>
          <note xml:id="i-0f50a1481625b238-0">
            Tullens nuvarande befogenheter att ingripa mot bl.a.
          </note>
          <note xml:id="i-a5fb3e495ae6641e-0">
            illegal införsel av narkotika skall behållas tills vidare i avvaktan
            på att ett nytt kontrollsystem och nya arbetsmetoder har införts
            inom EU. Riksdagen har därefter också ställs sig bakom förslaget.
          </note>
          <note xml:id="i-b7f766abef7ca99a-0">
            Jag redovisade också att Sverige inte avser att sänka ambitionsnivån
            vad gäller bekämpning av smuggling av narkotika m.m.
          </note>
          <note xml:id="i-e8bd4f6362fbc125-0">
            Ett svenskt EU-medlemskap leder emellertid till grundläggande
            förändringar vad gäller bl.a. klarering av gods och transporter.
            Regeringen har gett
          </note>
          <note xml:id="i-17052e4d2b758b92-0">
            Generaltullstyrelsen i uppdrag att se över behovet av organisatoriska
            förändringar inom Tullverket som kan behövas vid ett svenskt EU-medlemskap.
          </note>
          <note xml:id="i-9d793d8eebb69136-0">
            Av Generaltullstyrelsens utredning framgår att
          </note>
          <note xml:id="i-d56637413cbbd347-0">
            EU-medlemskapet leder till en kraftig minskning av
          </note>
          <note xml:id="i-dd20122a771a454e-0">
            Tullverkets arbetsvolymer. Förändringarna i tullarbetet innebär
            i huvudsak minskade antal dokument och transportmedel som behöver
            klareras. Uppskattningsvis 65 % av all klarering av gods och transporter
            bortfaller vid ett EU-medlemskap. Med hänsyn till att klareringsverksamheten
            utgör mer än
          </note>
          <note xml:id="i-4e5983d73169a6a4-0">
            50 % av Tullverkets operativa verksamhet är minskningen av arbetsbelastningen
            mycket stor.
          </note>
          <note xml:id="i-783899e1027b1f42-0">
            Utöver detta leder EU-medlemskapet till ytterligare minskning
            av Tullens verksamhetsunderlag vad gäller bl.a. dokumentkontroll.
          </note>
          <note xml:id="i-2c80cd0ccaf10ea7-0">
            Förändringarna av Tullverkets arbetsvolymer innebär naturligtvis
            att verkets dimensionering måste anpassas till de nya förutsättningarna.
          </note>
          <note xml:id="i-a8b97ec68e8834a2-0">
            I årets budgetproposition föreslår regeringen att
          </note>
          <note xml:id="i-01ff63445b83de47-0">
            Tullverkets anslag minskas med 30 % eller 363
          </note>
          <note xml:id="i-3c8ff1ad19c963e6-0">
            miljoner kronor under budgetperioden 1995/96-
          </note>
          <note xml:id="i-01754af32c3b778e-0">
            1998. Enligt regeringens förslag får Tullverket behålla alla
            befintliga resurser för samtliga operativa verksamhetsområden
            förutom klarering. Detta innebär således bibehållna resurser för
            kontroll av transportmedel, gods, resandetrafiken, efterkontroll
            av företag, övervakning och allmän tillsyn samt tullkriminaltjänst.
            Enligt förslaget får Tullverket också behålla samtliga resurser
            för verksamhetsmässigt stöd, dvs. bl.a. information och sambandstjänst.
            Däremot har regeringen ansett att administrationsomkostnaderna
            kan minskas i motsvarande grad som verksamhetsbortfallet.
          </note>
          <note xml:id="i-8d8536601b310f39-0">
            I syfte att upprätthålla en hög ambitionsnivå inom tullområdet
            har det besparingsbeting på 11 %
          </note>
          <note xml:id="i-b9cbc36f730fa8d1-0">
            som flertalet andra myndigheter omfattas av i årets budgetproposition
            inte lagts ut på Tullverket.
          </note>
          <note xml:id="i-af16418f0e6da7c4-0">
            Riksdagen har den 1 juni 1994 godkänt nya riktlinjer för förvaltningsmyndigheternas
            ledningsformer. Riksdagsbeslutet innebär bl.a. att myndigheterna
            i fortsättningen själva får bestämma sin inre organisation. Det
            är alltså de enskilda myndigheterna som själva bestämmer på vilket
            sätt verksamheten kan organiseras på ett effektivt sätt.
          </note>
          <note xml:id="i-f5cfc3f2ec7b92f7-0">
            Förslaget i budgetpropositionen innebär, enligt min bestämda
            uppfattning, att Tullverket även framgent ges fullgoda resursmässiga
            förutsättningar för en effektiv organisation och skall inte i
            negativ riktning behöva påverka Tullverkets möjligheter att fullgöra
            sina uppgifter inom bl.a. narkotikabekämpningsområdet. Regeringen
            följer utvecklingen på området.
          </note>
          <note xml:id="i-8ffe201ad4824510-0">
            Anf. 30 STEN ANDERSSON (m)
          </note>
          <note xml:id="i-53d5b9ec215d62ba-0">
            Fru talman! Jag tackar för svaret.
          </note>
          <note xml:id="i-f5f822002ec24146-0">
            Låt mig understryka att det här inte är något tillfälligt, populistiskt
            inlägg i en fråga som är alltmer intensivt debatterad. Jag har,
            och det har dokumenterats av kammarens protokoll, även under förra
            regeringens tid kritiserat dåvarande ansvarigt statsråd för att
            man, som jag tyckte, hade en alltför naiv syn på Europols möjligheter
            att i det korta perspektivet ersätta Tullens arbete i Sverige.
          </note>
          <note xml:id="i-ba2e1649fcedac44-0">
            Givetvis borde jag inte gå in på andras revir och kritisera enskilda
            budgetförslag - det skall ju skötas av berört utskott - men i
            det här fallet anser jag att finansministern och regeringen har
            fört tullar i allmänhet och svenska folket i synnerhet bakom ljuset.
          </note>
          <note xml:id="i-1659b594155e3aa1-0">
            Det kom strax innan EU-valet en proposition i vilken man sade
            att Tullen skulle behålla tidigare arbetsmetoder intill dess att
            vi själva i Sverige kunde avgöra att en annan metod var bättre.
            Det var bra.
          </note>
          <note xml:id="i-06fea0829f2198b4-0">
            Jag känner också till ett brev som man i dag kanske inte vill
            kännas vid, nämligen ett brev från
          </note>
          <note xml:id="i-f3785502ee10a7f0-0">
            Mona Sahlin till tulltjänstemännen. Hon skrev, herr finansminister,
            att de tullare som tidigare sysslade med s.k. pappersarbete, klarering,
            skulle överföras till att bekämpa narkotikasmugglingen. Ett likalydande
            brev har också gått ut till tullarna från självaste statsministern.
          </note>
          <note xml:id="i-a97df47396916249-0">
            Här säger nu finansministern att ambitionsnivån inte har sänkts.
            Men i praktiken är det omöjligt att upprätthålla den verksamhet
            som fanns tidigare.
          </note>
          <note xml:id="i-a99cf02f234d8f7f-0">
            Tullen står för 85 % av de narkotikabeslag som görs i Sverige.
            Vi vet alla om att när narkotikan har hamnat innanför gränserna
            är det kostsamt att få tag på det.
          </note>
          <note xml:id="i-2e8c08a3861d633d-0">
            Häromdagen gjordes ett stort knarkbeslag i Helsingborg. Det som
            förvånade tullpersonalen var det faktum att tidigare har man försökt
            gömma knarket, i dag låg det i stort sett öppet för insyn. Det
            var ingen svårighet att upptäcka och beslagta narkotikan.
          </note>
          <note xml:id="i-df2869145837e0d2-0">
            Statsrådet säger många ord om ett minskat behov av klarering.
            Men enligt uppgift görs en tredjedel av knarkbeslagen i samband
            med klarering.
          </note>
          <note xml:id="i-64d33d8e30ac2856-0">
            Försvinner betydande delar av den verksamheten är risken uppenbar
            att knark i större omfattning kommer att komma in i Sverige.
          </note>
          <note xml:id="i-2cf9b627e837bfdb-0">
            Det finns mer att säga om klarering. För länder utanför EU kommer
            det att införas en byråkrati som inte har funnits tidigare. För
            varor från Japan och
          </note>
          <note xml:id="i-f8c39ebac04c9e63-0">
            USA som var tillsatskomponenter i senare färdiga svenska produkter
            fanns det fem punkter. I dag finns där 109 sidor. Tullarna måste
            i dag arbeta övertid för att hantera arbetet och lära sig den
            nya metoden.
          </note>
          <note xml:id="i-e7acb5f7601e2c46-0">
            Det sägs att insatserna mot icke-EU-länder skall ökas. Det innebär
            att Tullen i Ystad och Karlshamn kommer att förstärkas. Men, fru
            talman, i Ystad och
          </note>
          <note xml:id="i-5d0e46ec7db1c33d-0">
            Karlshamn gjordes 18 beslag under 1984. I Malmö,
          </note>
          <note xml:id="i-9265ac03ecc0630d-0">
            Trelleborg, Landskrona och Helsingborg, där verksamheten bevisligen
            dras ned i dag, gjordes 700
          </note>
          <note xml:id="i-a9132c271c610b41-0">
            beslag. Tror Göran Persson verkligen att ambitionerna att smuggla
            knark i Sverige kommer att minska bara av det skälet att Sverige
            har blivit medlem i
          </note>
          <note xml:id="i-8ebb0e7379d1deea-0">
            EU?
          </note>
          <note xml:id="i-40a4bfad8043d393-0">
            Tullen kommer inte att finnas kvar stationerad i
          </note>
          <note xml:id="i-a9c15ae60eedb975-0">
            Landskrona. Samma gäller Varberg. Bägge städerna har kommunikationer
            med ett icke helt okänt narkotikacentrum, Kristiania, i Köpenhamn.
            Det är helt klart att det blir lättare framöver att föra in narkotika
            i Sverige.
          </note>
          <note xml:id="i-2b9217ec08f2e09a-0">
            Fru talman! Jag hoppas att propositionen inte kommer att antas.
            Det skulle vara intressant att få veta vilket parti eller vilka
            partier som vågar stödja regeringen i det här fallet.
          </note>
          <note xml:id="i-4455249f61f30ef3-0">
            Tror verkligen finansministern på sina egna ord, när han ser
            förslaget till den nya organisationen, att den kan behålla samma
            effektivitet som tidigare vad gäller möjligheten att bekämpa narkotikasmugglare?
          </note>
          <note xml:id="i-2bfeb8b0e1be97b3-0">
            Anf. 31 MICHAEL
          </note>
          <note xml:id="i-c07c8e652aa25e5d-0">
            STJERNSTRÖM (kds)
          </note>
          <note xml:id="i-8f654cae95a215cb-0">
            Fru talman! Den arbetsvolym som minskar för
          </note>
          <note xml:id="i-27e64f5f33e280b4-0">
            Tullverket vid ett EU-medlemskap är främst ett minskat antal
            dokument och transportmedel som behöver klareras.
          </note>
          <note xml:id="i-ce8e609591ed74c2-0">
            I dag arbetar ca 1 050 årsarbetskrafter med klarering. Vad som
            inte tydligt har framkommit är att inom området klarering också
            ingår kontrollarbete.
          </note>
          <note xml:id="i-8260934c380655b6-0">
            Uppskattningsvis 30 % av klareringsresurserna används för kontroll.
            Här kan ingen neddragning göras. Detta har inte beaktats i regeringens
            förslag.
          </note>
          <note xml:id="i-63ddc2489a5c7b92-0">
            Regeringen skriver i propositionen att Sverige som EU-medlem
            inte kommer att tolerera en sänkt ambitionsnivå vad gäller smuggling
            av narkotika, vapen m.m. Det går inte att förena med en neddragning
            av Tullens resurser med hela 30 %, vilket motsvarar ca 1 000 årsarbetskrafter.
            För att skapa den nödvändiga motkraften mot smuggling och bibehålla
            en god gränskontroll föreslår kristdemokraterna att resurser omfördelas
            och avsätts för att öka kontrollen av gods- och transporttrafiken.
            En del av de personer som i dag är verksamma inom området klarering
            och kontroll och som är övertaliga, bör utbildas för att kunna
            omplaceras och arbeta med kontroll i stället.
          </note>
          <note xml:id="i-aaaff3aa4fd3537b-0">
            Anslaget till denna verksamhet bör utökas jämfört med regeringens
            förslag för att bibehålla nuvarande ambitionsnivå. Kristdemokraterna
            föreslår i sin ekonomiska motion att 100 miljoner kronor ytterligare
            tillförs Tullverket för budgetåret 1995/96
          </note>
          <note xml:id="i-cdaca27ab62b5f36-0">
            jämfört med regeringens förslag. Det motsvarar ca
          </note>
          <note xml:id="i-4a34c8f7f7223fe3-0">
            300 årsarbetskrafter. Om denna förstärkning inte görs riskerar
            samhällets kostnader bli mycket större än regeringens kortsiktiga
            s.k. besparingar.
          </note>
          <note xml:id="i-62a760fdee39f272-0">
            I narkotikans spår följer brottslighet och ett ökat vårdbehov,
            som orsakar samhället stora kostnader.
          </note>
          <note xml:id="i-9168da51c8a0390b-0">
            För att en heroinist skall kunna finansiera sitt missbruk genom
            stöld, måste han eller hon stjäla för ca
          </note>
          <note xml:id="i-29d945bc84e1ecc9-0">
            10 000 kr per dag. Ett annat vanligt sätt att finansiera missbruk
            är prostitution. En narkotikamissbrukare kostar samhället ca 900
            000 kr per år. En tulltjänsteman kostar ca 300 000 kr.
          </note>
          <note xml:id="i-dcbae339da354545-0">
            Den fråga man måste ställa sig är om samhället har råd att inte
            satsa på en effektiv gränskontroll.
          </note>
          <note xml:id="i-7dc64800f68b12f4-0">
            Generaltullstyrelsen skrev den 16 januari 1995 i sin konsekvensbeskrivning
            av regeringens budgetförslag, att när det gäller kontrollarbete
            har utgångspunkten varit att så långt som möjligt undvika resursminskning.
          </note>
          <note xml:id="i-cdeddf27ff8c19aa-0">
            I informationsbladet Svensk Tull daterad den 17
          </note>
          <note xml:id="i-2b7e30c53585cbd5-0">
            januari 1995 skriver generaldirektör Ulf Larsson att det krav
            som ställs upp i budgetpropositionen inte är möjligt att uppnå
            i alla delar. Vidare skriver Ulf
          </note>
          <note xml:id="i-bb1b538b38e921e7-0">
            Larsson att ingen utökning kan göras på internationella sambandsmän
            eller i övrigt utökad underrättelsetjänst. Det är det som kallas
            för de kompensatoriska åtgärderna. Generaldirektörens slutsats
            blir att han inte kan dela slutsatsen i budgetpropositionen att
            anslagsminskningen inte skulle i negativ riktning påverka Tullverkets
            möjligheter att fullgöra sina uppgifter bl.a. inom narkotikabekämpningsområdet.
          </note>
          <note xml:id="i-99bd89f5ca919bce-0">
            Slutligen skriver generaldirektören att han har underrättat ledningen
            för Finansdepartementet om denna bedömning. Dessa skrivningar
            kan rimligen inte missförstås.
          </note>
          <note xml:id="i-a4dce74e15ef4aef-0">
            Generaltullstyrelsen gick också ut med ett pressmeddelande den
            20 januari 1995. Det framgår att Tullverkets styrelse tror att
            nedskärningar kan hota verksamheten. Vidare står det att styrelsens
            ledamöter vill i anledning därav peka på risken av att den föreslagna
            besparingen leder till att Tullen inte kan leva upp till de mål
            som regeringen ställt upp. Styrelsen står, enligt uppgift, enigt
            bakom detta pressmeddelande.
          </note>
          <note xml:id="i-e2603b56680b5ba1-0">
            Det finns många löften från ledande politiker angående gränskontrollen.
            I en interpellationsdebatt den 17 november sade finansminister
            Göran Persson att besparingspotentialen är avsevärd. Men en del
            av den tänker regeringen ta i anspråk för att se till att det
            blir ett gott gränsskydd.
          </note>
          <note xml:id="i-e5d30647769d0159-0">
            Hur mycket är det uttalandet värt nu? Så sent som i tisdags,
            den 14 februari, sade civilministern
          </note>
          <note xml:id="i-c38595d020565a80-0">
            Marita Ulvskog att Sveriges riksdag har beslutat att våra gränskontroller
            skall finnas kvar i sin nuvarande form till dess att vi anser
            att det finns kompensatoriska åtgärder utbyggda. Det är ett beslut
            vars konsekvenser noga måste följas upp.
          </note>
          <note xml:id="i-73521a31a5d50e44-0">
            Några kompensatoriska åtgärder finns ännu inte utbyggda. Att
            följa upp riksdagsbeslutet med en neddragning om 30 % på Tullverket
            är ingen bra uppföljning.
          </note>
          <note xml:id="i-5492e51c90378cd9-0">
            Det är regeringen som har bevisbördan för att en
          </note>
          <note xml:id="i-2a80d645908639cf-0">
            30-procentig neddragning av resurserna kan göras utan att kontrollverksamheten
            påverkas negativt. Jag ställer frågan om vilken kompetens det
            finns i Finansdepartementet för att göra sådana bedömningar.
          </note>
          <note xml:id="i-abb8f9e32d51a327-0">
            Regeringen litar uppenbarligen inte på Generaltullstyrelsen.
            Inser Göran Persson vilket ansvar han tar på sig?
          </note>
          <note xml:id="i-84e027c7acf35428-0">
            Anf. 32 PER ROSENGREN (v)
          </note>
          <note xml:id="i-cae76d6eae6c071e-0">
            Herr talman! Den utredning som Göran Persson hänvisar till i
            sitt interpellationssvar gjordes i december 1994. Där är utgångspunkten
            att Tullverket totalt skall förlora 522 tjänster. I mitten av
            januari meddelades att detta antal hade fördubblats.
          </note>
          <note xml:id="i-5a93610799afecd2-0">
            Inför EU-omröstningen och i samband med debatten då gavs ett
            löfte att narkotikakontrollen inte skulle minska. Det diskuterades
            bl.a. hur tillslag skulle göras, men också vilken bemanning som
            skulle ske. Man skulle ta personal från den minskade klareringen
            till kontrollverksamhet i stället.
          </note>
          <note xml:id="i-fc32faa3521776f9-0">
            Nu i efterhand har vi genom Tullverket fått reda på att reglerna
            inom EU är mera byråkratiska än vad man kunde tro - men inte mer
            än vad vi kunde tro.
          </note>
          <note xml:id="i-f7f7ff5c7e5c91ef-0">
            Det innebär att Tullverkets arbetsbelastning med pappersarbete
            är större än vad man hade trott.
          </note>
          <note xml:id="i-8aac8e36de696dc5-0">
            Generaltulldirektör Ulf Larsson har vid en presskonferens sagt
            att narkotikabekämpningen kommer att drabbas av de neddragningar
            som nu föreslås. När man då läser budgetpropositionen för att
            få reda på vilka utredningar och vilket faktamaterial som ligger
            till grund för dessa neddragningar hittar man inget sådant. Det
            är intressant. Det faktaunderlag som finns är de beräkningar som
            gjorts avseende de 522 tjänsterna.
          </note>
          <note xml:id="i-1f7845a1e22cada4-0">
            Man har sagt att kompensatoriska åtgärder skall vidtas. Ja, vi
            tror också att det kommer sådana åtgärder. Men socialdemokraterna
            skriver själva i en motion med anledning av EU-propositionen att
            det kommer att ta uppemot tio år innan de kompensatoriska åtgärderna
            kan få sådan verkan att gränskontrollen blir densamma som tidigare.
          </note>
          <note xml:id="i-863e297ad4a35eb5-0">
            Vad som nu behövs är en strukturutredning.
          </note>
          <note xml:id="i-9f1330ef1bfd8d50-0">
            I det pressmeddelande som Generaltullstyrelsen har lämnat ut
            står det bl.a.: "Från verksledningens sida har framhållits att
            man inte kan dela slutsatserna i propositionen att anslagsminskningen
            inte negativt skulle påverka tullens möjligheter att fullgöra
            sina uppgifter, bland annat inom narkotikabekämpningsområdet."
          </note>
          <note xml:id="i-1545c0cf9b8709f3-0">
            Det här visar att det inte finns någon strukturutredning att
            luta sig mot. Detta är verksledningens bedömning. Om vi tittar
            på vad facket Tull Kust säger, finner vi att de går ännu längre
            i sin kritik av propositionen i de här avseendena.
          </note>
          <note xml:id="i-a701e3848b53b678-0">
            Inom Vänsterpartiet är vi beredda att diskutera tullens omfattning
            utifrån ett faktaunderlag, men det underlaget saknas i dag. Vi
            är beredda att ta ansvar för detta vid den fortsatta behandlingen
            i skatteutskottet, men det innebär att man i det korta perspektivet
            inte kan göra de neddragningar som föreslås. Vad som behövs är
            alltså en utredning som visar hur vi skall gå till väga längre
            fram.
          </note>
          <note xml:id="i-ba949c4d23dbf4d2-0">
            Jag noterade att Göran Persson i den förra interpellationsdebatten
            sade, att innan man är säker på sin sak skall man inte göra sig
            av med tillgångar.
          </note>
          <note xml:id="i-c8e7cb0dbfb9eba2-0">
            Det gällde en guldreserv. Jag tycker att det är samma sak med
            tullens verksamhet; innan man är säker på vilka effekter de vidtagna
            åtgärderna kommer att få skall man inte heller rusa åstad och
            göra sig av med de tillgångar som finns i form av personal.
          </note>
          <note xml:id="i-122a0f79fc5c0035-0">
            Vi är alltså överens i grunden, tror jag, om att kontrollen vad
            avser främst narkotika inte skall minska. Men jag är rädd för
            att de förslag som nu ligger kommer att drabba narkotikabekämpningen
            avsevärt. Det är inte bara jag som är rädd för det, utan det är
            även Generaltullstyrelsen. Deras pressmeddelande var enigt, enligt
            vad jag kan förstå.
          </note>
          <note xml:id="i-9669834757b51c06-0">
            Anf. 33 Finansminister GÖRAN
          </note>
          <note xml:id="i-03975d1f3937ada8-5">
            PERSSON (s)
          </note>
          <note xml:id="i-83702308135a7713-0">
            Herr talman! Det är frestande att börja med den siste talaren,
            därför att han sammanfattade på något sätt den våldsamt populistiska
            kritik som har dragits i gång med anledning av regeringens sparförslag.
          </note>
          <note xml:id="i-853ae0650373129c-0">
            Det låter på Per Rosengren som om han hade uppfattningen att
            Vänsterpartiet skulle vara berett att låta organisationen vara
            som den är. När man hör
          </note>
          <note xml:id="i-70c508b356215e96-0">
            Sten Andersson och Michael Stjernström kan man tro att de inte
            har några besparingsförslag, men det har de ju.
          </note>
          <note xml:id="i-5eeedbb9de85a5f0-0">
            Mellan vårt och Vänsterpartiets förslag skiljer det 50 miljoner;
            i stället för 363 vill man spara 313
          </note>
          <note xml:id="i-50eb935db812cacc-0">
            miljoner. Moderaterna vill spara 100 miljoner mindre, dvs. 263
            miljoner, och kds ligger på samma nivå.
          </note>
          <note xml:id="i-b4ae44a358cf7121-0">
            På denna spik kokar ni er soppa. Har ni inget ansvar för budgeten?
            Var hämtar ni era pengar? Vad garanterar att ni når alla de målsättningar
            med en gränskontroll som ni pratar om här i talarstolen, bara
            därför att ni slår på 50 eller 100 miljoner?
          </note>
          <note xml:id="i-b966f9fce5fcd8fb-0">
            Vilken grund har ni för detta?
          </note>
          <note xml:id="i-0616a86cefc0a870-0">
            Det finns naturligtvis alltid en strävan att falla undan för
            en opinionsvåg. Det finns alltid en öppenhet för att lägga på
            några miljoner extra för att visa sin enorma kraft. Men jag är
            inte särskilt imponerad av att ni vill ta bort 700 i stället för
            1 000 personer och tror att ni därmed, enligt er egen beskrivning,
            hamnar i ett läge där alla bekymmer med narkotikakontrollen är
            lösta. Det är struntprat.
          </note>
          <note xml:id="i-464aa02ca8bf22b7-0">
            Det handlar först och främst om att vara klar över att vi inte
            ens med dagens organisation är hundraprocentigt effektiva - långt
            därifrån. Det är ett problem med narkotikan som vi lever med redan
            nu och kommer att få leva med också i fortsättningen. Det hjälper
            inte ens att anställa 1 000 eller 5 000
          </note>
          <note xml:id="i-6461b99a79267cc9-0">
            nya tullare. Det är en fråga av en helt annan dimension och betydelse.
          </note>
          <note xml:id="i-6ea7e04ce7083705-0">
            Vad det handlar om är att vi måste inse att vi måste utveckla
            våra arbetsmetoder vid gränsen. Vi måste utnyttja de möjligheter
            som Rosengren inte ville ha när han ville stå utanför EU. Vi skall
            utveckla möjligheten att samarbeta med andra europeiska länder,
            med danskar, engelsmän och tyskar, som också jagar narkotikabrottslingar.
            Det låtsas ni aldrig om, och det är ganska märkligt.
          </note>
          <note xml:id="i-c9e5bea505ea655e-0">
            När vi talar om möjligheten att vara effektiv vid gränsen handlar
            det om den proposition som skulle ge lagliga möjligheter att utnyttja
            stickprovskontrollerna. Det var en stor diskussion. Regeringen
            gick till riksdagen med den propositionen, och man ställde sig
            bakom den. Inte röstade väl Stjernström,
          </note>
          <note xml:id="i-46752828e916c0c0-0">
            Andersson eller Rosengren emot den? Alla var väl med på det.
            Tullen har den möjligheten i fortsättningen.
          </note>
          <note xml:id="i-1edfb960419f4054-0">
            Sedan är det frågan om det är 1 000 eller 700
          </note>
          <note xml:id="i-bf375394d0a6d853-0">
            tjänster som skall bort, eller någonstans däremellan, som Vänsterpartiet
            föreslår - kanske 850. Vi kan alltid diskutera vad som är rätt
            nivå. Men kom inte hit till kammaren och påstå att dessa 150 tullare
            handlar om våra ambitioner att bekämpa narkotikabrottsligheten!
            Det är grov demagogi och populism. Det är dessutom populism på
            kredit - som vanligt, är jag frestad att tillägga, när Stjernström
            är uppe i debatten. Det handlar om att ta politiska poäng på att
            bjuda över litet extra.
          </note>
          <note xml:id="i-0c0c0fbcc57e9e6a-0">
            Jag kan också säga att det är möjligt att regeringen har fel.
            Det är möjligt att t.o.m. Sten Andersson och Per Rosengren har
            fel. Då får vi ändra oss.
          </note>
          <note xml:id="i-bca1a62abf230787-0">
            Men vi får inte ändra oss på ett sådant sätt att vi går till
            Saudiarabien, Schweiz eller något annat land och lånar pengar
            till det. Då skall vi ändra oss på ett sådant sätt att vi tar
            hem ytterligare besparingar och ytterligare effektiviseringar
            i statlig förvaltning, statlig administration, socialförsäkringar
            eller kommunernas verksamhet, så att vi får utrymme för de här
            verksamheterna. Det är vad det handlar om.
          </note>
          <note xml:id="i-4da649b5e9518939-0">
            Vi har lagt en avvägning i vårt förslag, som nu finns i riksdagen.
            Riksdagens utskott behandlar detta. Jag har fullt förtroende för
            skatteutskottet i det här avseendet. Precis som Marita Ulvskog,
          </note>
          <note xml:id="i-7d62d7f7d5952204-0">
            Mona Sahlin och Ingvar Carlsson har sagt, tänker vi från regeringens
            sida följa frågan och vidta de åtgärder som är nödvändiga. Men
            gör inte de sista
          </note>
          <note xml:id="i-433dfad43a66516e-0">
            150 tullarna till den fråga som avgör narkotikabekämpningens
            framgång! Det är grov demagogi, herr talman.
          </note>
          <note xml:id="i-d917c434a7b42e98-0">
            Anf. 34 STEN ANDERSSON (m)
          </note>
          <note xml:id="i-0c1075782df71f7c-0">
            Herr talman! Låt säga något kort om populism.
          </note>
          <note xml:id="i-35330e69827e5e24-0">
            Jag tror att jag klargjorde i mitt första anförande att jag har
            drivit denna fråga även i viss strid mot min egen regering under
            1993 och 1994.
          </note>
          <note xml:id="i-9919c0884a29f643-0">
            Jag är också medveten om att en del av kritiken från tullen i
            dag kan bero på att folk är rädda att bli utan jobb. Det är jag
            väl medveten om, men jag noterar ändå - och det är det viktigaste
            - att riksdagen antog en proposition i fjol där det sades att
            tullens möjligheter att bekämpa narkotikasmuggling skulle vara
            kvar på samma nivå som tidigare. Detta, herr finansminister, är
            konkret omöjligt.
          </note>
          <note xml:id="i-635c5ff64648e09e-0">
            Ni skall dra ner massvis inom klareringen, där man bevisligen
            gör 30 % av alla beslag. Ni gör alltså konkreta nerdragningar.
            Ni stänger vissa tullstationer. Det blir effekten av ert förslag.
            Det begriper väl vem som helst att eventuella smugglare i första
            hand väljer den väg där det inte finns någon tullare. Det säger
            väl minsta uns av logik.
          </note>
          <note xml:id="i-6cecda3338b42b89-0">
            Herr talman! Jag vill återkomma till det brev som Mona Sahlin
            skrev innan EU-valet. Varenda en som läser det brevet får klart
            för sig att många av dem som sysslade med klareringsverksamhet
            skulle överföras till att bekämpa narkotikasmugglare.
          </note>
          <note xml:id="i-d8d1486779a6467d-0">
            Detta kan man inte utläsa av den nu aktuella propositionen.
          </note>
          <note xml:id="i-8a7b74bf95bd14fb-0">
            Det var trevligt att statsrådet nämnde engelsmännen. De har nämligen
            behållit sin gamla organisation fullt ut. Det samma verkar både
            Finland och
          </note>
          <note xml:id="i-4b84daedfc6c7aa6-0">
            Österrike göra, trots att de är nyblivna medlemmar i
          </note>
          <note xml:id="i-dc6df985a582051b-0">
            EU. Det är nog vi som är ganska unika.
          </note>
          <note xml:id="i-74a2e9e0184307d3-0">
            Jag håller med statsrådet när han säger att vi inte skall vara
            nöjda med dagens situation, den måste bli bättre. Men vi kan ändå
            konstatera att 85 % av det knark som tas i beslag i dag i Sverige
            tas av tullen.
          </note>
          <note xml:id="i-893b52646b46b9f6-0">
            Mellan Köpenhamn och Landskrona går det båtlinjer med passagerarfartyg.
            Där skall man stänga tullen och sporadiskt anlita tullare från
            Helsingborg där verksamheten har skurits ner med
          </note>
          <note xml:id="i-0a3cf01f822d5400-0">
            50 %. Jag hävdar fortfarande att finansministern inte uppfyllt
            löftet i den proposition som vi här i riksdagen antog i fjol.
          </note>
          <note xml:id="i-7c334e20f76a2531-0">
            Anf. 35 PER ROSENGREN (v)
          </note>
          <note xml:id="i-14b1e91ad23e71ca-0">
            Herr talman! Det är litet pinsamt att höra Göran
          </note>
          <note xml:id="i-f93ac11619e6ee55-0">
            Perssons brösttoner när jag hänvisar till de fakta som bl.a.
            Generaltullstyrelsen har meddelat. Göran
          </note>
          <note xml:id="i-f52edc67158c0ed6-0">
            Persson saknar totalt faktaunderlag i den proposition som ligger.
            Att då stå här och anklaga andra för att vara populistiska tycker
            jag är att ta i litet väl mycket.
          </note>
          <note xml:id="i-54344b2d8f3079c9-0">
            Vi förstärker budgeten med ytterligare 75 miljoner. Av de 150
            miljoner som är nerdragna under det första året 1995/96 tillskjuter
            vi 75 miljoner. Vi gör detta i en finansierad budget.
          </note>
          <note xml:id="i-5304a0549dfe9000-0">
            När det gäller de återstående åren framåt menar vi att det först
            måste komma en strukturutredning som visar på de konsekvenser
            som i dag saknas i regeringens proposition. Vi vet i dag inte
            vilka effekter de 1 048 eller 1 092 tjänster det handlar om får.
            Vi vet det som Generaltullstyrelsen har sagt, nämligen att det
            kommer att påverka tullens möjligheter att fullgöra sina uppgifter,
            bl.a. inom narkotikabekämpningen.
          </note>
          <note xml:id="i-b6eb29e84889990b-0">
            Det ger inget att då gå ut och säga att det kanske inte hjälper
            om vi får 5 000 nya tjänster eller att vi hamnar på de 150 sista
            tjänsterna. Varenda tjänst som försvinner minskar möjligheterna
            till gränskontroll. Det är detta som är det viktiga i sammanhanget.
          </note>
          <note xml:id="i-ce5d473aa0c18c5b-0">
            Jag är mycket glad över att Göran Persson har förtroende för
            skatteutskottet som skall behandla den här frågan. Jag sitter
            själv där som suppleant och deltar ganska aktivt i verksamheten.
            Jag har också ett stort förtroende för att vi i skatteutskottet
            skall hitta en lösning som går åt ett annat håll än den som regeringen
            har föreslagit.
          </note>
          <note xml:id="i-00dc6154d59746fd-0">
            Jag tycker att Göran Persson skall diskutera sakfrågorna och
            faktafrågorna i första hand och inte ta till en massa brösttoner
            i talarstolen. Jag tycker inte att det passar.
          </note>
          <note xml:id="i-f6ab4b0210e29ab5-0">
            Anf. 36 MICHAEL
          </note>
          <note xml:id="i-c07c8e652aa25e5d-1">
            STJERNSTRÖM (kds)
          </note>
          <note xml:id="i-04a29708dfb83ba7-0">
            Herr talman! När argumenten tryter för finansministern tar han
            till slängar om populism i en så här viktig fråga. Finansministern
            gör det litet väl enkelt för sig när han påstår att vi som kritiserar
            dessa kraftiga nerdragningarna på tullen skulle tro att alla bekymmer
            går att lösa. Så är det inte. Vi är ute efter att lindra effekterna
            av nedskärningarna för att öka möjligheterna till kontroll.
          </note>
          <note xml:id="i-d0c31336b0d1ebfe-0">
            När vi kristdemokrater för fram förslaget om ett årligt extra
            anslag på 100 miljoner första budgetåret och lika mycket 1997/98
            har vi finansierat detta i vår ekonomiska motion. Jag trodde att
            finansministern hade läst oppositionens olika ekonomiska motioner.
            Om han hade gjort det hade han sett att förslagen i kristdemokraternas
            motion är 4,5 miljarder starkare än regeringens förslag. Där finns
            bl.a. förslag om minskade utgifter, utöver vad som finns i propositionen,
            på 30 miljarder kronor.
          </note>
          <note xml:id="i-413e4b716ff6d2aa-0">
            Det är mycket viktigt att narkotikan stoppas redan vid gränsen.
            Vid gränsen är narkotikan ofta i koncentrerad form. Om t.ex. 1
            kg heroin kommer in i landet späds det ut till hela 10 kg heroin
            i missbrukarledet. Det är mycket svårare att fånga upp narkotikan
            när den väl har spritt sig över landet. Statistiken säger att
            tullen tar tio gånger mer i beslag än polisen gör räknat i dagsdoser.
          </note>
          <note xml:id="i-20e1e33427dc1ff7-0">
            Om samhället skall kunna kompensera en sänkt gränskontroll måste
            kraftigare resurser anslås till polis och socialtjänst m.m. än
            vad som sker i dag.
          </note>
          <note xml:id="i-b6e6285ddc97fa11-0">
            Verkligheten är ju att även deras resurser skärs ner.
          </note>
          <note xml:id="i-0031f0322ad5a91e-0">
            Tullverket kommer inte att kunna upprätthålla en gränskontroll
            värd namnet gentemot övriga EU-
          </note>
          <note xml:id="i-9059dd62db4f07ea-0">
            länder. Det kommer i praktiken att bli fritt fram för den s.k.
            myrtrafiken, dvs. svenska ungdomar och andra som åker till Köpenhamn
            eller Amsterdam med pengar på fickan och tar med sig mindre partier
            hem för eget bruk eller för försäljning på hemorten.
          </note>
          <note xml:id="i-1282f3384d31dcd5-0">
            Det är oerhört viktigt att ungdomar fångas upp tidigt i livet
            innan de sjunkit alltför djupt ner i drogträsket. Då är det svårare
            att sluta sitt missbruk och kostnaderna för samhället är mångdubbelt
            större.
          </note>
          <note xml:id="i-8f121b7250db1140-0">
            Kostnaderna för narkotikamissbruket i Sverige är svindlande 129
            miljoner per dag. Lägg därtill kostnaderna för den ökade brottsligheten.
            Det borde vara lätt att inse att regeringens s.k. besparing på
          </note>
          <note xml:id="i-ebb6e68969da4818-0">
            Tullverket i själva verket inte är en besparing utan en kostnad.
          </note>
          <note xml:id="i-e677457626f2c906-0">
            Det finns flera motioner som berör narkotika och gränskontroll.
            I flera motioner skrivs att ambitionsnivån skall ligga på den
            nuvarande nivån, men det är enbart fyra partier som anslår medel
            för att lindra nedskärningarna. Frågan är hur de övriga partierna,
            dvs. Socialdemokraterna, Centern och
          </note>
          <note xml:id="i-a49e7fc92848a372-0">
            Folkpartiet, skall klara att bibehålla dagens nivå. De verkar
            tro att det räcker med ord och har inte skickat med några pengar
            i sina partimotioner. Men ord räcker inte att för att åstadkomma
            något i praktiken.
          </note>
          <note xml:id="i-79e2898694383c9e-0">
            Narkotikafrågan är mycket viktig. Vi borde kunna samarbeta över
            partigränserna för att prioritera bekämpningen av narkotika. Jag
            kommer att arbeta med den målsättningen framför ögonen.
          </note>
          <note xml:id="i-c0485a54b9277e03-0">
            Anf. 37 Finansminister GÖRAN
          </note>
          <note xml:id="i-03975d1f3937ada8-6">
            PERSSON (s)
          </note>
          <note xml:id="i-42e3647bda5ddaae-0">
            Herr talman! Vi arbetar alla med den målsättningen framför ögonen
            - och här törs jag tala även för Folkpartiet och Centerpartiet.
            De är inga ansvarslösa partier i narkotikafrågan.
          </note>
          <note xml:id="i-1acbf0f98f522ffa-0">
            Jag vänder mig mot att Michael Stjernström, Per
          </note>
          <note xml:id="i-fb5351b281c9424a-0">
            Rosengren och Sten Andersson låtsas som om tullen inte får genomgå
            några smärtsamma förändringar bara för att man vill lägga på 100
            miljoner extra - i
          </note>
          <note xml:id="i-20ce99eeb26a0d61-0">
            Rosengrens fall är det 50 miljoner enligt finansutskottets uppfattning.
            Det kommer att ske även med era förslag.
          </note>
          <note xml:id="i-bf9a14ad1ed8649b-0">
            Jag vet inte om Sten Andersson står bakom sitt parti, men jag
            utgår från att han står för den moderata ståndpunkten. Det skulle
            vara intressant att höra vilka tullstationer som får stängas med
            moderaternas nivå. Hur många får gå i det läget? Då är det inte
            1 000 det handlar om utan 700. Det är 200 fler än Generaltullstyrelsen
            ville. Det är moderaternas partiståndpunkt. Det innebär väl inte
            att moderaterna har gett upp kampen mot narkotikan? Det skulle
            aldrig falla mig in att påstå det.
          </note>
          <note xml:id="i-83cd63cc649923da-0">
            Men att vi har en högre nivå, 300 till, och att
          </note>
          <note xml:id="i-1cf3f60e71cc1744-0">
            Vänsterpartiet ligger mitt emellan, utgör inte någon slags kvalitetsskillnad
            i uppfattningen om narkotikan. Detta är bedömningsfrågor. Jag
            har sagt i mitt svar, och jag säger i det igen, att om det är
            en felbedömning får vi spara mer på andra ställen. Men vår uppfattning
            är att klareringsarbete av den här volymen faller bort. Då bör
            man också kunna göra en besparing.
          </note>
          <note xml:id="i-e698bf189748527f-0">
            Det handlar då inte bara om att spara ute på tullstationerna.
            Jag har ingen rätt att lägga mig i hur
          </note>
          <note xml:id="i-c9e723a6d8c2ed4f-0">
            Generaltullstyrelsen lägger upp sitt arbete. Men det skulle förvåna
            mig mycket om man inte också passade på att spara ordentligt i
            administrationen. Det sker på deras ansvar.
          </note>
          <note xml:id="i-ccc283d340616ce8-0">
            Sedan jämför Sten Andersson Sverige med
          </note>
          <note xml:id="i-e851b2eee6bd36e0-0">
            England. Det finns en viktig skillnad, Sten Andersson. Hade jag
            varit finansminister i England - vilket kanske hade varit bra
            för England, med tanke på den konservativa politik som bedrivs
            där just nu -
          </note>
          <note xml:id="i-87e5864e4fda7f9d-0">
            skulle jag nog inte där föreslagit någon besparing på tullen.
            England har trots allt till skillnad från oss statsfinanser i
            balans. I den meningen är vi unika.
          </note>
          <note xml:id="i-fabdcbc705f4fd89-0">
            Moderaterna lägger inte fram sitt sparförslag för tullen på 263
            miljoner kronor därför att de med något slags naturlags logik
            vill dra ner på tullresurserna. Ni lägger naturligtvis fram sparförslaget
            av statsfinansiella skäl och av det enkla skälet att en del arbetsuppgifter
            faller bort.
          </note>
          <note xml:id="i-c33396715592b50c-0">
            Det pågår en våldsam debatt om vilken som är den rätta nivån.
            Där är jag av den uppfattningen att regeringen har träffat rätt
            nivå, och Sten Andersson har sin uppfattning. Låt oss se vem som
            får rätt.
          </note>
          <note xml:id="i-32f87b8dab770c96-0">
            Skulle jag ha fel skall vi rätta till det. Det kan jag försäkra.
          </note>
          <note xml:id="i-9b1a67db98cb37a4-0">
            Den som kommer närmast regeringens förslag är
          </note>
          <note xml:id="i-0636505b339392e7-0">
            Per Rosengren, som uppenbarligen är den som är mest offensiv
            när det gäller tullens narkotikabekämpning och ändå är den som
            ansluter sig närmast till den förtappade regeringen.
          </note>
          <note xml:id="i-7f4d38c8c38579ca-0">
            Tala om vilka tullstationer ni skall stänga, Per
          </note>
          <note xml:id="i-3ba5f7e67707c7ef-0">
            Rosengren! Ni har ju preciserat er så till den milda grad att
            ni enligt egen uppfattning vill plussa på med 75 miljoner, 50
            enligt finansutskottet, jämfört med regeringen. Vad får det för
            konsekvenser?
          </note>
          <note xml:id="i-e1188a91605cbf90-0">
            Kom nu inte dragande med att bara därför att man stänger en tullstation
            så upphör tullarbetet. Alla de som har följt frågan vet att tullen
            är en rörlig resurs. Den kan mycket väl slå till var som helst
            och när som helst. Bara därför att en tullstation försvinner så
            försvinner inte tullarbetet. Det skall ersättas med annat arbete
            som mycket väl kan komma att visa sig vara minst lika framgångsrikt.
          </note>
          <note xml:id="i-4211ba7c63b43ef4-0">
            Så kommer återigen diskussionen om vad som sades i valrörelsen
            upp. Det påstods, som jag sade i min proposition i höstas, att
            stickprovskontrollen skulle försvinna därför att vi gick med i
            EU. Jag gick till riksdagen med ett förslag att vi skulle kunna
            ha kvar stickprovskontrollen. Det ställde sig riksdagen bakom,
            och det tycker jag är bra. Under den tid man har den kvar kan
            man utveckla andra åtgärder som är minst lika effektiva och kanske
            bättre är stickprovskontrollen.
          </note>
          <note xml:id="i-925aeb991b791ba8-0">
            Jag läser dagligen rapporter om vad som händer vid gränsstationer,
            inte minst de i södra Sverige. Jag har många tullare i bekantskapskretsen
            som berättar för mig om olika ting. Jag har hittills aldrig övertygats
            om att de neddragningar vi gör i klareringsverksamheten skulle
            vara någonting som hotar exempelvis övervakningen mot införsel
            av narkotika.
          </note>
          <note xml:id="i-80d0908dab356518-0">
            Sten Andersson har rätt i, där är vi överens, att många förlorar
            jobbet. Det är smärtsamt. Där har staten som arbetsgivare anledning
            att vara konstruktiv. Jag kan konstatera att Tullverket har ett
            omfattande anslagssparande, dvs. det har inte gjort av med sina
            anslag. Det gör att man har förutsättningar att möta den typ av
            situation som nu uppstår med stora neddragningar.
          </note>
          <note xml:id="i-4e0bb59393afc66a-0">
            Jag utgår där från att staten uppträder exemplariskt som arbetsgivare
            och tar sitt sociala ansvar.
          </note>
          <note xml:id="i-05a99e322293ee73-0">
            Självfallet känner vi alla med dem som förlorar jobbet.
          </note>
          <note xml:id="i-d7d11915b5c1ec92-0">
            Anf. 38 STEN ANDERSSON (m)
          </note>
          <note xml:id="i-02233b454b021015-0">
            Herr talman! Finansministern gav beröm till
          </note>
          <note xml:id="i-3c37b75ca7e6da98-0">
            Englands konservativa regering. Han konstaterade att deras statsfinanser
            var i balans, och de gläds säkert åt detta.
          </note>
          <note xml:id="i-dedd6fe8b7e57724-0">
            Givetvis är inget av de alternativ som har presenterats här i
            dag något som man kan vara direkt nöjd med. Jag tycker att mitt
            parti skulle kunna plussa på mer. Men jag får acceptera det partiets
            majoritet kommer fram till. Jag är också övertygad om att även
            om Moderaternas förslag går igenom kommer tullen inte att kunna
            behålla sin nuvarande nivå. Men förslaget är dock än bättre är
            propositionen.
          </note>
          <note xml:id="i-0007e7d3fda3dc18-0">
            Statsrådet säger att han har bekantskaper inom tullen. Det låter
            ju bra och verklighetsnära. Han säger också att tullen skall vara
            mobil. Man åker med bil och behöver inte vara på ett fast ställe.
            Men faktum är att den nu får mindre resurser att vara mobila.
            Den har mindre personal till att bekämpa narkotikasmugglare.
          </note>
          <note xml:id="i-0a0da88df419f420-0">
            En siffra som kanske är farlig att använda är följande. Fram
            till nu, dvs. från den 1 januari till dagens datum, har tullen
            ungefär gjort 50 narkotikabeslag. Samma tid i fjol var det 120
            beslag. Vad detta betyder vet jag inte. Jag bara konstaterar att
            det är på det viset.
          </note>
          <note xml:id="i-1bef5d227b629757-0">
            Herr talman! Jag vidhåller fortfarande att baserat på andemeningen
            och innehållet i den proposition som regeringen lade fram och
            som vi här i riksdagen ställde oss bakom har svenska folket blivit
            förda bakom ljuset i den här frågan. Vi kan i praktiken och konkret
            inte behålla tullens möjligheter att agera på den nivå som den
            kunde innan vi dessbättre röstade ja till EU.
          </note>
          <note xml:id="i-8325b047f963b6e3-0">
            Herr talman! Statsrådet skröt om sina bekantskaper med tullen
            i Skåne. Jag kan då tala om att stickprov inte finns med i tullens
            vokabulär. Tullen gör sina beslag baserat på kunskaper och ingenting
            annat.
          </note>
          <note xml:id="i-bd2fa248b9d322c3-0">
            Anf. 39 MICHAEL STJERNSTRÖM
          </note>
          <note xml:id="i-7012d20db3c51e81-0">
            (kds)
          </note>
          <note xml:id="i-8ad548637d7c642e-0">
            Herr talman! Även Tullverket måste självfallet dra sitt strå
            till stacken när det gäller effektiviseringar. Men regeringen
            ställer enligt min mening orimliga krav på Tullverket.
          </note>
          <note xml:id="i-32d522af9218a0ae-0">
            Vid ett svenskt medlemskap i EU får begreppen yttre och inre
            gräns betydelse - yttre gränsen mot länder utanför EU och, inre
            gränsen mot EU-länder.
          </note>
          <note xml:id="i-9eedb4b53edc0bda-0">
            Men i och med Sveriges geografiska läge, med mycket lång kust
            och svenska hamnar, blir det problem. Svenska hamnar kommer med
            reguljär trafik att bli inre gräns.
          </note>
          <note xml:id="i-250dde4cd929f168-0">
            Vi får dock inte förledas att tro att risken för narkotikasmuggling
            skulle vara större vid de yttre gränserna. Det bör framhållas
            att 89 % av all införd narkotika i Sverige kommer via ett annat
            EU-land.
          </note>
          <note xml:id="i-16b8983924ae690c-0">
            Det innebär att Sverige i fortsättningen måste ha mycket god
            gränskontroll vid såväl inre som yttre gräns.
          </note>
          <note xml:id="i-3b4731719eeaa9f5-0">
            Vi måste vara bättre rustade att bekämpa internationell kriminalitet
            och narkotikahandel. Brottsligheten tenderar att bli mer organiserad
            och vittförgrenad. Samhället måste svara upp mot detta genom bl.a.
            större samverkan mellan tull och polis, ökade befogenheter för
            tull och polis, utvecklande av datoriserad polisiär underrättelsetjänst,
            gränsöverskridande polisiärt samarbete samt bättre yttre gränskontroll.
          </note>
          <note xml:id="i-025c8eabc73ee758-0">
            Den ökade fria rörligheten inom EU ökar möjligheterna för smugglare.
            Risken för upptäckt kan befaras minska om inte motåtgärder sätts
            in. Det måste finnas en stark motkraft som förstärker gränskontrollen
            beträffande smuggling av narkotika, vapen, m.m.
          </note>
          <note xml:id="i-9ab47516d5115789-0">
            Det är värt att påpeka att hela 80 % av tullbeslagen görs med
            tjänstemännens erfarenhet som grund jämfört med 15 % som resultat
            av tips, spaning och underrättelse. Ansträngningar måste ökas
            för att kunna uppnå en lika god kontrollnivå även i framtiden.
          </note>
          <note xml:id="i-f45254f776a2f65d-0">
            Anf. 40 Finansminister GÖRAN
          </note>
          <note xml:id="i-03975d1f3937ada8-7">
            PERSSON (s)
          </note>
          <note xml:id="i-eeeba552addc0448-0">
            Herr talman! Det var en provkarta på reformer som Michael Stjernström
            levererade i slutet av sitt anförande. Ovanpå detta kröner han
            det hela med en besparing på 263 miljoner kronor. Det är däri
            som jag menar att populismen ligger.
          </note>
          <note xml:id="i-f9fb2e4256dd7883-0">
            Låtsas inte som att ni tillför mer resurser! Ni sparar ni också.
            Men ni sparar något mindre än vad regeringen gör. Skillnaden däremellan
            får inte beskrivas som en olika hållning till narkotikaproblemet.
            Det är grov demagogi. Däri ligger min poäng. Läs gärna upp långa
            reformlistor, lägg gärna fram dem som förslag i riksdagen, men,
            Michael Stjernström, avstå från att göra det samtidigt som det
            sparas 263 miljoner kronor. Det vore klädsamt.
          </note>
          <note xml:id="i-5f40edcb29caa96d-0">
            Folkpartiet och Centern får tala för sig själva, men jag har
            naturligtvis följt deras diskussion. De har ingen annan uppfattning
            än vad Michael Stjernström och jag har vad gäller narkotikabekämpningen.
          </note>
          <note xml:id="i-92d684ea65acb373-0">
            Sten Andersson var icke nöjd med sitt partis ståndpunkt i den
            här frågan. Man kan ofta vara av en litet annan uppfattning än
            den som partiet driver.
          </note>
          <note xml:id="i-8388873887f70986-0">
            Det händer även mig. Vi är individer med starka viljor. Nog är
            det ändå så att Sten Andersson sitter här på ett mandat som uppenbarligen
            utgår från
          </note>
          <note xml:id="i-d010c45588fb4c28-0">
            Moderata samlingspartiets valmanskår. Den valmanskåren har burit
            fram en partiledning som har bestämt sig för att driva den här
            linjen. Den står också Sten Andersson för såvitt jag förstår.
            Stå för den då, hela vägen ut! Med Sten Anderssons förslag sparas
            263 miljoner kronor på tullen, ungefär 700
          </note>
          <note xml:id="i-a38158cf6b6af124-0">
            tjänster.
          </note>
          <note xml:id="i-73dea0e8f2bc6929-0">
            Om det har skett en nedgång i antalet beslag i tullen under det
            första halvåret, eller vilken tidsperiod det nu gällde, kan det
            inte förklaras av neddragningarna. De har inte skett än. Däremot
            har det skett en minskning av arbetsuppgifterna. Man bör då ta
            sig en funderare på vad det är som ligger bakom den typen av förändringar.
            Udden skall i så fall riktas mot rätt instans.
          </note>
          <note xml:id="i-1d4ba34e9d934528-0">
            Herr talman! Låt mig sammanfatta den här debatten. Det fördes
            en debatt om stickprov i samband med EU-omröstningen. Stickprov
            debatterades mycket. Man sade att stickprov skulle försvinna.
            Vi gick till riksdagen och sade att vi vill ha kvar stickproven
            tills vi hittar en annan metod. Det ställde sig riksdagen bakom.
          </note>
          <note xml:id="i-6fcf7dc7b5390d3c-0">
            Vi är alla djupt engagerade i narkotikabekämpningen. Vi har ingen
            anledning att misstänka varandra för lägre ambitionsnivåer.
          </note>
          <note xml:id="i-f416c9d25dee5050-0">
            När det gäller besparingskraven ligger kds och
          </note>
          <note xml:id="i-7b924fbf664dd0fe-0">
            Moderaterna lägre än regeringen. Mellan regeringen och dessa
            två partier ligger Vänsterpartiet. Folkpartiet och Centern har
            inte angett någon position.
          </note>
          <note xml:id="i-5240e1dc110d451d-0">
            Därmed ansluter de sig troligen till regeringens nivå.
          </note>
          <note xml:id="i-4c7798bf1719f375-0">
            Avslutningsvis är det viktigt att säga att ingen av oss är tvärsäker.
            Michael Stjernström kan inte vara tvärsäker på att en neddragning
            med 700 personer är rätt. Jag är inte tvärsäker på att 1 000 är
            rätt. Men statsfinanserna tvingar oss att göra någonting. Därför
            är det viktigt att säga att detta skall följas och följas upp.
            Har vi gjort fel får vi återkomma. Vi måste i så fall finna kraftiga
            besparingar som finansierar den typen av förändringar.
          </note>
          <note xml:id="i-2c44059b5d3b4b9a-3">
            Överläggningen var härmed avslutad.
          </note>
          <note xml:id="i-811312222df2e4d1-0">
            7 § Hänvisning av ärenden till utskott
          </note>
          <note xml:id="i-a5966c064c160f0f-0">
            Föredrogs och hänvisades
          </note>
          <note xml:id="i-79557fd1992e18e3-0">
            Propositioner
          </note>
          <note xml:id="i-b91df575fc2de2e9-0">
            1994/95:139 Särskilda utbildningssatsningar inom högskolan
          </note>
          <note xml:id="i-624c1d78e43717c0-0">
            1994/95:142 Fosterdiagnostik och abort
          </note>
          <note xml:id="i-1d558c965d88a56f-0">
            8 § Bordläggning
          </note>
          <note xml:id="i-cec3c0a1076cf0ff-0">
            Anmäldes och bordlades
          </note>
          <note xml:id="i-79fb2a347490b492-0">
            Konstitutionsutskottets betänkande
          </note>
          <note xml:id="i-ed65ec8c787daaf1-0">
            1994/95:KU31 Tilläggsbudget - Europainformation
          </note>
          <note xml:id="i-758d1121ae1bb6cd-0">
            Finansutskottets betänkande
          </note>
          <note xml:id="i-6bf776badd0fdbe9-0">
            1994/95:FiU8 Sammanställning av anslag på tilläggsbudget hösten
            1994
          </note>
          <note xml:id="i-47d74ab27dec5966-0">
            Skatteutskottets betänkande
          </note>
          <note xml:id="i-d185fe562cf78169-0">
            1994/95:SkU18 Ändring i 19 § KL
          </note>
          <note xml:id="i-bf15ac05ffe226de-0">
            Lagutskottets betänkanden
          </note>
          <note xml:id="i-2e405c360521ed81-0">
            1994/95:LU6 Reformerad löneexekution m.m.
          </note>
          <note xml:id="i-10dd12f9beafd5e1-0">
            1994/95:LU15 Ny fastighetsmäklarlag
          </note>
          <note xml:id="i-dc5b820e8fea614a-0">
            Kulturutskottets betänkande
          </note>
          <note xml:id="i-b9ed31794265198e-0">
            1994/95:KrU8 Tilläggsbudget inom Kulturdepartementets och Finansdepartementets
            områden
          </note>
          <note xml:id="i-ec73858e8bb15edf-0">
            Utbildningsutskottets betänkande
          </note>
          <note xml:id="i-1f36f116604c001d-0">
            1994/95:UbU7 Tilläggsbudget
          </note>
          <note xml:id="i-fda3ec8d55e24470-0">
            9 § Anmälan om interpellationer
          </note>
          <note xml:id="i-1439dcaf53087b41-0">
            Anmäldes att följande interpellationer framställts
          </note>
          <note xml:id="i-043bdec6c40ed18d-0">
            den 17 februari
          </note>
          <note xml:id="i-2fbf89b03130a12d-0">
            1994/95:63 av Gudrun Lindvall (mp) till jordbruksministern om
            djurskyddslagen
          </note>
          <note xml:id="i-ac84ea8e723383d1-0">
            1994/95:64 av Rolf Gunnarsson (m) till statsrådet
          </note>
          <note xml:id="i-a09749f6b42e78fa-0">
            Jan Nygren om länsbenämning
          </note>
          <note xml:id="i-e7a9c78310cf8587-0">
            1994/95:65 av Sten Andersson (m) till kulturministern om granskningsnämnden
          </note>
          <note xml:id="i-f2dae1291a4e0a97-0">
            1994/95:66 av Per-Ola Eriksson (c) till näringsministern om småföretagen
          </note>
          <note xml:id="i-aad146ea216224b6-0">
            1994/95:67 av Sten Andersson (m) till statsrådet
          </note>
          <note xml:id="i-6707eeea8f0ebc59-0">
            Leif Blomberg om flyktingmottagandet i Malmö
          </note>
          <note xml:id="i-a40dfc437b32388f-0">
            Interpellationerna publiceras i bilaga som fogas till riksdagens
            snabbprotokoll tisdagen den 21 februari.
          </note>
          <note xml:id="i-5bf808afe17b5204-0">
            10 § Anmälan om frågor
          </note>
          <note xml:id="i-d919942ece022a95-0">
            Anmäldes att följande frågor framställts
          </note>
          <note xml:id="i-043bdec6c40ed18d-1">
            den 17 februari
          </note>
          <note xml:id="i-5b0769ba490f7024-0">
            1994/95:293 av Owe Hellberg (v) till statsrådet
          </note>
          <note xml:id="i-04fc6ec27a127032-0">
            Jörgen Andersson om solvärmeanläggningar
          </note>
          <note xml:id="i-d457f3c4628c30a5-0">
            1994/95:294 av Peter Eriksson (mp) till finansministern om Luleå-Kallax
            flygplats
          </note>
          <note xml:id="i-f91e2f3e052da1d4-0">
            1994/95:295 av Krister Örnfjäder (s) till kommunikationsministern
            om Arlandabanan
          </note>
          <note xml:id="i-ecedd86557f915c3-0">
            1994/95:296 av Elving Andersson (c) till arbetsmarknadsministern
            om ersättning till fiskare från A-
          </note>
          <note xml:id="i-ac49d15cc556aa3f-0">
            kassa
          </note>
          <note type="speaker" xml:id="i-90725e545839d12b-0">
            1994/95:
          </note>
          <u who="unknown" next="cont" xml:id="i-6461db346b077aba-0"/>
          <note type="speaker" xml:id="i-0fd46007de3c9523-0">
            297 av Sven Bergström (c) till kommunikationsministern om EU:
          </note>
          <u who="harald_bergstrom_1fa252" xml:id="i-652b8741e2a92950-0">
            <seg xml:id="i-f2df12189362a803-0">
              s infrastrukturprogram
            </seg>
          </u>
          <note xml:id="i-31ea04284c59dbf7-0">
            1994/95:298 av Eva Goës (mp) till näringsministern om skatt på
            kärnkraft
          </note>
          <note xml:id="i-472678973650b8a6-0">
            1994/95:299 av Ragnhild Pohanka (mp) till utrikesministern om
            handelsunion mellan Turkiet och
          </note>
          <u who="harald_bergstrom_1fa252" prev="cont" xml:id="i-feb87cf0ebf1120a-0">
            <seg xml:id="i-a747eaf528252ee1-0">
              EU
            </seg>
            <seg xml:id="i-7e49b2ebe1cd7be6-0">
              1994/95:300 av Yvonne Ruwaida (mp) till försvarsministern om
              kontakten med Pakistans försvarsmakt
            </seg>
            <seg xml:id="i-61e88fad50953638-0">
              Venezuela m.fl. länder
            </seg>
            <seg xml:id="i-5f6e7f9138b7267c-0">
              1994/95:302 av Yvonne Ruwaida (mp) till försvarsministern om
              militärt utbyte med andra länder
            </seg>
            <seg xml:id="i-04f309456f781118-0"/>
          </u>
          <note xml:id="i-71a7fba6a9f9be2e-0">
            1994/95:301 av Yvonne Ruwaida (mp) till statsrådet Mats Hellström
            om mänskliga rättigheter och
          </note>
          <note xml:id="i-f4ed456b87b1f2f1-0">
            1994/95:303 av Margit Gennser (m) till finansministern om räntemarginalerna
          </note>
          <note xml:id="i-cbd37623021c617e-0">
            1994/95:304 av Dan Ericsson (kds) till miljöministern om avvecklingen
            av bioackumulativa ämnen
          </note>
          <note xml:id="i-17e00e5c7ba61b5c-0">
            1994/95:305 av Annika Jonsell (m) till utbildningsministern om
            kårobligatoriet
          </note>
          <note xml:id="i-90dfeff31dc5fa5c-0">
            Frågorna publiceras i bilaga som fogas till riksdagens snabbprotokoll
            tisdagen den 21 februari.
          </note>
          <note xml:id="i-f6e1dc9dab20d1ae-0">
            11 § Kammaren åtskildes kl. 11.32.
          </note>
          <note xml:id="i-28c012068be4a0e2-0">
            Förhandlingarna leddes av talmannen från sammanträdets början
            t.o.m. 6 §
          </note>
          <note xml:id="i-f6ed724471606ec6-0">
            anf. 31 (delvis) och av tredje vice talmannen därefter till sammanträdets
            slut
          </note>
        </div>
      </body>
    </text>
  </TEI>
</teiCorpus>
