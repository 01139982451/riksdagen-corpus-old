<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2017</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2017</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--2</head>
          <docDate when="2017">2017</docDate>
        </div>
      </front>
      <body>
        <div>
          <note xml:id="i-4d9aae21a3969033-0">
            § 1 Riksmötets öppnande
          </note>
          <note xml:id="i-3249f7a540937ba8-0">
            Anf. 1 TALMANNEN:
          </note>
          <note xml:id="i-818ebc4dcab24113-0">
            Eders Majestäter, Eders Kungliga Högheter, statsministern, statsråd,
            ärade ledamöter av Sveriges riksdag och ärade åhörare!
          </note>
          <note xml:id="i-af8655fac4bdc458-0">
            Hjärtligt välkomna till riksmötets öppnande och inledandet av
            ett nytt arbetsår, mandatperiodens sista. Det är en högtidsdag
            för vår demokrati; en dag som denna representerar grundläggande
            värden för oss alla.
          </note>
          <note xml:id="i-32da2afa17141a69-0">
            Den svenska demokratin firar snart 100 år. Det kan tyckas vara
            en lång tid, men det är ju faktiskt inte mer än några generationer
            sedan som vår demokrati fick sitt genombrott. Tidigare gällde
            inte rösträtten för alla , och när det gäller rösträtt för kvinnor
            var Sverige till och med sist i Norden om att införa den.
          </note>
          <note xml:id="i-138492590c3cf6b0-0">
            Demokratin vanns inte utan kamp då, och vi kan inte ta demokratin
            för given än i dag. Vi har alla ett ansvar för att bidra till
            en stark och levande demokrati.
          </note>
          <note xml:id="i-dedd659574ccd823-0">
            De beslut ni folkvalda riksdagsledamöter fattar här i kammaren
            rör människors liv och samhällets funktioner. Vårt sätt att arbeta
            i riksdagen och hur vi fattar dessa beslut är viktiga delar av
            Sveriges demokrati.
          </note>
          <note xml:id="i-c2e7ad5ea2a36add-0">
            En av förutsättningarna för att demokratin ska fungera är att
            vi alla är överens om hur den ska fungera, att vi helt enkelt
            är överens om hur riksdagsarbetet ska gå till. Därför passar det
            bra att på denna demokratins högtidsdag uppmärksamma att riksdagsordningen
            fyller 400 år i år.
          </note>
          <note xml:id="i-8c966c13eff31424-0">
            När riksdagen för första gången sammanträdde under ett ordentligt
            regelverk år 1617 var det rikskanslern Axel Oxenstierna som hade
            utarbetat bestämmelserna. Sedan dess har Sverige fått en riksdagsordning
            beslutad i lag, och den har naturligtvis ändrats flera gånger.
            Det är naturligt när samhället och riksdagens roll förändras.
          </note>
          <note xml:id="i-8a2e4db63cfc0e5c-0">
            Riksdagen har tagit fram en skrift om riksdagsordningens historia,
            från Oxenstiernas första förslag till dagens moderna riksdagsordning.
            Skriften är utdelad i salen , och för åhörare går den även att
            beställa eller ladda ned från riksdagens hemsida.
          </note>
          <note xml:id="i-50704005943fb427-0">
            Riksdagsordningen sätter ramarna för riksdagens arbete. Tydliga
            regler gör att politik och beslutsfattande kan följas i en öppen
            process. Det är bra för demokratin.
          </note>
          <note xml:id="i-887150036932b4ad-0">
            Det är ett beslutsfattande som föregås av att idéer och politiska
            förslag bryts mot varandra i diskussioner runt utskottsborden
            eller i debatter här framme i talarstolarna.
          </note>
          <note xml:id="i-cd104c67e9856107-0">
            Alltför ofta kretsar politiken kring det som skiljer. Därför
            är det viktigt att också lyfta fram det som förenar. I många parlament
            sitter partiernas ledamöter samlade var för sig i partigrupper,
            men i vår plenisal har vi en annan ordning. Här sitter ni alla
            ledamöter från en och samma valkrets tillsammans, oavsett vilket
            parti ni tillhör. Ni sitter tillsammans eftersom ni representerar
            väljarna i just den av Sveriges 29 valkretsar som är er.
          </note>
          <note xml:id="i-2427b5b945b96f66-0">
            Ett exempel på en valkrets, naturligtvis helt slumpmässigt valt,
            är Västra Götalands läns östra valkrets, eller Skaraborg som vi
            brukar säga. Människor i Mariestad, Skövde, Tidaholm eller Lidköping
            representeras av de tio ledamöter som kommer från just den valkretsen.
            De tio är inte bara sina partiers röster utan också den skaraborgska
            rösten här i riksdagen.
          </note>
          <note xml:id="i-95e1e0c4d21a4615-0">
            En sådan röst är viktig. Väljare från tätbefolkade områden skulle
            nog inte vara utan representation, oavsett vilket system som används
            för att fördela riksdagsmandat. Men det är självklart viktigt
            att alla delar av Sverige har representanter som för deras talan
            här i kammaren. Därför har exempelvis även Gotland, den minsta
            valkretsen, representanter i riksdagen.
          </note>
          <note xml:id="i-41e3705f60512fe8-0">
            Ni 349 ledamöter är hela Sveriges riksdag. Och denna dag, riksmötets
            öppnande och demokratins högtidsdag, är till både för er här i
            kammaren och för alla er som tittar runt om i hela Sverige.
          </note>
          <note xml:id="i-132fd358c73e6728-0">
            Jag hemställer att Hans Majestät Konungen förklarar riksmötet
            öppnat.
          </note>
          <note xml:id="i-4eaf54b0845693fa-0">
            (Applåder)
          </note>
          <note xml:id="i-fa5917d93fae7236-0">
            Anf. 2 HANS MAJESTÄT KONUNGEN:
          </note>
          <note xml:id="i-8311330d46fe0ef2-0">
            Herr talman! Ärade ledamöter av Sveriges riksdag! Den offentliga
            makten ska utövas med respekt för alla människors lika värde och
            för den enskilda människans frihet och värdighet. Så står det
            i regeringsformen, den grundlag som beskriver hur Sverige ska
            styras.
          </note>
          <note xml:id="i-8b76d6a9a35f8211-0">
            Vårt land har över 10 miljoner invånare med skiftande bakgrund
            och erfarenheter och med olika drömmar om framtiden. Omkring en
            femtedel är barn och unga under 18 år. Nästan lika många har fötts
            i ett annat land och invandrat hit som barn eller som vuxen. Alla
            dessa individer utgör tillsammans Sverige. Det är dem ni representerar
            här i riksdagens kammare.
          </note>
          <note xml:id="i-c946bd0fc7a39fc4-0">
            Ni är folkets främsta företrädare. Det är en stor och ansvarsfull
            uppgift. Den kräver mod och integritet, och den förutsätter en
            god vilja att hitta konstruktiva vägar framåt.
          </note>
          <note xml:id="i-028d7eedf95b8bce-0">
            Herr talman! Ärade riksdagsledamöter! Varje tid har sina ödesfrågor.
            För 100 år sedan, 1917, låg Europa i krig. Vårt land slapp kriget
            men led ändå svår brist på livsmedel och förnödenheter. Året därpå
            kom spanska sjukan till Sverige. Tusentals svenskar, främst unga
            vuxna, fick sätta livet till. För 50 år sedan, i slutet av 1960-talet,
            pågick det kalla kriget för fullt.
          </note>
          <note xml:id="i-f0d476bb9c0dd899-0">
            I dag står vi inför nya utmaningar och andra hot mot fred, säkerhet,
            välfärd, hälsa och miljö. Till exempel känner många av oss kanske
            oro inför den senaste tidens ökade säkerhetspolitiska spänningar.
            Sveriges plats i FN:s säkerhetsråd är en viktig möjlighet för
            vårt land att bidra till fredliga lösningar på världens olika
            konflikter.
          </note>
          <note xml:id="i-c3b149177149e893-0">
            Vår tids utmaningar är betydande. Om detta råder inget tvivel.
            Men det kan vara värt att påminna om att historien ger skäl till
            viss optimism. Fred har skipats, epidemier har botats, välståndet
            har vuxit och mänskliga rättigheter har stärkts.
          </note>
          <note xml:id="i-dfe443fce7566784-0">
            I takt med att utvecklingen går framåt närmar vi oss också lösningar
            på flera av vår tids avgörande frågor, inte minst på miljöns område.
            Frågan är inte längre om vi kan få en mer hållbar utveckling utan
            hur vi ska kunna gå fram, hur snabbt, med vilken teknik och till
            vilken kostnad. Mot denna bakgrund finns det all anledning att
            se framåt med tillförsikt.
          </note>
          <note xml:id="i-2d4f117fb058ca94-0">
            Jag inledde med att lyfta fram regeringsformen. Ett nyckelord
            i det citatet är respekt. Det är också en bra utgångspunkt för
            det offentliga samtalet: att bemöta varandra med respekt, också
            när vi ibland tycker olika.
          </note>
          <note xml:id="i-44a92a3e6deaf775-0">
            Med dessa ord vill jag önska er alla valda ombud för Sveriges
            folk kraft, mod och visdom – detta för att ni ska föra vår nation
            vidare i en utveckling som är gynnsam för alla i Sverige och hjälpa
            alla att förverkliga sina olika drömmar.
          </note>
          <note xml:id="i-e7aff8f4198cb63a-0">
            Jag förklarar härmed 2017/18 års riksmöte öppnat.
          </note>
          <note xml:id="i-4eaf54b0845693fa-1">
            (Applåder)
          </note>
          <note xml:id="i-1c5a1557a39dfe91-0">
            Anf. 3 TALMANNEN:
          </note>
          <note xml:id="i-2b7dbdac886453e3-0">
            Jag hemställer att statsministern avger regeringsförklaring.
          </note>
          <note type="speaker" xml:id="i-0798dd8bf5a54b5a-0">
            Anf. 4 Statsminister STEFAN LÖFVEN (S):
          </note>
          <u who="stefan_lofven_e1e7cd" next="cont" xml:id="i-3261fba6829ec36f-0"/>
          <note xml:id="i-eec4f0439da2facd-0">
            Eders Majestäter, Eders Kungliga Högheter, herr talman, ärad
            e ledamöter av Sveriges riksdag och ärade åhörare!
          </note>
          <u who="stefan_lofven_e1e7cd" prev="cont" xml:id="i-6cc4f2bf5e38623b-0">
            <seg xml:id="i-c555d1d0e5ae989e-0">
              Vår tids utmaningar är svåra, såsom det akuta kärnvapenhotet
              från Nordkorea, den humanitära katastrofen i krigets Syrien, klimatkrisen
              samt svälten i östra Afrika och Jemen. Osäkerhet och otrygghet
              sliter i människor runt om i världen. Behovet av att gemensamt
              bygga hållbar fred och motståndskraftiga samhällen är tydligare
              än någonsin. Då ska också Sveriges insatser växa.
            </seg>
            <seg xml:id="i-5dc9337ee2945bf9-0">
              Sverige har ett och ett halvt år kvar i FN:s säkerhetsråd. Respekten
              för folkrätten, demokrati, mänskliga rättigheter, konfliktförebyggande
              och förtroendeskapande åtgärder vägleder arbetet.
            </seg>
            <seg xml:id="i-7e2d924f4069dd2e-0">
              Vår säkerhetspolitiska linje ligger fast. Den militära alliansfriheten
              tjänar vårt land väl och bidrar till stabilitet och säkerhet i
              norra Europa.
            </seg>
            <seg xml:id="i-93c51fa1dcf30c99-0">
              Fler kvinnor behövs i FN:s fredsbevarande operationer och vid
              förhandlingsborden där fred ska slutas. Sverige fortsätter sitt
              arbete för sexuell och reproduktiv hälsa och rättigheter. Världens
              första uttalat feministiska utrikespolitik ska fortsätta att leverera.
            </seg>
            <seg xml:id="i-18b6b99a931be87b-0">
              Ett starkt EU, där alla tar sin del av ansvaret, ökar säkerheten
              och förmågan att hantera stora globala utmaningar. Sverige arbetar
              för att Storbritanniens utträde ur unionen ska ske under ordnade
              former. Vi behöver ett fortsatt starkt EU som håller ihop. I november
              står jag och EU-kommissionens ordförande värdar för ett toppmöte
              om rättvisa jobb och tillväxt. Löntagare ska inte ställas mot
              löntagare i Europa.
            </seg>
            <seg xml:id="i-b8f7a76c99c84c56-0">
              Ett starkt nordiskt samarbete är en självklar del av vårt internationella
              engagemang.
            </seg>
            <seg xml:id="i-c8676e93a54b4264-0">
              Sverige driver på för att målen i Agenda 2030 ska nås. Under
              året utvecklas nya etappmål i det svenska miljömålssystemet. Enprocentsmålet
              för biståndet nås 2018. Mer kraft kan sättas in för att hindra
              väpnade konflikter och för att möta de skriande humanitära behoven
              i världen.
            </seg>
            <seg xml:id="i-9ff55f05177ba776-0">
              Världens länder har ett gemensamt ansvar för människor som befinner
              sig på flykt. EU behöver komma i mål med en ny, gemensam, human
              och solidarisk asylpolitik. Asylrätten ska värnas. Sverige ska
              ha en reglerad invandring. Regeringens arbete för ett förbättrat
              återvändande fortsätter. Handläggningstiderna ska kortas, och
              de som får stanna ska snabbare kunna börja jobba eller studera.
            </seg>
            <seg xml:id="i-dd86773653478144-0">
              Just nu pågår den största svenska försvarsmaktsövningen på 20
              år, med 20 000 soldater och officerare, ungefär 40 myndigheter
              och ett brett deltagande från flera länder. Sveriges försvarsförmåga
              utvecklas.
            </seg>
            <seg xml:id="i-51219c057c66b4f7-0">
              Våra bi- och multilaterala försvars- och säkerhetssamarbeten
              fördjupas. Som en del av att värnplikten återinförs kallas nu
              6 000 unga män och kvinnor till mönstring, och fler har sökt sig
              frivilligt till Försvarsmakten. Efter årsskiftet rycker de första
              in för grundutbildning. Det gör mig stolt.
            </seg>
            <seg xml:id="i-7a27edf98aa07161-0">
              Den säkerhetspolitiska situationen har försämrats. Den illegala
              annekteringen av Krim och den ryska aggressionen gentemot Ukraina
              bryter mot internationell rätt och utmanar den europeiska säkerhetsordningen.
              Den internationella terrorismen och klimatförändringarna hotar
              oss alla. Känsligheten har ökat för störningar i viktiga samhällsfunktioner.
            </seg>
            <seg xml:id="i-dcdfcc7860f7113b-0">
              Informationssäkerhetsarbetet prioriteras. Försvarsmakten och
              Säkerhetspolisen ges verktyg för att kunna stoppa utkontraktering
              av känslig information. Den nya nationella säkerhetsstrategin
              ska genomföras. Vårt land ska vara tryggt också i en ny tid.
            </seg>
            <seg xml:id="i-78161160165e31fd-0">
              Låt mig ta tillfället i akt och tacka de riksdagspartier som
              bidragit till breda överenskommelser om ett starkare totalförsvar,
              energipolitiken, ett klimatpolitiskt ramverk och åtgärder mot
              terrorism.
            </seg>
            <seg xml:id="i-fb424391de30c2cc-0">
              Säkerhet bygger vi gemensamt – i Sverige och i världen.
            </seg>
            <seg xml:id="i-9ebc2908baf6185d-0">
              Rachel Carson, författare till den banbrytande boken Tyst vår
              från 1962, har skrivit:
            </seg>
            <seg xml:id="i-01c02f19f124b304-0">
              De som begrundar jordens skönhet finner sina kraftreserver som
              kommer att räcka lika länge som livet Det finns något oändligt
              helande i naturens återkommande refränger – det betryggande i
              att gryning kommer efter natt, och våren efter vintern.
            </seg>
            <seg xml:id="i-fa229592a2bea636-0">
              Rachel Carson var en ögonöppnare, men hon gav också hopp. Vi
              kan ställa till det, vi människor – men vi kan, när vi bestämmer
              oss, också ställa till rätta. Vi kan ställa om.
            </seg>
            <seg xml:id="i-a52d8becaf53f83b-0">
              Klimatkrisen är här och nu. Vattenbristen i Sverige, värmeböljan
              Lucifer i Europa, torkan på Afrikas horn och orkanerna Harvey
              och Irma skrämmer. Extrema väderhändelser följer i klimatförändringarnas
              spår. Klimatet kan inte vänta. Omdaningen av samhället måste påskyndas
              för att säkra möjligheter för kommande generationer.
            </seg>
            <seg xml:id="i-55bfca96b4180521-0">
              Sverige har nu ett nytt klimatpolitiskt ramverk med en progressiv
              klimatlag. Det anger mål och riktning också för kommande regeringar
              och borgar för fortsatt höga klimatambitioner. Under mandatperioden
              mer än fördubblas budgeten för miljö och klimat. Klimatklivet
              förstärks. Runt om i landet poppar laddstolpar för elbilar upp
              på allt fler ställen. Solceller glittrar på många villatak, och
              fler ska det bli.
            </seg>
            <seg xml:id="i-7143ea6fbde9aaa2-0">
              Grundvattenresurserna behöver kartläggas och dricksvattnet skyddas.
              Våtmarker ska anläggas och restaureras. Nu görs också en offensiv
              för att skydda haven. Plast, läkemedel och näringsämnen ska inte
              förstöra våra hav. Skyddet av marina områden utökas. Östersjön
              och Västerhavet ska vara rena och friska hav.
            </seg>
            <seg xml:id="i-ac610d5a3ecd00cf-0">
              Sverige visar ledarskap i arbetet med att genomföra Parisavtalet.
              Vi visar att det går att kombinera ekologisk hållbarhet med välfärd,
              rättvisa och utveckling.
            </seg>
            <seg xml:id="i-53a40f6c600aed02-0">
              Herr talman! Efter valet 2014 ärvde regeringen ett underskott
              på 60 miljarder. Det har nu vänts till ett överskott. Arbetslösheten
              har pressats tillbaka. Det är 200 000 fler som går till jobbet.
              Sysselsättningen är den högsta och beroendet av ersättningssystemen
              det lägsta sedan före 90-talskrisen.
            </seg>
            <seg xml:id="i-2f571b9ab47d7249-0">
              Svensk ekonomi är i ett helt nytt läge. Nu har vi styrkan att
              både betala av på statsskulden och investera i det som bygger
              Sverige starkare för framtiden.
            </seg>
            <seg xml:id="i-3ad6243e269e70ec-0">
              Tillsammans ska vi bekämpa klimatkrisen och miljöhoten.
            </seg>
            <seg xml:id="i-d148ec64fd46e700-0">
              Tillsammans ska vi bekämpa otryggheten och orättvisorna.
            </seg>
            <seg xml:id="i-999da33d80b01b1e-0">
              Tillsammans ska vi framtidssäkra jobben och välfärden.
            </seg>
            <seg xml:id="i-728f6196b233c2b0-0">
              Nu är tid för framtidsbygge.
            </seg>
            <seg xml:id="i-25c343de19e6c18f-0">
              Klyftan mellan stad och land ska slutas. Det ska gå att arbeta,
              driva företag och få del av samhällsservice oavsett om du bor
              i Visby, Vårby gård eller Vittangi.
            </seg>
            <seg xml:id="i-0a885c95d4f07e1c-0">
              I hela vårt land ska det finnas möjligheter att delta i och utöva
              kulturaktiviteter. Kultur får människor att växa och stärker demokratin.
              Lägre avgifter och sänkta trösklar till kulturskolan ger fler
              barn möjligheter att uttrycka sig i ord, bild, ton och rörelse.
              Teaterverksamheten Unga Klara blir en nationell teaterinstitution
              för barn och unga. Kungliga Operan, Dramaten och Riksteatern tillförs
              medel för fler digitala utsändningar av teater- och musikföreställningar.
              Konstnärernas villkor förbättras. En ny mediepolitik för en mångfald
              av fria medier i hela landet presenteras.
            </seg>
            <seg xml:id="i-ca269d28219c2632-0">
              I Sverige ska det gå att hitta en bostad när man får ett jobb
              eller en studieplats. Inte sedan miljonprogrammets dagar har det
              byggts så mycket som i dag. Regeringens investeringsstöd ger nu
              fler hyresrätter med rimliga hyresnivåer. Fler bostäder ska byggas
              i trä. Det minskar klimatpåverkan , och jobb skapas i hela landet.
            </seg>
            <seg xml:id="i-2c51ebac7218a66e-0">
              Det är slut på centraliseringstrenden. Nu görs den största omlokaliseringen
              av myndigheter på över ett decennium. Minst tio nya lokala servicekontor
              öppnas för att erbjuda samlad service från flera myndigheter.
              Under året läggs en ny landsbygdspolitik fram.
            </seg>
            <seg xml:id="i-838fcdaac905723a-0">
              Skogen ska både vårdas och bidra till utveckling. Ett nationellt
              skogsprogram presenteras för att möjliggöra att skogen bidrar
              till att den biobaserade ekonomin växer. Fler naturskogar skyddas
              , och naturvårdshänsynen ska öka i den brukade skogen. Företag
              inom besöksnäringen stimuleras. Mervärdesskatten sänks för naturguider.
              Livsmedelsproduktionen ökar och skapar nya jobb. 30 procent av
              den svenska jordbruksmarken ska vara ekologisk år 2030.
            </seg>
            <seg xml:id="i-8b5a349ede078e2f-0">
              Med levande skogar och mångskiftande natur kan den biologiska
              mångfalden förbättras.
            </seg>
            <seg xml:id="i-2daece47d06cb360-0">
              Infrastrukturen knyter ihop landet. Det ska gå att både resa
              hållbart och komma fram i tid. Rekordstora investeringar görs
              i järnvägar och vägunderhåll. En nationell plan för transportinfrastrukturen
              fram till 2029 ska beslutas. Nya moderna stambanor för höghastighetståg
              ska byggas. Tåget ska vara snabbare än bilen och billigare än
              flyget. Bredbandsutbyggnaden ska fortsätta i hög takt.
            </seg>
            <seg xml:id="i-9239ddcfef7d9942-0">
              Den ekonomiska styrkan ska komma alla till del, i hela landet.
            </seg>
            <seg xml:id="i-4446cc5899a4224b-0">
              Sverige ska hålla ihop. Förlamande arbetslöshet och hopplöshet
              banar väg för brottslighet, polarisering och extremism. Det kan
              inte accepteras någonstans i vårt land. Till boende i förort,
              bruksort eller landsort säger jag: Vi vänder den här utvecklingen
              tillsammans.
            </seg>
            <seg xml:id="i-021958424aa5110d-0">
              Hur nyanlända integreras i jobb och samhälle kommer att innebära
              skillnaden mellan fattigdom och framtidstro för tiotusentals människor
              och påverka framtiden för oss alla.
            </seg>
            <seg xml:id="i-8e457aff74bde06a-0">
              Delegationen mot segregation påbörjar sitt arbete. Kommuner,
              landsting, regioner, myndigheter, organisationer, forskare och
              naturligtvis de som bor och verkar i socialt utsatta områden ska
              arbeta ihop. Resurserna ökar kraftigt till de skolor och elever
              som har tuffast förutsättningar. Upprustningen av våra miljonprogramsområden
              fortsätter.
            </seg>
            <seg xml:id="i-cc9519f30ffc723b-0">
              Där behovet är som störst ska stödet vara som starkast.
            </seg>
            <seg xml:id="i-08b8d4ce150eec18-0">
              Herr talman! Organiserad brottslighet har ingen plats i Sverige.
              Samhället ska alltid vara starkare än gängen. Nästa år inleds
              2000-talets största satsning på svensk polis. Sverige har inte
              råd med att poliser lämnar yrket.
            </seg>
            <seg xml:id="i-1aa2b15918d8fde3-0">
              Polismyndigheten har fått ett uppdrag att tillsammans med de
              fackliga organisationerna förbättra polisernas utvecklings- och
              karriärmöjligheter.
            </seg>
            <seg xml:id="i-1412d7178d9b57c4-0">
              Polissatsningen ska göra skillnad, och då måste också hela rättskedjan
              följa med. Jag kan därför i dag informera riksdagen om att regeringens
              budget innehåller ytterligare satsningar på 750 miljoner kronor
              för att förstärka bland an dra SOS Alarm, tullen, Säkerhetspolisen,
              Åklagarmyndigheten, Ekobrottsmyndigheten och Kriminalvården. Fler
              brott ska klaras upp. Det ska bli svårare att vara kriminell i
              Sverige.
            </seg>
            <seg xml:id="i-42c7b4c675bdb5d2-0">
              Straffen för grova vapenbrott skärps. Den slutna ungdomsvården
              byggs ut med fler platser. Nya påföljder föreslås för unga kriminella.
              Skyddet för blåljuspersonal och sjukvårdspersonal ska stärkas.
              Vårt gemensamma budskap är: Rör inte våra hjältar!
            </seg>
            <seg xml:id="i-3cf06d7995d34650-0">
              De flesta av oss bär skarpa minnen av vad vi gjorde den eftermiddagen.
              Samhället slöt upp bakom de m som arbetade för att hjälpa de drabbade.
              Människor öppnade sina hem. Vi var många som möttes och stöttade
              varandra, sorgsna, men ändå beslutsamma, som om vi ville säga:
              Det här är vår stad. Det är vårt land. Det kan ingen terrorist
              ta ifrån oss.
            </seg>
            <seg xml:id="i-f65df96cfc5d1f7f-0">
              Låt oss minnas offren och hedra deras minne.
            </seg>
            <seg xml:id="i-8b62efc397c6e8a1-0">
              Och låt oss bekämpa terrorismen med den samlade svenska demokra
              ­ tins kraft. Säkerhetspolisen ska ha tillgång till underrättelser
              från signal ­ spaning parallellt med pågående förundersökning.
              Deltagande i en terror ­ istorganisation ska kriminaliseras. Ett
              nationellt centrum mot våldsbejak ­ ande extremism ska inrättas.
            </seg>
            <seg xml:id="i-317e8b98f161bb42-0">
              Sexualbrott är avskyvärda. En ny sexualbrottslagstiftning som
              bygger på samtycke läggs fram. Barn är barn. Inga barn ska vara
              gifta i Sverige. Skyddet mot barnäktenskap ska stärkas. Äktenskapsresor
              ska stoppas. Brott med hedersmotiv ska leda till strängare straff.
              Religiösa extremister ska inte vinna mark i det offentliga rummet,
              inte heller bestämma var kvinnor får vara eller hur de ska klä
              sig.
            </seg>
            <seg xml:id="i-937b59b43fd6b92b-0">
              Varje kvinna i Sverige ska kunna leva som hon vill. Stolt, rakryggad,
              självklar. Sverige ska vara tryggt för alla.
            </seg>
            <seg xml:id="i-d6e66d82d0e64084-0">
              Herr talman! Svensk arbetsmarknad är het. Investeringarna ökar.
              Industritillverkning flyttar hem. Den svenska exporten visar nya
              rekordsiffror. Reallöneökningarna är goda. Nästa år beräknas arbetslösheten
              sjunka under 6 procent för första gången på nästan tio år. Målet
              är EU:s lägsta arbetslöshet år 2020.
            </seg>
            <seg xml:id="i-92e2209daebf1046-0">
              Sverige står i det här läget inför två stora utmaningar. Den
              första är att arbetsgivare har svårt att hitta rätt kompetens.
            </seg>
            <seg xml:id="i-653d3f6237a734be-0">
              Det finns över 100 000 lediga jobb , och listan över bristyrken
              är lång. För att arbetslösheten ska minska ytterligare krävs ännu
              större investeringar i utbildning.
            </seg>
            <seg xml:id="i-baa9ff09a9ccc96c-0">
              Kunskapslyftet byggs på så att det omfattar nära 80 000 utbildningsplatser
              under mandatperioden. Lärcentra ska utvecklas så att fler ska
              kunna studera på distans. Studiebidraget höjs. Möjligheten att
              ta CSN-lån för körkort införs.
            </seg>
            <seg xml:id="i-ba7ab7bdecab1e6f-0">
              Så rustar vi Sverige i den globala och digitala ekonomin. Sverige
              konkurrerar om framtidens jobb med kunskap och kompetens – inte
              med låga löner. Det ska löna sig att arbeta, och det ska gå att
              leva på sin lön. Det ska vara ordning och reda på svensk arbetsmarknad.
              Det är den svenska modellen.
            </seg>
            <seg xml:id="i-e51f60cd1517ae3a-0">
              Den andra utmaningen är att korta vägen till jobb för nyanlända.
              Här kan Sveriges arbetsgivare komma att göra mycket. Det har aldrig
              varit så enkelt som det kommer att bli nu. Anställningsstöden
              slås ihop och förenklas. Extratjänsterna blir fler. Stödet till
              företag som gör sin första anställning utökas.
            </seg>
            <seg xml:id="i-4ad05e6874a74190-0">
              En utbildningsplikt införs. Den som inte har tillräckliga kunskaper
              för att få ett jobb under etableringstiden ska utbilda sig.
            </seg>
            <seg xml:id="i-376efe4b0f12bdd4-0">
              Utrikes födda kvinnor behövs på arbetsmarknaden. Särskilda insatser
              görs för att fler kvinnor ska få jobb. Föräldrapenningen har förändrats
              så att huvuddelen måste tas ut under barnets första år. Den uppsökande
              verksamheten utökas liksom möjligheten att lära sig svenska under
              föräldraledigheten.
            </seg>
            <seg xml:id="i-f748052437b59d81-0">
              Arbetet för friska arbetsplatser och snabb rehabilitering ger
              nu resultat. De skenande sjukskrivningstalen har bromsats. En
              myndighet för arbetsmiljökunskap inrättas. Fler åtgärder för bättre
              arbetsvillkor och balans mellan fritid och arbete utreds. Hinder
              för personer med funktionsnedsättning ska rivas och fler jobbmöjligheter
              skapas. Alla som kan jobba ska jobba. Alla behövs i framtidsbygget.
            </seg>
            <seg xml:id="i-384fd9f91c47e099-0">
              Svensk industri ska vara ledande när klimat, globalisering och
              digitalisering kräver snabb omställning. Innovationsrådets samverkansprogram
              initierar en rad satsningar för att svenskt näringsliv ska ta
              fram morgondagens attraktiva produkter och locka utländska investeringar.
              Svenska test- och demonstrationsanläggningar utvecklas. Regeringens
              exportstrategi hjälper svenska företag att vinna affärer över
              hela världen. Sverige ska vara ett föregångsland för fri och rättvis
              handel.
            </seg>
            <seg xml:id="i-aac96f5630446504-0">
              Utsläppen från industrin ska minska. Processindustrin ges ett
              nytt stöd till innovativa projekt och gröna tekniksprång – ett
              Industrikliv. En strategi tas fram för omställningen till en cirkulär
              och biobaserad ekonomi. Den förnybara energiproduktionen byggs
              ut.
            </seg>
            <seg xml:id="i-b88fcb4e18982b09-0">
              Tillsammans med svensk fordonsindustri görs en omfattande satsning
              på elektrifiering. Fordonsflottan behöver moderniseras för att
              vi ska kom ­ ma bort ifrån bensin och diesel. En utvidgad bonus
              gör det billigare att köpa en bil med låga utsläpp och dyrare
              att smutsa ned. En elfordonspremie införs så att fler kan köra
              elmoped eller elcykel.
            </seg>
            <seg xml:id="i-fd0685f8490a9f38-0">
              Klimatomställningen lägger grunden för morgondagens jobb och
              välfärd. Sverige ska transformeras till världens första fossilfria
              välfärdsland, och vi gör det med hjälp av vår gamla, hederliga
              och hypermoderna industri!
            </seg>
            <seg xml:id="i-6393172ae0b89aae-0">
              Svensk industri har inte investerat så här mycket sedan finanskrisen.
              Samtidigt vet vi att konjunkturer kommer och går. Därför är det
              nu hög tid att förbereda och rusta industrin för nästa lågkonjunktur.
              Ett konkurrenskraftigt system för korttidsarbete tas fram för
              att säkra industrijobben. Företagares trygghetsvillkor ses över
              och stärks.
            </seg>
            <seg xml:id="i-87a9105f17995309-0">
              Investeringarna i kunskap från förskola via yrkesutbildning till
              forskning bäddar för ett kompetent Sverige när konkurrensen hårdnar.
            </seg>
            <seg xml:id="i-929774f88a2dce6a-0">
              Herr talman! Nu växer Sverige. Många har invandrat till vårt
              land. Vi lever längre, och fler barn föds. Det är ett styrkebesked.
              Välfärdslandet Sverige behöver byggas ut.
            </seg>
            <seg xml:id="i-864ffbf2f5b32b64-0">
              Sedan regeringen tillträdde har 100 000 fler anställts i välfärden.
              Det gör Sverige tryggare. Fram till år 2020 kommer resurstillskotten
              till välfärden att ha ökat med 50 miljarder kronor. Massiva rekryteringar
              i sjukvård, skola och omsorg kan göras.
            </seg>
            <seg xml:id="i-8696eaa1efd2a6bd-0">
              För varje ny läkare är det fler svårt sjuka som slipper vänta
              på att få en tid. För varje ny undersköterska blir det fler trygga
              äldre som vet att någon kommer när de behöver det. För varje ny
              lärare ges fler barn möjlighet att knäcka koden, förstå principen,
              ta sig över en svårighet och känna det där magiska: Aha! Det här
              gör skillnad varje dag. Det går före skattesänkningar. Så bygger
              vi välfärd tillsammans och samtidigt ett hållbart samhälle för
              en ny tid.
            </seg>
            <seg xml:id="i-35afc45fe492ebef-0">
              För ett par veckor sedan träffade jag klass 3A från Nälstaskolan.
              Vi sågs på Berättarministeriet i Husby. Där jobbar de med något
              av det mest avgörande för barns lärande, nämligen att erövra språket,
              att skriva och berätta. Jag var där tillsammans med min hustru
              som volontär. Uppdraget: Peppa, inspirera och ta barnens fantasi
              på allvar! Jag får tacka barnen för all inspiration jag fick tillbaka.
            </seg>
            <seg xml:id="i-d16d494778820fc4-0">
              Den som ska lära behöver läsa. En läsa-räkna-skriva-garanti för
              de tidiga åren lagfästs. Fler skolbibliotek bemannas. Mer kraft
              ska läggas på källkritik. Sverige får skolstart vid sex års ålder.
              Specialpedagogiken stärks, och fler speciallärare utbildas. Skolan
              ska vara en trygg lärandemiljö. Alla elever ska lära sig mer.
            </seg>
            <seg xml:id="i-52d231d971291dd4-0">
              Skolan plågas inte längre av nedskärningar. Trots lärarbrist
              och stora barnkullar ökar nu personaltätheten. Antalet anställda
              i skolan har ökat med 20 000. Barngrupperna i förskolan är de
              minsta på 25 år. Tre av fyra legitimerade lärare i grund- och
              gymnasieskolan har fått ett rejält lönepåslag. Fler vägar öppnas
              för att bli behörig. Äntligen vill fler bli lärare.
            </seg>
            <seg xml:id="i-af4a6775f13f0994-0">
              Skolkommissionen har lämnat det mest genomarbetade förslaget
              för att utveckla svensk skola på decennier. Det lägger grunden
              för en jämlik skola med höga kunskapsresultat.
            </seg>
            <seg xml:id="i-88a6318af64584e6-0">
              Skolsegregationen ska brytas. Skolan ska vara en mötesplats för
              elever med olika bakgrund. Nyanlända elever fördelas jämnare och
              även till fri ­ skolor. Fortsatt stora investeringar görs för
              att alla skolor ska bli bra skolor.
            </seg>
            <seg xml:id="i-bab72018cf794932-0">
              Fler ungdomar ska slutföra gymnasiet. Introduktionsprogrammen
              stärks så att fler går över till nationella program. Alla nationella
              program får estetiska ämnen. Yrkespaket ska tas fram så att fler
              som inte klarar gymnasieexamen kan gå en kortare utbildning som
              ger jobb. Yrkesprogrammen förbättras , och grundläggande högskolebehörighet
              återinförs.
            </seg>
            <seg xml:id="i-a0f59d0445db9795-0">
              Om man frågar människor vad som är riktigt viktigt för dem svarar
              de allra flesta: a tt få vara frisk och att familjen mår bra.
            </seg>
            <seg xml:id="i-18650893f79ec50d-0">
              Men när någon blir sjuk får det inte råda någon tvekan: Vården
              ska finnas där när man behöver den. Köerna är för långa och ska
              kortas. Primärvården stärks genom mer resurser till vårdcentralerna.
              Patientkontrakten utvecklas vidare för patienter med stora vårdbehov.
              Sjukhusen specialiseras för att kunna ge högkvalitativ och toppmodern
              vård. Var man bor ska inte spela någon roll för möjligheten att
              bli frisk.
            </seg>
            <seg xml:id="i-533b430ff52e0165-0">
              En stor satsning görs på kvinnors hälsa. Blivande föräldrar ska
              kunna vara trygga med att förlossningsvården fungerar. Den psykiska
              ohälsan kryper nedåt i åldrarna. Unga som mår dåligt ska fångas
              upp tidigt.
            </seg>
            <seg xml:id="i-e1634b1dd043c6b4-0">
              Vårdyrken ska vara attraktiva. Arbetsvillkoren förbättras. Fler
              utbildningsplatser skapas. Införandet av en legitimation för undersköterskor
              utreds. De anställda i vården ska ges det erkännande de förtjänar.
            </seg>
            <seg xml:id="i-c9381ed785a10f99-0">
              Inget symboliserar framtiden som våra barn. I höstens budget
              prioriteras barnfamiljernas ekonomi. För att värna barnets rätt
              till sina föräldrar och bidra till jämställdhet moderniseras föräldraförsäkringen.
              Den ska fungera också för stjärnfamiljer och inte lägga krokben
              för kvinnor på arbetsmarknaden.
            </seg>
            <seg xml:id="i-3e042909e6e47392-0">
              Arbetet med att göra barnkonventionen till svensk lag den 1 januari
              2020 fortsätter. En treårig nationell kunskapssatsning genomförs
              om barns rättigheter. Barn ska också kunna andas frisk och ren
              luft. För att förbättra luften i städerna får kommunerna nya möjligheter
              att införa miljözoner. Sverige ska vara världens bästa land att
              växa upp i.
            </seg>
            <seg xml:id="i-f443857c20c14565-0">
              Inga förtjänar vår tacksamhet som våra äldre – de som byggde
              landet före oss. De förtjänar respekt men också ekonomisk trygghet.
            </seg>
            <seg xml:id="i-8cfdaf61aaccb486-0">
              Mycket har redan gjorts: högre bostadstillägg, billigare tandvård
              för äldre och avgiftsfri primärvård för dem som är över 85 år.
              Nu går vi vidare. En nationell strategi för demenssjukdom tas
              fram. Ekonomin förbättras för de pensionärer som har det allra
              sämst ställt. Sex av tio som är över 65 år har redan fått sänkt
              skatt. Målet är att den orättfärdiga pensionärsskatten helt avskaffas.
              Nya steg tas i höstens budget. Detta är inte snällhet – det är
              vårt moraliska ansvar.
            </seg>
            <seg xml:id="i-25ce74d8fa826aad-0">
              Välfärden ska finansieras gemensamt och solidariskt. Alla som
              har inkomster ska göra rätt för sig och betala skatt. Annars fungerar
              inte samhällskontraktet i ett välfärdsland. Skattefusk och aggressiv
              skatteplanering bekämpas. Trygghetssystemen får bättre skydd mot
              fusk och bedrägerier.
            </seg>
            <seg xml:id="i-e285722bce59fa72-0">
              Skattemedel för välfärd ska gå till välfärden och inte förvandlas
              till orimliga vinster eller föras ut ur landet. Under året läggs
              ett förslag för att begränsa vinsterna i skola och omsorg. Det
              ska vara ordning och reda i välfärden.
            </seg>
            <seg xml:id="i-ced87930f091cb00-0">
              I juni var vi i Auschwitz-Birkenau tillsammans, Livia Fränkel
              och jag. Det var första gången som hon var tillbaka. Jag vill
              sluta cirkeln , sa hon. Jag vill ta farväl av mina föräldrar.
            </seg>
            <seg xml:id="i-af3ae74045a4f2d6-0">
              Vi har en skyldighet att minnas, för minns vi inte historiens
              övergrepp kan våldet och hatet segra igen, och då sluts en annan
              cirkel. Den 1 maj i år demonstrerade ungefär 500 nazister i Falun.
              Nordiska m otståndsrörelsen fanns på plats under Almedalsveckan,
              och snart samlas de i Göteborg. Det är skrämmande.
            </seg>
            <seg xml:id="i-6a7e6346c1f308c3-0">
              Nu kraftsamlar regeringen arbetet mot rasism och hatbrott i en
              natio ­ nell handlingsplan. Stödet till skolungdomars hågkomstresor
              återinförs, och år 2020 hålls en ny internationell konferens för
              hågkomst och utbild ­ ning.
            </seg>
            <seg xml:id="i-f10295d96e425bf0-0">
              Det finns grupper i vårt land som är räddare än någonsin. Säkerheten
              för minoritetsgrupper och religiösa lokaler ska höjas. Arbetet
              för transper ­ soners rättigheter stärks. Skyddet ökar mot hat-
              och hetsbrott. De natio ­ nella minoriteternas rättigheter stärks.
              En stor satsning görs på Sametinget. En ny funktionshinde rsp
              olitik ska visa vägen för ett mer jämlikt samhälle där människors
              olika bakgrund eller förutsättningar inte avgör möjlighet ­ erna
              till delaktighet.
            </seg>
            <seg xml:id="i-03f982f5b57601aa-0">
              I land efter land ökar nu polariseringen. Misstron mot de demokratiska
              institutionerna växer, medi ern a ifrågasätts, tonen trappas upp
              och fakta förvrängs. Vårt samhälles motståndskraft mot angrepp
              från främmande makt och trollfabriker ska öka. Utsattheten för
              hot och hat mot journalister, förtroendevalda, konstnärer och
              opinionsbildare är farlig.
            </seg>
            <seg xml:id="i-e58828affcfd13a6-0">
              Om det är någonstans och någon gång varje medborgare behöver
              göra sin plikt är det precis här. Acceptera aldrig det oacceptabla
              ! Säg ifrån! Stå upp för människovärdet på torget och i kommentarsfälten!
              Antidemokratiska röster ska aldrig få stå oemotsagda. Det fria
              ordet ska försvaras. Kliv fram! Vi gör det tillsammans. Det är
              på oss det beror.
            </seg>
            <seg xml:id="i-94ca483b6b24734e-0">
              Vi tillsammans har skapat och fortsätter att skapa det vi vill
              att Sverige ska vara genom att visa respekt, medmänsklighet och
              värme. Människovärdet är grunden.
            </seg>
            <seg xml:id="i-cb18a58f7da64401-0">
              Herr talman! Vår regering har lett Sverige i en ny riktning.
              Målet är ett hållbart samhälle i gemenskap där vi bryr oss om
              varandra och just därför också tror på framtiden. Vi skickar inte
              notan till våra barn och barnbarn. Så vill vi fortsätta att regera.
              Samhällsbygget går vidare. Riktningen ligger fast: Investeringar
              i stället för skattesänkningar. Jämlikhet i stället för klyftor.
              Tillsammans i stället för var och en för sig. Det är ett framtidsbygge
              för alla.
            </seg>
            <seg xml:id="i-e4aaa6be137b4b27-0">
              (Applåder)
            </seg>
          </u>
          <note xml:id="i-153db69f6b71fe1c-0">
            Drottninggatan i Helsingfors, kl. 14.53 den 7 april.
          </note>
          <note xml:id="i-0a2208a719f72333-0">
            Herr talman! Mitt ute på fältet i förintelselägret Birkenau står
            en röd boskapsvagn. I en sådan kom Livia Fränkel m ed sin syster
            Hédi Fried till Auschwitz den 17 maj 1944. Hopträngda , utan mat
            och med mycket lite vatten hade de rest i tre dagar och två nätter.
          </note>
          <note xml:id="i-3485f8ebe16a07ec-0">
            § 2 Ceremonin avslutades kl. 15.00.
          </note>
        </div>
      </body>
    </text>
  </TEI>
</teiCorpus>
