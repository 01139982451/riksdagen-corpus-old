<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2014</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2014</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--47</head>
          <docDate when="2014">2014</docDate>
        </div>
      </front>
      <body>
        <div>
          <note xml:id="i-790f7262d526a938-0">
            § 1 Anmälan om kompletteringsval
          </note>
          <note xml:id="i-d03382bb9b75640d-0">
            Förste vice talmannen meddelade att Moderaternas riksdagsgrupp
            anmält Olof Lavesson som ledamot i Europarådets svenska delegation.
          </note>
          <note xml:id="i-45a5c94ff94eb7fa-0">
            Förste vice talmannen förklarade vald från och med den 20 januari
            till
          </note>
          <note xml:id="i-3d7dba4a1d3aca08-0">
            ledamot i Europarådets svenska delegation
          </note>
          <note xml:id="i-14a526c2224f2de9-0">
            Olof Lavesson (M)
          </note>
          <note xml:id="i-b54a268462286f53-0">
            § 2 Anmälan om subsidiaritetsprövning
          </note>
          <note xml:id="i-86f5a0a7db9b3f65-0">
            Förste vice talmannen anmälde att utdrag ur prot. 2014/15:11
            för torsdagen den 15 januari i ärende om subsidiaritetsprövning
            av EU-förslag hade kommit in från justitieutskottet.
          </note>
          <note xml:id="i-519c78f76b9003b2-0">
            § 3 Svar på interpellation 2014/15:175 om strandskydd
          </note>
          <note type="speaker" xml:id="i-78ca7d4672a597f7-0">
            Anf. 1 Klimat- och miljöminister ÅSA ROMSON (MP):
          </note>
          <u who="asa_romson_519b37" xml:id="i-bbab8d6dad924b2d-0">
            <seg xml:id="i-2632a88553d41eb4-0">
              Herr talman! Fredrik Christensson har frågat mig vad jag avser
              att göra för att tillämpningen av strandskyddsreglerna ska uppfylla
              intentionerna i lagstiftningen och om jag har för avsikt att se
              över lagstiftningen så att dess syfte och andemening faktiskt
              får genomslag. Fredrik Christensson hänvisar i sin interpellation
              till 2009 års lagändringar, vilka bland annat syftade till att
              främja landsbygdsutvecklingen och begränsa ytterligare byggnation
              i högexploaterade områden. I interpellationen hänvisas även till
              länsstyrelsernas översyn av det utvidgade strandskyddet.
            </seg>
            <seg xml:id="i-e94d6ea5b43bdba8-0">
              Herr talman! Det svenska strandskyddet är tillsammans med allemansrätten
              unikt i ett internationellt perspektiv. Strandskyddsreglerna syftar
              till att skapa förutsättningar för allmänhetens tillgång till
              naturupplevelser och för bevarandet av biologisk mångfald i strandnära
              områden. Samtidigt finns flexibilitet i reglerna för att främja
              landsbygdsutveckling och lokalt beslutsfattande.
            </seg>
            <seg xml:id="i-b0c6842f11f0a73d-0">
              Ett väl fungerande strandskydd kräver ett ändamålsenligt regelverk
              och en god tillämpning. Detta innebär bland annat att reglerna
              medger utveck ­ ling av Sveriges landsbygder samtidigt som strandskyddets
              syften inte äventyras. De vägledande myndigheterna har en viktig
              roll för att tillämp ­ ningen sker i enlighet med reglernas intentioner.
              I sammanhanget ska även Strandskyddsdelegationens uppdrag att
              utföra och samordna en informa ­ tions- och kunskapsinsats om
              tillämpningen av strandskyddsreglerna lyf ­ tas fram.
            </seg>
            <seg xml:id="i-c0be06b16223719e-0">
              Jag och regeringen följer noga frågan om strandskyddsreglernas
              tillämpning och betydelse för både samhällsutvecklingen och bevarandet
              av de värden som reglerna syftar till att skydda. Under våren
              kommer vi bland annat att ta del av resultatet av länsstyrelsernas
              översyn av det utvidgade strandskyddet.
            </seg>
          </u>
          <note type="speaker" xml:id="i-2346aaed670328ce-0">
            Anf. 2 FREDRIK CHRISTENSSON (C):
          </note>
          <u who="fredrik_christensson_8a85f5" xml:id="i-9bd02ae25340244b-0">
            <seg xml:id="i-7f2fcfd079593816-0">
              Herr talman! Jag vill börja med att tacka Åsa Romson för svaret
              och för att hon tar sig tid att komma hit till riksdagens kammare
              en fredagsmorgon.
            </seg>
            <seg xml:id="i-32441901e7de4ebd-0">
              Även om jag fick ett svar blev jag inte så mycket klarare över
              vad regeringens ståndpunkt i frågan är. Jag tror att det när lagstiftningen
              togs fram och även senare har varierat vad Miljöpartiet och Socialdemokraterna
              tycker i frågan. Det finns till exempel motioner, som lämnades
              in i riksdagen i höstas, från socialdemokratiska ledamöter som
              just pekar på tillämpningsproblematiken. Framför allt handlar
              det om tillämpningsproblematiken i Västra Götaland.
            </seg>
            <seg xml:id="i-82697f9f86f38896-0">
              Vi är nog helt överens om att strandskyddet är väldigt viktigt
              för att värna både djur- och växtliv men också för att värna allmänhetens
              tillgång till stränderna. Det är viktigt att vi fortsätter med
              det. Men det handlar också om en ganska stark inskränkning av
              äganderätten när man utökar strandskyddet. Det gör att hanteringen
              av strandskyddet måste ske på ett sådant sätt att människor har
              en acceptans för tillämpningen.
            </seg>
            <seg xml:id="i-bab18a9f7b255bad-0">
              Tyvärr ser vi i dag, runt om i Sverige, att det finns många människor
              som har blivit upprörda över just hanteringen, och det kommer
              att komma många överklaganden som regeringen ska ta ställning
              till. Det kan vara en första följdfråga: Hur tänker regeringen
              hantera alla de överklaganden som kommer? Bara i Västra Götaland
              och i Värmland är det väldigt många.
            </seg>
            <seg xml:id="i-e7d98a19e5c3348b-0">
              Sedan kommer jag till skillnaden i hanteringen. Jag vill lyfta
              fram ett exempel för ministern. Det handlar om Dalsland och Värmland,
              som egentligen är väldigt lika varandra. Det är mycket landsbygd
              och många småsjöar. Där har det varit olika hantering. Det har
              varit två länsstyrelser som har arbetat med strandskyddet på olika
              sätt.
            </seg>
            <seg xml:id="i-67a164d2a9e32148-0">
              Jag har i min hand Färgelanda kommuns överklagan, som kommer
              att landa på regeringens bord. Där lyfter de just den här problematiken.
              I Västra Götaland har inte länsstyrelsen velat sätta sig ned med
              kommunerna. De har inte varit beredda att diskutera de enskilda
              fallen och så vidare, och de har inte riktigt haft resurser. Detta
              är någonting som har upplevts väldigt mycket just i Västra Götaland.
              I Värmland har de däremot satt sig ned med kommunerna och diskuterat
              sjö för sjö. De har gjort avvägningar. Det handlar om vägar som
              kan göra att strandskyddet inte behöver utökas på samma sätt.
            </seg>
            <seg xml:id="i-66abecaf6dc3a37c-0">
              Det är en stor och väsentlig skillnad. Just i det här fallet
              handlar det dessutom ibland om sjöar som ligger i båda länen.
              Hanteringen har varit väldigt olika. Detta drabbar tyvärr de enskilda
              människorna. Det har i det här fallet drabbat de enskilda människorna
              i Västra Götalands län.
            </seg>
            <seg xml:id="i-d3c79339d43f6a07-0">
              Frågan är hur man ska få till en tillämpning som människor kan
              acceptera. Jag nämnde en motion som socialdemokrater från Västra
              Götaland har väckt. Det handlar just om att den lokala avvägningen
              har saknats. Det handlar om en avvägning mellan utveckling och
              skyddsvärden och mellan allemansrätten och äganderätten. Det är
              avgörande för att vi ska få en acceptans för systemet och få en
              acceptans ute i bygderna.
            </seg>
            <seg xml:id="i-d650bf474ea92f7d-0">
              Man ser att det inte har tagits hänsyn till kommuner som pekar
              på utvecklingsområden. Där kommer det att behövas dispenser. Och
              det skapar en problematik och ökar den administrativa bördan för
              den enskilda individen och för kommunerna.
            </seg>
          </u>
          <note type="speaker" xml:id="i-2cc60d7c2e0f6697-0">
            Anf. 3 ANDERS FORSBERG (SD):
          </note>
          <u who="anders_forsberg_137cf7" xml:id="i-0ad9a13fa792eead-0">
            <seg xml:id="i-8a626fbbc6f1af90-0">
              Herr talman! Jag får först och främst tacka Fredrik Christensson
              för att han har lyft frågan. Vi i Sverigedemokraterna väckte bland
              annat en mo ­ tion om det här i höstas.
            </seg>
            <seg xml:id="i-481d37d5cfccef70-0">
              Flera länsstyrelser utökar nu det generella strandskyddet om
              100 meter utan tydliga skäl. Agerandet är rättsosäkert och slår
              mot lokal utveckling. Länsstyrelsernas hantering av regelverket,
              det så kallade strandskyddet, som ska säkerställa dessa värden,
              är knappast acceptabel.
            </seg>
            <seg xml:id="i-599aec26b827b667-0">
              Länsstyrelserna arbetar sedan ett par år tillbaka med ett regeringsuppdrag
              om det utvidgade strandskyddet. Uppdraget handlar om att förtydliga
              skälen till de utökningar som tidigare har gjorts och att vid
              behov föreslå nya områden där skyddet ska utökas.
            </seg>
            <seg xml:id="i-38a9c2809ce6bbd9-0">
              Så långt är allt bra. I vissa områden finns det skäl att ha mer
              än 100 meters skydd för att värna viktiga värden. När myndigheterna
              väljer att utöka strandskyddet är de skyldiga att tydligt motivera
              varför. Likaså ska de ta hänsyn till de enskilda intressena. Trots
              det saknas ofta tydliga motiveringar för områden som utvidgas
              liksom bedömningar av hur enskilda påverkas.
            </seg>
            <seg xml:id="i-5fe368a1e26809b8-0">
              Herr talman! L änsstyrelsernas översynsuppdrag tog slut vid årsskiftet.
              Många områden kan få så mycket som 300 meters strandskydd i stället
              för 100 meter. Utökningen görs många gånger utan tydliga skäl.
              Det är en källa till kritik.
            </seg>
            <seg xml:id="i-98f406feb4e4b4b9-0">
              Till exempel vill länsstyrelsen i Västra Götaland nu ha 300 meters
              strandskydd längs hela Bohusläns kust. Denna ändring drivs igenom
              trots stort motstånd från kommuner, näringsliv, fastighetsägare
              och lantbrukare. Uddevalla är en av de kommuner som drabbas.
            </seg>
            <seg xml:id="i-54f666cd7489007e-0">
              På samma sätt vill länsstyrelsen i Södermanland lägga en död
              hand över stora delar av länet. Länsstyrelsen har överlåtit åt
              flera kommuner att motbevisa – alltså att bevis a varför det utökade
              skyddet inte behövs – trots att bevisbördan ligger på länsstyrelsen
              själv.
            </seg>
            <seg xml:id="i-2f1cefd7bec021b1-0">
              Länsstyrelsen anser att det i Skellefteå är nödvändigt att utöka
              strandskyddet från 100 till 200 meter. Men trots att kommunen
              betonar att det krävs en tydlig motivering lyser denna fortfarande
              med sin frånvaro.
            </seg>
            <seg xml:id="i-0eadea0a7d14ba55-0">
              Herr talman! Det här riskerar att lägga en död hand över landsbygden.
              Länsstyrelsens agerande är rättsosäkert. Ett beslut om att utöka
              detta starka skydd måste vara ordentligt grundat. Det får inte
              baseras på löst tyckande. Risken är att det drabbar enskilda fastighetsägare,
              lantbrukare och andra företagare. Det är också ett allvarligt
              intrång i äganderätten. Det lägger en död hand över vissa områden,
              och det kan få orimliga konsekvenser för den enskilde.
            </seg>
            <seg xml:id="i-7f92589f44b69481-0">
              För att företagen ska kunna fortsätta att växa lokalt och skapa
              nya jobb krävs rätt förutsättningar. Fyra av fem jobb skapas till
              exempel i småföretag. På många håll i landet är småföretagandet
              väldigt viktigt. På platser där turist- och besöksnäringen har
              vuxit i betydelse spelar tillgängligheten till attraktiva ytor
              en stor roll. I värsta fall kan länsstyrelsens agerande stoppa
              verksamhetens utveckling och därmed hindra nya jobb att skapas.
            </seg>
            <seg xml:id="i-c30aa94e76c803b4-0">
              Det finns en viktig fråga som jag vill ställa till miljöministern:
              Anser miljöministern att strandskyddet på 100 meter, tillsammans
              med allemansrätten och andra skyddsformer, räcker för att uppnå
              syftet med strandskyddslagstiftningen?
            </seg>
          </u>
          <note type="speaker" xml:id="i-021f156027d36d5b-0">
            Anf. 4 Klimat- och miljöminister ÅSA ROMSON (MP):
          </note>
          <u who="asa_romson_519b37" xml:id="i-bbab8d6dad924b2d-1">
            <seg xml:id="i-e3c0038224a8f0ca-0">
              Herr talman! Tack för en intressant debatt! Det är onekligen
              så att det i stora delar av vårt land vållar mycket debatt om
              olika delar av strandskyddsregleringens syften och behov, naturligtvis
              också kopplat till kommunernas syn på byggande och utveckling
              i enskilda fall.
            </seg>
            <seg xml:id="i-6b84a187feb3c5aa-0">
              Jag kan börja med att konstatera att det är oerhört mycket överklaganden
              när det gäller strandskyddsbestämmelser, och det gör också att
              regeringen löpande kommer att avgöra dessa ärenden.
            </seg>
            <seg xml:id="i-89828e1fc268b22a-0">
              Den reglering som gäller från 2009 på strandskyddsområdet var
              en reglering som genomfördes under den förra regeringen, bland
              annat med interpellantens parti. En översyn som länsstyrelserna
              har fått i uppdrag att göra av den förra regeringen ska rapporteras
              till Naturvårdsverket nu i mars, och sedan ska Naturvårdsverket
              göra en analys samlat över landet och rapportera till regeringen
              under sommaren.
            </seg>
            <seg xml:id="i-47fecf48eac8f00f-0">
              Eftersom det ännu inte finns något underlag att bedöma vore det
              fel av regeringen att redan nu föregå en sådan analys.
            </seg>
            <seg xml:id="i-41ae8d624c9bafbb-0">
              Jag kan dock konstatera att den förra regeringen skickade ut
              en förfrågan till samtliga länsstyrelser för att göra ett stickprov
              i syfte att kontrollera hur balansen var kring det utökade strandskyddet.
              I vissa delar drar man ju tillbaka utökade strandskydd, och i
              andra delar föreslår man en utökning.
            </seg>
            <seg xml:id="i-4d059614889eb145-0">
              Att utläsa av svaren från de stickprov som den förra regeringen
              gjorde förväntas andelen total areal utvidgat strandskydd minska
              i majoriteten av länen. Det ger en indikation på att den minskade
              användningen av utökat strandskydd som delvis låg i de regeländringar
              som den förra regeringen genomförde också kommer att verkställas.
            </seg>
            <seg xml:id="i-94fcea274f11df68-0">
              Sedan är jag naturligtvis bekymrad över en diskussion där man
              känner att länsstyrelsen inte är tillräckligt kommunikativt skillad
              när det gäller att hantera kommunernas behov av dialog. Jag tror
              att det är viktigt att se att det finns ett starkt behov av dialog
              mellan länsstyrelserna och kommunerna men också naturligtvis därför
              att detta berör enskilda medborgare.
            </seg>
            <seg xml:id="i-53f6ab7b1cb23ad3-0">
              Jag kan konstatera att länsstyrelsernas roll har varit viktig
              för rättssäkerheten när det gäller strandskyddsbestämmelserna.
              Vi har sett en ännu större skillnad och olikvärdighet i hanteringen
              och också en stor risk för mycket känsliga situationer mellan
              kommunledningar och enskilda stora markägare. Bara för någon dag
              sedan var det ju ett fall uppe i medierna.
            </seg>
            <seg xml:id="i-c2ae903f6beb1455-0">
              Stora värden och känsliga relationer kan alltså stå på spel,
              och jag vill därför betona att det är viktigt att länsstyrelsen
              får fullt mandat att styra upp rättssäkerheten på området. Det
              löses inte enbart med att man tror att kommunerna kan hantera
              det här så mycket tydligare.
            </seg>
            <seg xml:id="i-933867111e2944cd-0">
              Det är därför viktigt att titta på den utvärdering och översyn
              som länsstyrelsen nu gör och som Naturvårdsverket ska bereda inför
              regeringen. Vi kommer att ta del av den, och om interpellationen
              ställs under nästa år kommer vi säkert att kunna svara på hur
              vi har sett på den översynen.
            </seg>
          </u>
          <note type="speaker" xml:id="i-a9195578550e0a95-0">
            Anf. 5 FREDRIK CHRISTENSSON (C):
          </note>
          <u who="fredrik_christensson_8a85f5" xml:id="i-9bd02ae25340244b-1">
            <seg xml:id="i-bade19a7cab0876b-0">
              Herr talman! Tack, återigen, Åsa Romson! Jag kommer med spänning
              att följa hur regeringen kommer att hantera frågan på lite längre
              sikt och också hur regeringen kommer att hantera de överklaganden
              som nu har kommit in.
            </seg>
            <seg xml:id="i-3d7ec104b5e5a749-0">
              Det man kan konstatera är att de nya strandskyddsreglerna gäller
              direkt. Markägare påverkas därför här och nu. Det finns kommuner
              som har fått dra tillbaka utpekade utvecklingsområden som nu har
              blivit belagda med strandskydd. Man ser också problematiken för
              små lantbrukare, där produktionslantbrukare – alltså de som lever
              på lantbruket – har undantag från strandskyddet. För små gårdar
              kan det däremot behövas dispenser i framtiden om man får strandskydd
              på sin mark. Detta skapar administrativa bördor och regelkrångel
              för den enskilde, vilket inte är önskvärt i alla lägen.
            </seg>
            <seg xml:id="i-b19065040d5cbdec-0">
              När det gäller länsstyrelsen är det oerhört viktigt med just
              rättssäkerheten och hur hanteringen är. Där kan man se skillnader
              i exempel Värmland och Västra Götaland. Människor upplever att
              det handlar om resurser och att länsstyrelsens hantering av det
              har varit bristfällig i Västra Götaland.
            </seg>
            <seg xml:id="i-09163397bcbd02b8-0">
              I Värmland har de gått ut och haft möten i bygdegårdar, och de
              har satt sig ned tillsammans med kommunerna och diskuterat sjö
              för sjö, utvecklingsområde för utvecklingsområde med argument
              om var de vill utöka och var man kan minska ned strandskyddet.
            </seg>
            <seg xml:id="i-6dda006d25c949f7-0">
              Hanteringen i Västra Götaland har däremot upplevts som den förlängda
              statliga armens pekpinne mot den enskilde. Man har inte tagit
              hänsyn till utvecklingsområden eller de lokala förutsättningarna.
            </seg>
            <seg xml:id="i-c74da5a9a2b30dc3-0">
              Grunden i lagstiftningen och det som även stod i riktlinjerna
              från Naturvårdsverket var ju att det var väldigt viktigt att ta
              hänsyn till det enskilda fallet, att det i grunden var ett generellt
              strandskydd på 100 meter, men där det utökades skulle det väl
              motiveras.
            </seg>
            <seg xml:id="i-7c22efbf152d8d8a-0">
              Det känner människor en avsaknad av vilket är beklagligt, eftersom
              det handlar om människor som blir drabbade och det är människornas
              och företagens utvecklingsmöjligheter på landsbygden som begränsas.
            </seg>
            <seg xml:id="i-ec97562d6f80c01a-0">
              Där finns en stor problematik, inte bara från Alliansen, för
              det var ju Alliansen som drev igenom den här reformen med en intention
              om att den lokala hänsynen skulle tas. Men den lokala hänsynen
              har på sina håll runt om i landet saknats, upplever både människor
              och kommunpolitiker som jag pratar med.
            </seg>
            <seg xml:id="i-b01d59da279689df-0">
              Det är också därför det är intressant att se var regeringen kommer
              att landa i frågan så småningom. Från Socialdemokraternas sida
              finns ju en motion som pekar på att intentionerna i lagstiftningen
              inte har uppfyllts eftersom inte tillämpningen har varit den korrekta
              när det gäller hanteringen på länsstyrelsen.
            </seg>
            <seg xml:id="i-7d1e869991465839-0">
              Nu gäller det nya strandskyddet, och det är beklagligt, eftersom
              människor direkt blir tvungna att söka dispenser och så vidare.
              Detta drabbar framför allt landsbygden.
            </seg>
          </u>
          <note type="speaker" xml:id="i-6c39a920e9c9df8a-0">
            Anf. 6 ANDERS FORSBERG (SD):
          </note>
          <u who="anders_forsberg_137cf7" xml:id="i-0ad9a13fa792eead-1">
            <seg xml:id="i-1b8068584578af4c-0">
              Herr talman! Jag vill tacka miljöministern för svaret. Hon nämner
              i sitt svar att det pågår ett antal överklaganden och att hon
              inte fullt ut kan kommentera saken eftersom de kommer att få in
              ett antal analyser under våren och sommaren.
            </seg>
            <seg xml:id="i-b9ae1256e59e1609-0">
              Miljöministern nämnde även att den förra regeringen förväntade
              sig att det utökade strandskyddet skulle minska. Men det är knappast
              så det har upplevts ute i verkligheten.
            </seg>
            <seg xml:id="i-a5b30d3fef9d8bd2-0">
              Jag tror, precis som miljöministern nämner, att dialog är väldigt
              viktigt och att länsstyrelsen måste vara väldigt noga med att
              ha en dialog med markägarna och de olika parterna i det här läget.
            </seg>
            <seg xml:id="i-27085b115b30ca83-0">
              Men det är just rättssäkerheten som jag ser som den allvarligaste
              delen. Precis som Fredrik Christensson nämner i sin interpellation
              kan det skilja oerhört mycket. När man passerar över en kommun-
              eller länsgräns kan det plötsligt vara helt andra regler, fast
              det är samma sjö eller samma hav. Jag tror att det är väldigt
              viktigt för våra medborgare och framför allt för den enskilde
              att det är lättförståeligt.
            </seg>
            <seg xml:id="i-0a143bc40e099deb-0">
              Jag ställde också en fråga, och den är ganska viktig, så därför
              ställer jag den igen: Hur ser miljöministern på 100 meter strandskydd?
              Anser miljöministern att det tillsammans med allemansrätten och
              de övriga skyddsformerna är gott nog? Duger det, eller är det
              bättre med ett större strandskydd?
            </seg>
            <seg xml:id="i-32054a8b565117e3-0">
              Det är en ganska viktig fråga. Det finns i dag exempel på att
              djur har förbjudits att beta på vissa marker. Det är knappast
              någonting som bidrar till en bättre miljö.
            </seg>
          </u>
          <note type="speaker" xml:id="i-85e93e2db3f8a075-0">
            Anf. 7 Klimat- och miljöminister ÅSA ROMSON (MP):
          </note>
          <u who="asa_romson_519b37" xml:id="i-bbab8d6dad924b2d-2">
            <seg xml:id="i-96bd7b3d36b8bc49-0">
              Herr talman! Tack, interpellanten, för fortsatt debatt!
            </seg>
            <seg xml:id="i-1d6d7988b186960c-0">
              Först ska jag säga att jag tycker att det är roligt att höra
              goda exempel på att dialogen har fungerat, och jag hoppas också
              att det underlag som vi inom ett halvår kommer att få in till
              regeringen kommer att innehålla så ­ dana exempel. Då finns det
              ju arbetsformer att bygga på om det finns läns ­ styrelser som
              inte fullt ut har lyckats tillämpa en god dialog.
            </seg>
            <seg xml:id="i-d9e77d3df6aa9dfd-0">
              Jag konstaterar att Värmland lyfts fram här i debatten som ett
              exempel där man har haft en väldigt intensiv och bra dialog där
              också kommunerna har känt att de har blivit lyssnade på. Västra
              Götaland är ett område där bland annat interpellantens parti och
              mitt parti sitter i styret för regionen och därför kanske kan
              initiera en dialog med just den länsstyrelsen.
            </seg>
            <seg xml:id="i-1f6dfcc608992711-0">
              Självklart är det regeringens ansvar att när underlagen kommer
              in också titta på om man har hittat arbetssätt i den lokala dialogen
              som kan utvecklas. Vissa länsstyrelser har uppenbarligen hittat
              bra arbetssätt. Då finns ingen anledning att inte säkerställa
              att de kan utvecklas vidare.
            </seg>
            <seg xml:id="i-aed3dea4176cf89c-0">
              Jag är medveten om att de ledamöter som finns här i kammaren
              i dag kommer från partier som många gånger skulle vilja ha ett
              minskat strandskydd medan det finns andra partier i kammaren som
              ser ett behov av att strandskyddet är en väsentlig skyddsform
              i olika delar av landet både för det allmänna friluftslivet och
              för allmänhetens tillgång till områden som enligt alla undersökningar
              har ett enormt stort rekreationsvärde. Det är ett signum för Sverige
              och en del nordiska länder att man ska kunna röra sig fritt. I
              båt- och strandlivet är det viktigt. Det handlar om det svenska
              kulturarvet och hur vi kan röra oss i natur och miljö.
            </seg>
            <seg xml:id="i-8994ad9cfc2e16c3-0">
              Det har framkommit i forskningen under senare år att strandzonerna
              är oerhört känsliga och viktiga för både det marina livet och
              det terrestra li ­ vet. Det ser vi inte minst när vi diskuterar
              andra verksamhetsformer på land i form av till exempel skogsbruk
              nära vattendrag. Det är just i rela ­ tionen mellan land och vatten
              som våra känsligaste punkter finns. Det be ­ tyder att strandskyddsreglernas
              syften hamnar mitt i prick för sådana från det allmännas sida
              viktiga grundläggande värden som ska skyddas.
            </seg>
            <seg xml:id="i-7d4ae6d83841b486-0">
              Sverige är ett långt och stort land med en lång tradition av
              intressanta strandlägen där man vill bygga och bo. Det har skett
              under långa tider. Det är därför det måste finnas en relation
              till reglerna.
            </seg>
            <seg xml:id="i-437f6358092db103-0">
              Det vore fel att här stå och definiera vad som är det ultimata
              strandskyddet. Det gavs en möjlighet när strandskyddet utökades
              till 300 meter, men det bevarades också i de ändringar i lagstiftningen
              som den förra regeringen gjorde och som utmynnade i de uppdrag
              som ligger just nu, för de lokala förhållandena är viktiga i fråga
              om syftet med strandregleringen. Det kan vara 100 meter, 300 meter
              eller 200 meter strandremsa som är en naturlig skyddszon för både
              friluftslivet och det biologiska livet. Det framkommer i praktiken.
            </seg>
            <seg xml:id="i-58763873a787f903-0">
              Vi vet att vårt land är rikt på antingen sluttande strandängar
              eller branta klippavsatser till hav och sjöar. Det ser helt olika
              ut. Det är bra om vi ser att en modern lagstiftning också kan
              ta in att naturen är olika och att människans användning av naturen
              i dessa områden ser olika ut beroende på hur strandremsorna ser
              ut.
            </seg>
          </u>
          <note type="speaker" xml:id="i-e2a0eb75b262ff2b-0">
            Anf. 8 FREDRIK CHRISTENSSON (C):
          </note>
          <u who="fredrik_christensson_8a85f5" xml:id="i-9bd02ae25340244b-2">
            <seg xml:id="i-36bd53d219cf990d-0">
              Herr talman! Jag ser fram emot fortsatta diskussioner om strandskyddet.
            </seg>
            <seg xml:id="i-5b6f61a88ecafe86-0">
              Jag vill ta upp de problem som miljöministern valde att ta upp
              om hur stränderna ser ut i naturen. Nu har ju inte sådana hänsyn
              tagits, utan det har varit ett generellt utökat strandskydd till
              300 meter på Bohuskusten, där jag kommer från. Man har inte tagit
              hänsyn till de lokala förutsättningarna, och man har inte heller
              tagit hänsyn till utpekade utvecklingsområden. Då handlar det
              oftast inte om nya utvecklingsområden , utan det handlar om att
              förtäta befintliga områden så att exploateringen längs kusten
              minskas eller inte sker på nya ställen men att i alla fall befintliga
              områden ska kunna utökas. Den möjligheten har saknats, och många
              kommuner är frustrerade över att det inte ens är möjligt att utveckla
              befintliga områden. Det är ett problem.
            </seg>
            <seg xml:id="i-78c2c1e23b98784d-0">
              Sedan finns det ett annat problem, nämligen de områden där exploateringstrycket
              är lågt. Jag nämnde Dalsland som ett exempel. Befolkningsutvecklingen
              är negativ, och i området finns många stränder och sjöar. När
              människor bosätter sig där vill de gärna se vattnet eller bo nära
              vattnet. Då kan de få tillbaka delar av den investering de gör
              när de bygger sina hus och ta del av den livskvalitet som boende
              på landet innebär. Det är viktigt.
            </seg>
            <seg xml:id="i-4f735699be37962e-0">
              Precis som miljöministern lyfter fram är det också viktigt att
              strandskyddet finns för att skydda djur- och växtliv och för att
              trygga allmänhetens tillgång till stränder. Men det handlar om
              att få en väl fungerande lokal avvägning i strandskyddsfrågan.
              Det märks att den har saknats på många håll. Det resulterar i
              att det kommer att bli många överklaganden att hantera i regeringen.
              Jag kommer med spänning att följa hur ni hanterar frågan, och
              sedan får vi följa upp debatten kanske senare under våren.
            </seg>
          </u>
          <note type="speaker" xml:id="i-74fce53efed7c15f-0">
            Anf. 9 Klimat- och miljöminister ÅSA ROMSON (MP):
          </note>
          <u who="asa_romson_519b37" next="cont" xml:id="i-c54b9b2be36e0b43-0">
            <seg xml:id="i-28b23ab705b3e102-0">
              Herr talman! Tack, Fredrik Christensson, för en intressant interpellationsdebatt,
              även om jag inte kunde ge ett fullödigt svar om den analys och
              utvärdering som länsstyrelserna och Naturvårdsverket ska göra.
              Det ska ske under våren och ska sedan lämnas vidare till regeringen
              under sommaren. Jag är säker på att jag kommer att få återkomma
              i frågan i debatter.
            </seg>
            <seg xml:id="i-08b3f300dc714284-0">
              Jag är väl medveten om att det finns en frustration inte minst
              hos kommunerna beroende på hur god kommunikation de har haft med
              länsstyrelserna. Det är oerhört viktigt att den dialogen fungerar.
              Där kan jag inte annat än hålla med interpellanten och andemeningen
              i lagstiftningen. Den dialogen är viktig både för att landsbygden
              ska utvecklas och för de lokala förhållandena.
            </seg>
            <seg xml:id="i-7355abc1761af913-0">
              Lagstiftningen är flexibel med en strandskyddsreglering från
              100 meter upp till 300 meter. Det ska vara ett flexibelt instrument
              som ska ta starka lokala hänsyn.
            </seg>
            <seg xml:id="i-acd5d499cadfa0f5-0">
              Med detta sagt finns det en rättssäkerhetsaspekt. Överklaganden
              kommer alltid att finnas när det gäller strandskyddet. Precis
              som interpellanten nämnde inledningsvis inskränker strandskyddet
              individers möjligheter att bygga på sina tomter. Det allmännas
              intresse av att skydda allmänhetens tillgång till stränder och
              att skydda växter och djurliv måste balanseras. Där behövs rättsregler
              som styr. Hanteringen av enskildas överklaganden måste vara rättssäkert.
              Där för är det oerhört viktigt att länsstyrelserna och regeringen
              gör överprövningen av dessa ärenden på ett likartat sätt.
            </seg>
            <seg xml:id="i-b180d59f60a615dd-0">
              Sverige är ett stort land med olika tryck på strandzonerna. I
              vissa delar av Sverige hålls friluftslivet tillbaka när stränder
              exploateras, till exempel i Helsingforssområdet.
            </seg>
            <seg xml:id="i-b3755be73b10873e-0">
              Jag tackar för debatten.
            </seg>
          </u>
          <note xml:id="i-87a41736e52d5dd5-0">
            Överläggningen var härmed avslutad.
          </note>
          <note xml:id="i-25d27dbb8c2a88af-0">
            § 4 Anmälan om frågor för skriftliga svar
          </note>
          <note xml:id="i-18444f29469e70f3-0">
            Följande frågor för skriftliga svar hade framställts:
          </note>
          <note xml:id="i-9fc17e6c2d56f445-0">
            den 15 januari
          </note>
          <u who="asa_romson_519b37" prev="cont" xml:id="i-a1a1e972d445f137-0">
            <seg xml:id="i-391c51b3fe6ad338-0">
              2014/15:161 Brutalt rån i Skaraborg
            </seg>
            <seg xml:id="i-9dc411ca28cddaac-0">
              2014/15:164 Nedsläckning av landsbygden
            </seg>
            <seg xml:id="i-c7637acded0a3070-0">
              Anf. 3 ANDERS FORSBERG (SD)
            </seg>
          </u>
          <note xml:id="i-f316756308036413-0">
            av Cecilia Widegren (M)
          </note>
          <note xml:id="i-890cf055075bdc7f-0">
            till justitie- och migrationsminister Morgan Johansson (S)
          </note>
          <note xml:id="i-99497f7728841d92-0">
            2014/15:162 Patientsäkerhet och läkemedel
          </note>
          <note xml:id="i-f316756308036413-1">
            av Cecilia Widegren (M)
          </note>
          <note xml:id="i-b2801fcca1b1f4dd-0">
            till statsrådet Gabriel Wikström (S)
          </note>
          <note xml:id="i-9c288d5c5c6727d0-0">
            2014/15:163 Trafikpoliser
          </note>
          <note xml:id="i-e56dd02194a9981a-0">
            av Monica Green (S)
          </note>
          <note xml:id="i-94a4071ecb205352-0">
            till statsrådet Anders Ygeman (S)
          </note>
          <note xml:id="i-8a94d858845cd48b-0">
            av Christer Engelhardt (S)
          </note>
          <note xml:id="i-7121f292aaaaa7ec-0">
            till statsrådet Anna Johansson (S)
          </note>
          <note xml:id="i-db36504964075bc7-0">
            § 5 Kammaren åtskildes kl. 9.27 .
          </note>
          <note xml:id="i-9ada93b557938bf1-0">
            Förhandlingarna leddes av förste vice talmannen.
          </note>
          <note xml:id="i-b2f560c9779d8e64-0">
            Vid protokollet
          </note>
          <note xml:id="i-c412f99397d665f3-0">
            ABIGAIL CHOATE
          </note>
          <note xml:id="i-62d1471172ff391a-0">
            /Eva-Lena Ekman
          </note>
          <note xml:id="i-50405b991a158272-0">
            Innehållsförteckning
          </note>
          <note xml:id="i-790f7262d526a938-1">
            § 1 Anmälan om kompletteringsval
          </note>
          <note xml:id="i-b54a268462286f53-1">
            § 2 Anmälan om subsidiaritetsprövning
          </note>
          <note xml:id="i-519c78f76b9003b2-1">
            § 3 Svar på interpellation 2014/15:175 om strandskydd
          </note>
          <note xml:id="i-3305079e730032ea-0">
            Anf. 1 Klimat- och miljöminister ÅSA ROMSON (MP)
          </note>
          <note xml:id="i-e56124123c5a1a94-0">
            Anf. 2 FREDRIK CHRISTENSSON (C)
          </note>
          <note xml:id="i-f8cf279504df3ac4-0">
            Anf. 4 Klimat- och miljöminister ÅSA ROMSON (MP)
          </note>
          <note xml:id="i-cd86c2de850ad161-0">
            Anf. 5 FREDRIK CHRISTENSSON (C)
          </note>
          <note xml:id="i-9a5a278b2070a432-0">
            Anf. 6 ANDERS FORSBERG (SD)
          </note>
          <note xml:id="i-9a8616ce4f5d9fbe-0">
            Anf. 7 Klimat- och miljöminister ÅSA ROMSON (MP)
          </note>
          <note xml:id="i-a69beca466ff3acf-0">
            Anf. 8 FREDRIK CHRISTENSSON (C)
          </note>
          <note xml:id="i-dec4c0e30f9aa4ed-0">
            Anf. 9 Klimat- och miljöminister ÅSA ROMSON (MP)
          </note>
          <note xml:id="i-25d27dbb8c2a88af-1">
            § 4 Anmälan om frågor för skriftliga svar
          </note>
          <note xml:id="i-92fd2eaef0bf871b-0">
            § 5 Kammaren åtskildes kl. 9.27.
          </note>
          <note xml:id="i-d9ddb9252d74e2ee-0">
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
