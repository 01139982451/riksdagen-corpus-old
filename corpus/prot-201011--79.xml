<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--79</head>
          <docDate when="2010-03-30">2010-03-30</docDate>
        </div>
      </front>
      <body>
        <div>
          <note xml:id="i-7ebef60e4ac37d37-0">
            ﻿
          </note>
          <note xml:id="i-f4129aa24d31ab70-0">
            Riksdagens protokoll
          </note>
          <note xml:id="i-1b48bbfc432a7519-0">
            2010/11:79
          </note>
          <note xml:id="i-009e96cb5bea8045-0" type="date">
            Onsdagen den 30 mars
          </note>
          <note xml:id="i-c9aa5494bcaa1573-0">
            Kl. 09:00 - 18:13
          </note>
          <note xml:id="i-8264c1bce92de3ca-0">
            1 § Aktuell debatt: Svensk migrationspolitik
          </note>
          <note type="speaker" xml:id="i-89476e1decf9961f-0">
            Anf. 1 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-1a69c18d3ac35ecf-0">
            <seg xml:id="i-f53e4ae18b5a0a35-0">
              Fru talman! Den 3 mars presenterade regeringen tillsammans med
              Miljöpartiet en så kallad ramöverenskommelse om invandringspolitiken.
              Även om överenskommelsen än så länge måste sägas vara ganska oklar
              har den beskrivits av statsministern som historisk. I all sin
              otydlighet pekar den också ut en tydlig färdriktning för invandringspolitiken.
              Jag menar att det är uppenbart att man generellt sett vill se
              en ökad invandring till Sverige. Det är lika uppenbart att man
              vill fortsätta föra en jämfört med andra länder i vår del av världen
              extrem och ansvarslös invandringspolitik.
            </seg>
            <seg xml:id="i-6f3e8954eb4fd287-0">
              Att Sveriges invandringspolitik verkligen är extrem i förhållande
              till andra länder är en uppfattning som jag knappast är ensam
              om. Till exempel kunde vi höra den då avgående statssekreteraren
              Lars Danielsson i en radiointervju för ett antal år sedan vittna
              om hur andra länder i Europa ser på svensk invandringspolitik.
              Han sade så här: Alla politiska partier i Sverige har varit överens
              om att vi ska ha en mycket liberal asyl- och migrationslagstiftning.
              Här skiljer vi oss från i stort sett alla andra medlemsstater
              i Europa. Effekten blir att de andra ser oss som lite tokiga extremister.
            </seg>
            <seg xml:id="i-47e224284f370c8a-0">
              När andra länder i vår del av världen tenderar att omvärdera
              politiken, strama åt och ta ansvar väljer vår regering att tillsammans
              med Miljöpartiet, som är det mest extrema partiet i detta avseende,
              att gå i precis motsatt riktning.
            </seg>
            <seg xml:id="i-29e454d095af04b1-0">
              Fru talman! Det gläder mig att vi kunde få denna debatt till
              stånd. Jag ser det som ett av mitt partis allra viktigaste uppdrag
              att stå upp för en öppen och saklig debatt i dessa frågor. Jag
              hoppas också att det är en inställning som delas av övriga partier
              och att vi även i denna fråga kan föra en saklig och öppen debatt
              värdig denna kammare.
            </seg>
          </u>
          <note type="speaker" xml:id="i-edd44af031c27240-0">
            Anf. 2 Statsrådet TOBIAS BILLSTRÖM (M):
          </note>
          <u who="per_bill_00555d" next="cont" xml:id="i-ad7da41212415142-0">
            <seg xml:id="i-79a2ac4e603276bb-0">
              Fru talman! Ämnet för dagen är överenskommelsen mellan Miljöpartiet
              och Alliansen på migrationspolitikens område. Det känns bra att
              ha en stabil parlamentarisk grund att stå på i riksdagen under
              de kommande åren. Kvar finns två ytterlighetspartier ett som vill
              släppa ned ridån och stänga gränser både för dem på flykt och
              för dem som vill komma hit och jobba och ett som vill släppa allt
              fritt utom för dem som vill lösa Sveriges demografiska utmaning
              och skapa konkurrenskraft.
            </seg>
            <seg xml:id="i-797cd542104a4299-0">
              Fru talman! Överenskommelsen innebär att Miljöpartiet och regeringen
              tar ett gemensamt ansvar för den samlade svenska asyl- och migrationspolitiken
              som den i dag är utformad: en reglerad invandring med ordning
              och reda i processerna och en migrationspolitik som ser och värdesätter
              att det finns en annan migration än den ofrivilliga.
            </seg>
          </u>
          <note xml:id="i-40ce90c64c08a8e9-0">
            Åtgärderna inom asylrätten rör frågor om biträden, antalet migrationsdomstolar,
            gode män, Migrationsverkets landinformation, kartläggningen av
            begreppet synnerligen ömmande omständigheter och frågan om familjeåterförening.
          </note>
          <u who="per_bill_00555d" prev="cont" xml:id="i-90108e53f98d5cbb-0">
            <seg xml:id="i-e77f28654655e4ee-0">
              Det finns också ett behov av mer forskning på migrationsområdet.
              Fakta och forskning är viktiga ingredienser när ny och hållbar
              politik ska utvecklas. Dessutom berörs frågor om skolgång och
              hälso- och sjukvård för tillståndslösa och gömda. När det gäller
              vården avvaktar vi nu en utredning som mot bakgrund av Sveriges
              internationella åtaganden ska lämna förslag på hur en utvidgad
              skyldighet att erbjuda subventionerad vård kan utformas. Utredningens
              förslag kommer inom kort att skickas ut på remiss.
            </seg>
            <seg xml:id="i-50e08e769d1aa2b1-0">
              Fru talman! Överenskommelsen bekräftar att vår rättssäkra asylprocess
              har ett avslut och att detta beslut ska respekteras. Ett ja är
              ett ja, men ett nej är också ett nej. Den som får ett nej ska
              lämna landet. En aktiv återvändandepolitik är nödvändig för att
              upprätthålla trovärdigheten för vårt asylsystem. I och med budgeten
              finns de ekonomiska möjligheter som behövs för att få till stånd
              ett rättssäkert och effektivt återvändandearbete. I och med överenskommelsen
              finns de tydliga politiska riktlinjerna för detta arbete.
            </seg>
            <seg xml:id="i-076e3342e368b86d-0">
              I det europeiska samarbetet prioriterar vi genomförandet av Helsingforssprogrammet
              särskilt det gemensamma europeiska asylsystemet. Det är mer konstruktivt
              att inom EU förbättra detta samarbete än att stå utanför och klaga
              men inte själv vara beredd att kavla upp ärmarna och göra något
              jobb.
            </seg>
            <seg xml:id="i-14e7843264b5a074-0">
              Till exempel verkar Sverige för att fler i EU ska erbjuda vidarebosättning
              av kvotflyktingar. Sverige erbjuder 1 900 platser. Om hela EU
              skulle ha samma nivå i förhållande till sin befolkningsmängd skulle
              ca 100 000 personer kunna erbjudas skydd inom vår union.
            </seg>
            <seg xml:id="i-a38960c2d332cd0e-0">
              Hur skulle man annars kunna lösa utdragna flyktingsituationer
              och hjälpa människor i behov av skydd om ingen längre driver frågan
              om vidarebosättning i unionen? Och hur skulle Sveriges situation
              förbättras om vi inte bidrar till att hjälpa Grekland att lösa
              det problematiska läge som landet befinner sig i? Svaret är, som
              oppositionen väl vet, att det inte skulle gå. Europeiska unionen
              må ha sina brister, men den är väldigt mycket bättre än alternativet
              att stå ensam.
            </seg>
            <seg xml:id="i-ba777df020bce3f6-0">
              På arbetskraftsinvandringsområdet är vi överens om att den reform
              som vi i Alliansen genomförde tillsammans med Miljöpartiet 2008
              ligger fast. Vi förutser inga förändringar på denna punkt utan
              kommer att fortsätta arbeta för att Sverige ska bli ett attraktivt
              land för människor som vill komma hit och arbeta och stärka vår
              konkurrenskraft.
            </seg>
            <seg xml:id="i-eec222dd737beeb4-0">
              Överenskommelsen innebär i alla delar att vi tar ett stort steg
              framåt och lägger en stabil politisk grund för de kommande årens
              verksamhet här i riksdagen och utanför den. Jag skulle vilja påstå
              att det är någonting unikt över överenskommelsen. Det är inte
              så många andra länder som kan visa upp ett samarbete mellan en
              regering som består av de fyra allianspartierna och nu dessutom
              Miljöpartiet, som har kommit till och visat att man vill ta ansvar.
              Det tycker jag är ett bra och tydligt tecken på att vi är på väg
              i rätt riktning i fråga om migrationspolitiken i det här landet.
            </seg>
          </u>
          <note xml:id="i-b53cc99ec0d00510-0">
            I detta anförande instämde Fredrick Federley (C).
          </note>
          <note type="speaker" xml:id="i-695308970e303026-0">
            Anf. 3 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-1a69c18d3ac35ecf-1">
            <seg xml:id="i-4fe1b4aeef9a1edc-0">
              Fru talman! Vi har nu hört migrationsministern tala sig varm
              för överenskommelsen mellan regeringen och Miljöpartiet. Jag måste
              säga att det känns lite förvånande.
            </seg>
            <seg xml:id="i-d8ffd67d8d99f2c4-0">
              Låt mig ägna någon minut åt att återge tidigare uttalanden från
              migrationsministern från debattartiklar och från den här kammaren:
              Det duger inte att den som får avslag på sin asylansökan ska kunna
              stanna kvar i landet. Samtidigt bör fler utländska medborgare
              som dömts för grova brott utvisas. Dessutom vill vi slopa invandrares
              rätt att fritt välja bostadsort. Tillräckliga kunskaper i svenska
              måste bli obligatoriskt. En rättssäker asylprocess ska innehålla
              regler som gör att alla får sin sak prövad, men den måste också
              våga stå upp för det kärvare budskapet att den som får avslag
              får lämna landet. Den som får ja ska få hjälp att komma in i Sverige
              och etablera sig. Den som får nej ska få hjälp att återvända hem.
              Det ska inte vara möjligt att kringgå regelverket genom att som
              tillståndslös stanna kvar efter ett avslag. Vi har en reglerad
              invandring i Sverige. Det har slagits fast gång på gång i denna
              kammare. Återvändandet måste därför fungera bättre än vad det
              har gjort historiskt. För den som fått avslag på sin asylansökan
              måste tiden mellan lagakraftvunnet beslut och utresa ur landet
              kortas betydligt jämfört med vad som är fallet i dag. Det är en
              fråga om respekt för rättsväsendet. En förutsättning för att detta
              ska bli verklighet är att färre går under jorden och i stället
              självmant medverkar till sitt eget återvändande. För dem som inte
              medverkar måste återvändandet med tvång bli mer effektivt.
            </seg>
            <seg xml:id="i-01affa1da2471e3c-0">
              Så här lät det för inte alltför länge sedan. Det senaste avsnittet
              var hämtat från en debatt i den här kammaren så sent som i höstas.
            </seg>
            <seg xml:id="i-82c37b9360ce0c1a-0">
              Nu vill jag påstå att migrationsministern har ändrat sig. Då
              är frågan hur trovärdigt det är egentligen. Det tidigare budskapet
              är någonting som Tobias Billström har kommunicerat om och om igen
              under många år. Det är inga lösryckta citat utan i högsta grad
              ett uttryck för de väldigt tydliga intentioner som migrationsministern
              har haft sedan han tillträdde intentioner som han kapitalt har
              misslyckats med att förverkliga.
            </seg>
            <seg xml:id="i-4a438f0ea313e271-0">
              Det är ett misslyckande som nu blir komplett i och med uppgörelsen
              med Miljöpartiet. Hade jag varit Tobias Billström hade jag känt
              mig inte bara överkörd utan mäkta förnedrad av mitt eget parti
              och den regering jag företräder.
            </seg>
            <seg xml:id="i-b652a29d1fbd2b44-0">
              Fru talman! Jag sade i min inledning att Miljöpartiet är det
              mest extrema parti vi har när vi kommer till de här frågorna.
              De tvingade fram en så kallad amnesti senast när vi hade en socialdemokratisk
              regering i det här landet, och nu driver man nya krav på ännu
              en sådan amnesti.
            </seg>
            <seg xml:id="i-d79d5f13a2d879ea-0">
              För lite drygt fyra år sedan, när Tobias Billström precis hade
              tillträtt som migrationsminister, sade han följande i Sydsvenska
              Dagbladet: Vi kommer inte så länge som jag är migrationsminister
              att utfärda några generella amnestier eller tillfälliga asyllagstiftningar.
            </seg>
            <seg xml:id="i-257fa139761d5700-0">
              Jag frågar mig vad man ska tro om det löftet i dag. Uppgörelsen
              med Miljöpartiet menar jag går väldigt tydligt i en riktning där
              man underlättar för illegala invandrare att vistas just illegalt
              i Sverige. Man ger dem i princip full tillgång till den svenska
              välfärden.
            </seg>
            <seg xml:id="i-d3ea1342b56e6535-0">
              Det kan konstateras att regeringens politik för att få icke skyddsbehövande
              att återvända har misslyckats fullständigt. Vi har låtit riksdagens
              utredningstjänst titta på detta. Det man kan konstatera är att
              det stora flertalet vägrar att resa tillbaka frivilligt.
            </seg>
            <seg xml:id="i-675828eee2376347-0">
              Sedan 2006 har Migrationsverket lämnat över mer än 40 000 ärenden
              till polisen för verkställande. I 70 procent av de fallen har
              polisen misslyckats. Om man ser till den senaste tioårsperioden
              är siffran 75 procent tre av fyra fall misslyckas alltså. Det
              handlar om över 60 000 människor som fått avslag men som ändå
              inte lämnat landet.
            </seg>
            <seg xml:id="i-c8359ca4af365e47-0">
              Jag vill mena att det här är något som allvarligt skadar trovärdigheten
              i den svenska asyl- och invandringspolitiken. Den nya given, att
              man ska belöna dem som struntar i svensk lag och som gömmer sig
              undan myndigheter, sänder ut väldigt märkliga signaler. Det är
              något som kommer att minska respekten för negativa beslut i asylprocessen.
              Det skapar också en närmast bisarr situation där vi å ena sidan
              har en del av samhället som ska arbeta för att avvisa de människor
              som uppehåller sig illegalt i landet utan tillstånd och å andra
              sidan en annan del av samhället som ska arbeta för att underlätta
              för de illegala invandrarna att bo och vistas i Sverige. Det blir
              en bisarr situation.
            </seg>
            <seg xml:id="i-99fc94aec4e3de47-0">
              Fru talman! Jag är både förvånad och oroad. Lösningen, menar
              jag, är inte att skapa incitament för människor att försätta sig
              i en otrygg och osäker tillvaro som illegala invandrare. Lösningen
              är att föra en ansvarsfull politik, att bekämpa illegal invandring,
              att se till att avvisningsbeslut verkligen verkställs och stå
              upp för den reglerade invandringspolitik som även migrationsministern
              vid många tillfällen tidigare har stått upp för och hyllat.
            </seg>
            <seg xml:id="i-418361ddc71d3b20-0">
              Detta menar jag, fru talman, är vad regeringen och i synnerhet
              migrationsminister Tobias Billström bör fokusera på under den
              här mandatperioden.
            </seg>
          </u>
          <note type="speaker" xml:id="i-631a0924af0afd0a-0">
            Anf. 4 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-61d63d14b98b2a8e-0">
            <seg xml:id="i-638fe1b10d85b622-0">
              Fru talman! I en vacker monter här utanför kammaren, på småstenar
              från stadsdelarna i Budapest där Raoul Wallenberg uppoffrande,
              tillgivet och ihärdigt vandrade, ligger en replik av hans almanacka
              från 1944. I denna antecknade han möten, klockslag, telefonnummer,
              utgifter för resor och bärare med mera. Det är en av få ägodelar
              som återlämnades till hans familj.
            </seg>
            <seg xml:id="i-ddc206cd8ee42956-0">
              Med hjälp av skyddspassen, en föregångare till möjligheten att
              söka asyl, räddade Wallenberg många människor undan Förintelsen.
              Den svenska legationen i Budapest utfärdade provisoriska pass,
              intyg om inresevisum samt intyg om att personen ansökt om svenskt
              medborgarskap. Dessa dokument kom att spela en viktig roll för
              många människors räddning.
            </seg>
            <seg xml:id="i-7478ac2c04f8cab0-0">
              Raoul Wallenberg ansvarade även för det trettiotal skyddade hus,
              svenskhusen, som inrättades i det så kallade internationella ghettot
              i Budapest. Ghettot hade konstruerats av pilkorsarna för de judar
              som stod under internationellt beskydd. En omfattande organisation
              krävdes för att förse husen med mat och mediciner.
            </seg>
            <seg xml:id="i-b790a0b78ad694ec-0">
              Jag är stolt över Raoul Wallenberg och för det Sverige gjort
              genom åren. Såsom han visade mod och civilkurage mot dem som en
              gång flydde nazisternas förföljelser måste vi i dag och i framtiden
              kunna erbjuda fristad för de människor som flyr vår tids totalitära
              regimer.
            </seg>
            <seg xml:id="i-68d8eb42be2d3dad-0">
              Detta stavas på ett juridiskt sätt: asylrätten. Asylrätten har
              sin grund i Genèvekonventionen som tillkom efter just erfarenheterna
              efter nazisternas grymheter under andra världskriget.
            </seg>
            <seg xml:id="i-f79e3f833ea3c23d-0">
              Människor som flyr ska ha rätt till en fristad. Tillsammans ska
              vi inom EU dela på ansvaret att garantera asylrätten. När människor
              får besked om uppehållstillstånd i ett land handlar det om att
              ta till vara deras unika möjligheter. Inte sällan har de med sig
              utbildning och kompetens som vi behöver här i Sverige.
            </seg>
            <seg xml:id="i-98db0b94fcabf103-0">
              Invandrare är ingen homogen grupp som ska ses som tärande på
              samhället. Inom gruppen invandrare finns individer med olika livserfarenheter.
              Varje människa som flyr förföljelse ska också få möjlighet att
              vara med och bidra till samhällets bästa. Varje invandrad människa
              som fått medborgarskap ska också kunna känna glädje och stolthet
              över att vara svensk. För mig som socialdemokrat handlar migration
              om människor och möjligheter.
            </seg>
            <seg xml:id="i-83ff6b78b0c8a6ea-0">
              Fru talman! Fram till 2015 kommer en stor del av den arbetande
              befolkningen att gå i pension. För att klara välfärden behövs
              de till Sverige nyanlända. Att dela in människor efter härkomst
              i ett vi och ett dem är inte att på bästa sätt rusta vårt land
              för framtiden. Inom tio år kommer konkurrensen om arbetskraften
              i Europa att ha hårdnat betydligt.
            </seg>
            <seg xml:id="i-8cb72b3f4c79fa87-0">
              Jag som officer vet att det är viktigt att ha god beredskap.
              Det gäller även på det här området. För att vår beredskap ska
              vara god måste människor som söker sig hit få vara med och bidra
              till samhällets utveckling, var och en efter sin egen förmåga.
              Det bygget börjar i dag. Då har vi inte råd med ett kollektivistiskt
              synsätt som delar in medborgare i invandrare som en tärande del
              och endast etniska svenskar som en bidragande del i samhället.
              Fler människor som kan arbeta behövs för att vi ska kunna garantera
              välfärden i framtiden. Vi har inte råd att halka efter.
            </seg>
            <seg xml:id="i-392b8c2d9c714771-0">
              Fru talman! Migration handlar dock inte bara om Sverige, vår
              egen arbetsmarknad och våra behov utan än mer om världen, solidariteten
              och framtiden. Just nu är över en kvarts miljon människor på flykt
              från Libyen. Den rådande situationen i Nordafrika är bevis för
              att EU:s massflyktsdirektiv borde tillämpas för att säkerställa
              snabbt stöd till dem som nu flyr från krig och förtryck.
            </seg>
            <seg xml:id="i-95cb96639c711e24-0">
              EU ska inte bygga murar mot omvärlden. Det är inte acceptabelt
              att människor tvingas riskera sina liv i rangliga båtar över Medelhavet
              från Nordafrika till Europa. Vi socialdemokrater vill se ett starkare
              samarbete i asyl- och flyktingpolitik inom EU och ett annat fokus.
            </seg>
            <seg xml:id="i-9e31da7efe901883-0">
              Genèvekonventionen måste följas och asylrätten hävdas. Rätten
              att få skydd undan förföljelse är en individuell mänsklig rättighet.
              Alla länder som har undertecknat FN:s flyktingkonvention måste
              ha en öppen dörr för människor i behov av skydd.
            </seg>
            <seg xml:id="i-4f6689a04196e164-0">
              Sverige och Europa är och ska förbli en fristad för människor
              som förföljs av politiska eller religiösa skäl, för fackligt engagemang,
              kön, sexuell läggning eller etnisk tillhörighet. Denna mänskliga
              rättighet får inte kopplas till arbetsmarknadens behov.
            </seg>
            <seg xml:id="i-54257885efc94ecf-0">
              När många europeiska länder nu driver en allt striktare migrationspolitik
              måste Sveriges röst i EU vara än tydligare i kraven på ett gemensamt
              ansvarstagande och upprätthållande av internationella konventioner.
              Människor på flykt undan krig och förtryck i Nordafrika ska inte
              mötas av uttalanden om illegal migration och stängda gränser utan
              av ett värdigt mottagande och en rättssäker asylprocess.
            </seg>
          </u>
          <note type="speaker" xml:id="i-c6b99c8129787473-0">
            Anf. 5 MARIA FERM (MP):
          </note>
          <u who="maria_ferm_5a996c" xml:id="i-3ebfbc93320f8857-0">
            <seg xml:id="i-932a3cdeece5e184-0">
              Fru talman! I många europeiska länder har motsättningar och fattigdom
              skapat en framtidsrädsla och misstänksamhet mot omvärlden som
              utgjort en grogrund för främlingsfientliga partier. Vi har länge
              varit förskonade från förekomsten av främlingsfientliga partier
              på nationell nivå i Sverige, men trots att intoleransen i Sverige
              minskar har vi nu ett främlingsfientligt parti i riksdagen sedan
              valet 2010.
            </seg>
            <seg xml:id="i-241201ebcab0bb84-0">
              Erfarenheten från andra länder visar att förekomsten av främlingsfientliga
              partier riskerar att vrida debatten i en mer främlingsfientlig
              riktning, vilket öppnar upp för mer intolerans och riskerar att
              få etablerade partier att följa i samma riktning. Vi i Sverige
              ska inte gå den vägen. Vi ska inte låta ett främlingsfientligt
              parti påverka Sveriges tradition av öppenhet och humanitet. I
              stället ska vi gå i motsatt riktning. Politiken ska bli mer human.
              Det är så vi slår undan benen för främlingsfientliga krafter och
              garanterar att öppenheten och medmänskligheten stärks i vårt framtida
              Sverige.
            </seg>
            <seg xml:id="i-db64507cd2fed4c7-0">
              Av den anledningen tog Miljöpartiet initiativ till ett brett
              samarbete om migrationspolitiken efter valet genom våra språkrör
              Maria Wetterstrand och Peter Eriksson. Regeringen var också intresserad
              av ett brett samarbete, och gemensamt har vi nu tagit fram en
              ramöverenskommelse som innebär en rad reformer som skapar förutsättningar
              för att Sverige kommer att vara ett land som är öppet mot omvärlden
              och som kan utgöra en fristad för dem som flyr undan förföljelse
              och förtryck. Med de överenskomna åtgärderna kommer fler människor
              att kunna bygga sin framtid i Sverige.
            </seg>
            <seg xml:id="i-a870a851bfa170b5-0">
              Historiskt sett är detta ett stort kliv, både för frågan och
              för oss gröna. Fram till för ett tag sedan var svensk migrationspolitik
              ett område där landets två största politiska partier Socialdemokraterna
              och Moderaterna för det mesta hade en gemensam linje. Möjligheterna
              för Miljöpartiet, eller något av de andra mindre partierna, att
              i opposition få gehör för någon del av sin politik inom området
              var som regel ytterst liten.
            </seg>
            <seg xml:id="i-6e6daf4e54bc8cf8-0">
              Jag är glad att genom överenskommelsen göra det möjligt för somaliska
              mammor och pappor att återförenas med sina barn. Sedan ett tag
              tillbaka är det i stort sett omöjligt för familjer från till exempel
              Somalia att kunna förenas i Sverige. Genom ett domstolsavgörande
              godtas inte dna-utredning som bevis på släktskap, vilket medfört
              att somaliska barn skilts från sina föräldrar när barnen fått
              stanna i Sverige eller att man och hustru skilts från varandra
              när den ena har fått stanna tillsammans med ett av barnen.
            </seg>
            <seg xml:id="i-c5c658b8757ebf22-0">
              Miljöpartiet har nu fått igenom att familjer ska kunna återförenas
              i Sverige genom att visa på släktskap genom just dna-prov eller
              på andra sätt. Den som inte har formella flyktingskäl för att
              få stanna i landet kan av vissa särskilda skäl få stanna enligt
              en bestämmelse om synnerligen ömmande omständigheter. Denna har
              enligt Miljöpartiets och flyktingrörelsens samstämmiga mening
              kommit att tillämpas onödigt hårt av rättsväsendet och Migrationsverket.
            </seg>
            <seg xml:id="i-3058ad2bfb7599d6-0">
              Detta har inneburit att svårt sjuka vuxna och barn riskerar att
              dö eller fara mycket illa om de åker tillbaka till sina hemländer
              därför att de inte har fått stanna i Sverige. Genom överenskommelsen
              med regeringen ska de personer som genom den hårda regeltolkningen
              hamnat utanför få stanna i landet, detta om det visar sig att
              människor som tidigare skulle ha fått stanna inte får stanna med
              dagens tillämpning.
            </seg>
            <seg xml:id="i-ae1bd05fee66a60c-0">
              Två av de absolut viktigaste reformerna genom överenskommelsen
              är att gömda barn äntligen kommer att få rätt till skola och att
              gömda flyktingar får rätt till hälso- och sjukvård. De barn som
              lever gömda ska ha rätt till utbildning oavsett vilka val deras
              föräldrar har gjort, oavsett skäl till att de befinner sig i landet.
              Barns rätt till utbildning ska inte vara beroende av vilka val
              deras föräldrar gör.
            </seg>
            <seg xml:id="i-a83c6b6f601388af-0">
              Sverige har också ett folkrättsligt åtagande att ge personer
              som vistas i landet hälso- och sjukvård. När papperslösa personer
              inte får tillgång till denna vård bryter Sverige mot sina åtaganden.
              Äntligen kommer detta också att förändras.
            </seg>
            <seg xml:id="i-24190f93fddb594c-0">
              Ironiskt nog kan jag rikta ett tack till Sverigedemokraterna
              för det här tillfället att berätta om hur Miljöpartiet och regeringen
              kommer att göra livet bättre för många människor. Tack för tillfället
              att visa hur regeringen och Miljöpartiet tar ansvar för den svenska
              politiken och hur vi gemensamt förhindrar att Sverige opinionsmässigt
              och politikmässigt går samma väg som andra europeiska länder!
              Tack för tillfället att visa att politiker kan mötas över partigränserna
              för att göra vad som är bäst för Sverige!
            </seg>
          </u>
          <note type="speaker" xml:id="i-893e04484313643f-0">
            Anf. 6 ULF NILSSON (FP):
          </note>
          <u who="ulf_nilsson_b2871f" xml:id="i-d04c86140bb318b7-0">
            <seg xml:id="i-1533ed3d70c450f7-0">
              Fru talman! Vi vet att det flyttar och rör sig många människor
              mellan länder och världsdelar i dag. Det är inget nytt. Det har
              människor gjort i alla tider. Men det är klart att avstånden har
              minskat med snabba kommunikationer.
            </seg>
            <seg xml:id="i-e5d5fefc923de401-0">
              När vi tittar tillbaka i historien ser vi att det genom tiderna
              har visat sig svårt eller nästan omöjligt att i detalj beräkna
              och styra hur strömmen av människor rör sig. Det har också visat
              sig katastrofalt om ett land har försökt isolera sig och föra
              en extrem nationalistisk politik. Det är helt uppenbart att invandring
              och utvandring hör ihop med handel och ekonomisk utveckling, men
              också med frihet och demokrati. Därför har vi liberaler i alla
              tider velat ha så öppna samhällen som möjligt, välkomnande för
              dem som behöver skydd, öppna för dem som vill arbeta eller studera
              och öppna för dem som vill bedriva handel och göra affärer.
            </seg>
            <seg xml:id="i-f655fae4a57fee66-0">
              Nu ser vi hur Europa alltmer försöker utveckla en gemensam migrationspolitik.
              Gemensamma regler för visum och asyl är på gång. Vi stöder den
              utvecklingen från Folkpartiets och Alliansens sida och även från
              Miljöpartiets sida, som vi har hört.
            </seg>
            <seg xml:id="i-2ec62761aebf6236-0">
              Målet är inte att minska Sveriges ansvar, däremot att höja nivån
              i EU som helhet och se till att ansvaret fördelas mellan EU-länderna
              så att vi får ett EU som solidariskt ska dela på ansvaret för
              bland annat flyktingpolitiken.
            </seg>
            <seg xml:id="i-f267310e0aa2b25f-0">
              Vi vet att vi här i riksdagen har två väldigt EU-negativa partier,
              Vänsterpartiet och Sverigedemokraterna. Därför känns det för mig
              väldigt bra att Alliansen har gjort den här blocköverskridande
              överenskommelsen med Miljöpartiet. Den överenskommelsen utgår
              från att vi ska fördjupa och utveckla det europeiska samarbetet
              med en gemensam politik och gemensamma regler för asylprövning.
            </seg>
            <seg xml:id="i-bc79dbf7146a010e-0">
              Genom den här breda överenskommelsen är vi överens över blockgränsen
              om att dels värna asylrätten, dels välkomna arbetskraftsinvandringen
              utifrån svenska arbetsmarknadsregler. Vi är överens om att ansökan
              ska behandlas i en rättssäker prövning av myndighet och domstol.
              Och människor som enligt internationella konventioner och svensk
              lag är berättigade till skydd ska kunna få det i Sverige. Samtidigt
              är partierna också överens om att ett nej till uppehållstillstånd
              till den som inte uppfyller villkoren innebär att personen ska
              lämna landet.
            </seg>
            <seg xml:id="i-2f3854a6a6cfcf99-0">
              Egentligen blandar de som är kritiska till invandring i Sverige
              ihop migrationspolitik och integrationspolitik. De hör ju nära
              samman. Till exempel Sverigedemokraterna brukar säga att invandrarna
              tar jobben från svenskarna. Samtidigt brukar de också säga att
              invandrarna inte jobbar tillräckligt mycket. Båda påståendena
              är fel. Sverige liksom övriga Europa behöver inflyttning på sikt
              för att möta det ökande behovet av arbetskraft.
            </seg>
            <seg xml:id="i-d7dae46ff37c88a2-0">
              Sedan är det en annan sak, och det är också en viktig fråga,
              att det genom åren varit stora brister i den svenska integrationspolitiken.
              Det har varit alldeles för många nyinflyttade som har stått utanför
              arbetsmarknaden under en lång tid. Detta tar en del som ett argument,
              ett mycket dåligt argument, för ett drastiskt invandringsstopp.
              Då är det betydligt bättre att i stället förkorta vägen från mottagande
              till arbete.
            </seg>
            <seg xml:id="i-171a525593dfada5-0">
              Därför är det viktigt att i sammanhanget nämna den nya lag om
              etablering för nyanlända som Alliansen har infört. Den lagen kommer
              att stödja migrationspolitiken och se till att många människors
              kompetens och arbetsförmåga kommer till sin rätt på ett mycket
              bättre sätt.
            </seg>
            <seg xml:id="i-c5afd9c49b4b10b5-0">
              Fru talman! Några viktiga inslag i det nya arbetet med etablering
              för nyanlända är att en människa inte längre tas emot i första
              hand av socialtjänsten utan i stället i första hand med insatser
              för att komma i arbete. Arbetsförmedlingen tar över samordningsansvaret
              från kommunerna. Det är individuella insatser från dag ett. Arbetslinjen
              är tydlig i det nya systemet. Etableringsersättning utgår till
              den som aktivt deltar i insatserna.
            </seg>
            <seg xml:id="i-f9814d82883838f1-0">
              Vi byter perspektiv, kan man säga, och ser möjligheterna mer
              än svårigheterna. Tidigare var ofta den första frågan till den
              som hade kommit till Sverige: Vad kan vi hjälpa dig med? Nu blir
              hellre den första frågan: Hur vill du bidra?
            </seg>
            <seg xml:id="i-065e7d7dae925392-0">
              Samtidigt när vi talar om integration får vi inte glömma allt
              det positiva, verkligen inte, tvärtom. I dag går över 600 000
              utlandsfödda varje dag till arbeten i vården, hemtjänsten, till
              IT-avdelningar och arkitektkontor med mera. Det är svårt att föreställa
              sig ett Sverige utan den arbetskraften.
            </seg>
            <seg xml:id="i-bb3bef6717b19500-0">
              Det som vi folkpartister hela tiden har brunnit för är ett EU
              och ett Sverige som är öppet och välkomnande mot omvärlden. Historien
              visar, menar jag, att det är en framtidsväg för Sverige och för
              Europa.
            </seg>
          </u>
          <note xml:id="i-c1f1d6fa8cf24571-0">
            I detta anförande instämde Ismail Kamil och Anna SteeleKarlström
            (båda FP) samt Fredrick Federley (C).
          </note>
          <note type="speaker" xml:id="i-478c8643b16b5430-0">
            Anf. 7 FREDRICK FEDERLEY (C):
          </note>
          <u who="fredrick_federley_eeba49" xml:id="i-b227533542ca03e2-0">
            <seg xml:id="i-5f324cf95c63b921-0">
              Fru talman! För Centerpartiet handlar migrationspolitiken i grund
              och botten om möjligheten att röra sig över gränser. Med samma
              självklarhet som vi vill kunna studera och jobba i andra delar
              av världen vill vi att andra människor ska kunna komma till Sverige
              för att studera eller arbeta. På samma sätt som vi vill kunna
              få skydd om krig eller förföljelse uppstår i vårt land erbjuder
              vi på samma juridiska grund skydd åt dem som behöver söka det
              hos oss.
            </seg>
            <seg xml:id="i-e360356be5151b7b-0">
              Centerpartiet skulle helst vilja se en värld där fri rörlighet
              råder och där alla kan välja att söka lyckan var helst hon önskar.
              Det är en lång väg tills vi kan nå det målet, men på vägen måste
              den svenska migrationspolitiken präglas av öppenhet, rättssäkerhet,
              generositet och humanitet.
            </seg>
            <seg xml:id="i-df6e398f7a3c9d85-0">
              Från tid till annan när världen upplever kriser och svåra stunder
              är det många som gör tolkningen av det som sker väldigt enkel
              för sig. I sökandet efter en förklaring söker man en syndabock
              som får klä skott för allt som är fel. Är det inte bögarnas fel
              är det någon annans. Historiskt sett har det varit romer och judar
              som tydligast utmålats som samhällsomstörtare och menliga samhällselement
              i något som man upplever annars skulle ha varit det helt perfekta
              samhället.
            </seg>
            <seg xml:id="i-6c603e721fd3c7cf-0">
              I dess värsta form uttryckte det sig under andra världskriget
              där miljontals judar utrotades i en industriell, kall och omänsklig
              process. Vi kan i dag se hur romer jagas framför allt på grund
              av sin grupptillhörighet i det moderna Europa. I Frankrike blev
              den jakten mycket tydlig under sommaren 2010, och vi kan se att
              samma jakt pågår i dessa dagar, nu senast i början av mars i Ungern.
            </seg>
            <seg xml:id="i-93e3571d51c1d6bf-0">
              I dag finns fortfarande antisemitismen kvar, trots den kunskap
              om historien som vi har i det svenska samhället. Vi kan också
              se antiziganismen puttra under ytan och ibland få tydligare uttryck
              än annars. Det nya element som tillkommit på senare tid är den
              alltmer växande islamofobin. I grunden har de alla samma vidriga
              karaktär av att tillskriva religiösa grupper eller etniciteter
              de sämsta egenskaper man själv kan uppfinna.
            </seg>
            <seg xml:id="i-585744f3246c7e2d-0">
              När Sverigedemokraterna har skanderat att de är de enda som säger
              sanningen, likt nyfrälsta predikanter, är det dags att de nu tar
              bladet från munnen och säger vad det är de menar. Säg som det
              är, att ni sverigedemokrater är politikens gamar som när er på
              olyckor människor råkar ut för, och i de fall ni ens kan ana att
              det är någon med invandrarbakgrund med i bilden väljer ni att
              exploatera det. Ni är politikens parasiter som exploaterar brott
              och sociala problem för egen vinnings skull. Ni tvekar inte att
              förvanska siffror, fakta och sanning i ert uppdrag, och det hänger
              samman med själva kärnan i er politik och er världsbild. Den stämmer
              inte med verkligheten.
            </seg>
            <seg xml:id="i-41ff37b3950398ab-0">
              När ett parti i Sveriges riksdag står och pekar finger åt en
              grupp invandrare som består av lika många åsikter, inriktningar
              och politiska uppfattningar som gruppen har huvuden skapar det
              ett tydligt utanförskap. Vem vill känna delaktighet med ett samhälle
              som, oavsett om det är sant eller inte, utmålar dem som några
              andra än de är, några som är en annan grupp, några som inte hör
              hit?
            </seg>
            <seg xml:id="i-a813ee2c46a11272-0">
              Varför lämnar migranter Sverige i dag för England eller Kanada?
              Jo, därför att vi inte har tillräckligt bra möjligheter att skapa
              arbete och en framtidstro för just dessa personer. I en del andra
              länder är det öppnare dörrar in på arbetsmarknaden, man har bättre
              möjligheter att få en bostad och bättre möjligheter att få en
              utbildning. Det gör att Sverige nu har fått en ström av migranter
              som väljer att lämna landet, migranter som vi kommer att behöva
              för att bygga den framtida välfärden.
            </seg>
            <seg xml:id="i-80c1a162b1c29937-0">
              I ett Sverige där Sverigedemokraterna får vara med och agera
              kommer det att innebära att trösklarna ska bli ännu högre, att
              man känner ett ännu större utanförskap och att fler begåvade och
              kompetenta människor som vill vara med och dela en gemensam framtid
              i Sverige kommer att lämna landet.
            </seg>
            <seg xml:id="i-440bafd475f60c75-0">
              Hela grunden för extremism är utanförskap. Grunden för att utrota
              extremism är innanförskap. Sverigedemokraterna väljer att lägga
              grunden för extremism i sin politik, i sin retorik och sitt agerande.
              I Centerpartiet vill vi utrota extremismen.
            </seg>
            <seg xml:id="i-507f161f1b71e6da-0">
              Det ska sägas klart och tydligt, utan hymmel, utan lögner att
              den retorik, det skuldbeläggande ni ägnar er åt av särskilt grupper
              muslimer är precis samma sak som man i århundraden har gjort med
              romer och med judar. Ni har bara valt att lägga ert fokus på en
              annan grupp, men det är samma unkna doft som sprider sig i rummen
              där rasismen och fobin uttalas.
            </seg>
            <seg xml:id="i-8382cb70354f9d26-0">
              Är det så att ni menar att det jag säger inte är sant, slut då
              upp bakom den överenskommelse som Alliansen och Miljöpartiet har
              gjort för att ta ansvar och föra en ansvarsfull migrationspolitik
              som bygger på rättssäkerhet. Migrationsprocessen har om Jimmie
              Åkesson hade valt att läsa överenskommelsen hade han sett det
              en tydlig början och ett tydligt slut. Där ger vi svar på en lång
              rad av de frågor som Jimmie Åkesson reste i sitt anförande. Det
              valde han att inte göra. Jimmie Åkesson ställer fler frågor än
              han kan ge svar på, och han väljer att inte ta debatten seriöst
              som han själv har begärt och att inte läsa det dokument som ger
              svar på de flesta av de frågor han valde att lyfta fram i sitt
              inledningsanförande.
            </seg>
          </u>
          <note xml:id="i-ef821f179aff2c11-0">
            I detta anförande instämde Ismail Kamil, Ulf Nilsson och Anna
            SteeleKarlström (alla FP).
          </note>
          <note type="speaker" xml:id="i-ea91118f7193bd65-0">
            Anf. 8 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-c4c65c5e550dca0b-0">
            <seg xml:id="i-6f6a30935919cbf3-0">
              Fru talman! Ibland måste det självklara sägas: Främlingsfientlighet
              kan inte bekämpas med lite mindre främlingsfientlighet; precis
              som mobbning inte kan bekämpas genom att fortsätta mobba fast
              lite mindre; precis som våld inte kan bekämpas genom att tillåta
              våld fast lite mindre.
            </seg>
            <seg xml:id="i-b2d8b6265c9af041-0">
              Främlingsfientlighet och diskriminering bekämpas endast genom
              att man för en politik som tydligt visar en annan väg. En politik
              som tar sin utgångspunkt i mänskliga rättigheter och utan att
              väja tar strid för att försvara dessa rättigheter. En politik
              som skapar möjligheter för människor att få skydd undan krig och
              förföljelse och möjligheter att påbörja ett nytt liv med samma
              rättigheter och skyldigheter som vi andra åtnjuter här i Sverige.
            </seg>
            <seg xml:id="i-21cb43b06b6935da-0">
              Fru talman! Ibland måste det självklara sägas: En naken kejsare
              är inget annat än en naken kejsare. Och den migrationspolitiska
              överenskommelsen mellan de borgerliga partierna och Miljöpartiet
              är gjord av samma osynliga trådar som kejsarens kläder. Ändå presenterades
              den som ett underverk.
            </seg>
            <seg xml:id="i-e949e71ead82ec50-0">
              Vad består den då av egentligen? Jo, det är fyra utredningar
              på områdena rätt till vård för papperslösa, rätt till skola för
              papperslösa barn, kartläggning av begreppet synnerligen ömmande
              skäl och översyn av de problem som kraven på pass och ID-handlingar
              medför vid familjeåterförening.
            </seg>
            <seg xml:id="i-69d16cc394af1ad4-0">
              Ramar, säger man. Viljeinriktning, säger man. Gott så men vari
              ligger viljan?
            </seg>
            <seg xml:id="i-796f0dbdf5d5371f-0">
              Överenskommelsen ger inga konkreta svar på vilka grupper som
              ska få rätt till vilken vård.
            </seg>
            <seg xml:id="i-021b34f27bde592a-0">
              Överenskommelsen ger inga konkreta svar på när papperslösa barn
              ska få rätt till skola.
            </seg>
            <seg xml:id="i-1def1c8261ddee5f-0">
              Den ger inte heller konkreta svar på när begreppet synnerligen
              ömmande kan ändras så att till exempel apatiska flyktingbarn inte
              avvisas från Sverige.
            </seg>
            <seg xml:id="i-fb3ba82efeeb5e40-0">
              Överenskommelsen ger inga konkreta svar till de somaliska föräldrar
              som väntar i smärtsam ovisshet på att få återförenas med sina
              barn. Familjerna fortsätter att vänta.
            </seg>
            <seg xml:id="i-702e982894fb2960-0">
              Fru talman! Ibland måste det självklara sägas: Om inte ramar
              har ett innehåll hänger de gapande tomma på väggen.
            </seg>
            <seg xml:id="i-e29ba98e048778b4-0">
              Överenskommelsen mellan borgerligheten och Miljöpartiet gapar
              tomt. Visst har man tagit till sig tanken om en fjärde migrationsdomstol,
              och visst har man även tagit till sig att det krävs certifierade
              tolkar, bättre kvalitet på landinformation och noggrannare beslutsmotiveringar.
              Men möjligheten att fylla ramen med verkligt innehåll med beslut
              som i grunden förändrar livet för asylsökande och papperslösa
              i positiv riktning har man försuttit. Kvar hänger en tom ram.
            </seg>
            <seg xml:id="i-5a4fbbd8049ae8ec-0">
              Efter valet var alla politiska partier till synes rörande överens:
              SD:s intåg skulle inte ge anledning till en så kallad dansk utveckling.
              En dansk utveckling innebär inte bara att mittenpartierna aktivt
              anpassar sig för att vinna väljare med främlingsfientlig politik.
              En dansk utveckling innebär även att etablerade mittenpartier
              överger sin vanliga politik för att blockera ännu värre politik.
            </seg>
            <seg xml:id="i-ce00dd0c5c53efe2-0">
              Fru talman! Visst känner vi igen detta! Alldeles nyligen har
              vi hört exakt samma resonemang från Miljöpartiet. Vid presentationen
              av överenskommelsen hävdade borgarna och MP att överenskommelsen
              blockerar en dansk utveckling och stänger ute SD.
            </seg>
            <seg xml:id="i-c315711e067e7e8e-0">
              Men genom överenskommelsen överges helt grundläggande principer,
              till exempel rätt till vård som universell rättighet, och vad
              som borde vara ett självklart motstånd mot Moderaternas massavvisningspolitik.
              I stället ansluter MP sig till en politik som de tidigare har
              varit mycket kritiska till, och huvudargumentet är att det annars
              skulle vara mycket värre. Detta är, fru talman, inget annat än
              just en dansk utveckling i svensk tappning!
            </seg>
            <seg xml:id="i-cece6f6edc53a59f-0">
              Fru talman! I måndags kom en mycket intressant forskningsrapport
              från Göteborgs universitet. Den visar att en hårdare invandringspolitik
              inom samtliga partier ökar stödet för främlingsfientliga partier.
              Det visar att vi alla samtliga partier på den politiska skalan
              har ett ansvar om vi vill hindra en fortsatt främlingsfientlig
              utveckling. Då duger inte halvhjärtade resonemang om att hårdare
              invandringspolitik blockerar för ännu värre åtstramningar, eller
              att breda överenskommelser i restriktiv riktning är önskvärda.
              Så är det självklart inte.
            </seg>
            <seg xml:id="i-7d0680b98119c676-0">
              Fru talman! Ibland måste det självklara sägas: Dålig politik
              kan inte bekämpas med annan, lite mindre dålig politik. I stället
              ska vi svara på främlingsfientlighet, diskriminering och förakt
              för mänskliga rättigheter med ett tydligt alternativ en annan
              politik. Vi i Vänsterpartiet driver en solidarisk och human migrationspolitik.
              Vi hoppas att övriga partier inser vilket ansvar de har och förstår
              vad det kan kosta oss alla att köpslå om mänskliga rättigheter.
            </seg>
          </u>
          <note type="speaker" xml:id="i-60dadc2261da3498-0">
            Anf. 9 EMMA HENRIKSSON (KD):
          </note>
          <u who="emma_henriksson_459a1e" xml:id="i-c4c5682252be6536-0">
            <seg xml:id="i-8b54f4f568497908-0">
              Fru talman! Den förälder som någon gång har varit med om att
              desperat leta efter sin lilla treåring som har sprungit bort vid
              midsommarstången eller i köpcentret vet hur det känns att för
              en kort sekund vara utan sitt barn, inte veta hur barnet mår,
              hur det har det, var det är och vad som kan ha hänt. Den tonårsförälder
              som har suttit uppe länge därför att tonåringen inte har kommit
              hem när hon lovade, inte svarar på sms och inte ringer vet hur
              det känns att för en sekund inte veta hur ens tonåring har det.
            </seg>
            <seg xml:id="i-36f1f74fc8391257-0">
              I vårt land finns mängder av människor som har flytt, flytt från
              fruktansvärda förhållanden, skilts från sina barn och nu väntar
              inte bara en timme, inte bara en natt, inte bara veckor eller
              månader utan år utan att veta hur deras barn har det. Vi har ett
              regelverk som gör att de inte kan återförenas med sina barn. Det
              gäller framför allt familjer från Somalia. Även om de har dna-bevis
              som kan visa att jag är förälder och det här är mina barn sätter
              våra regler hinder för att de ska kunna återförenas.
            </seg>
            <seg xml:id="i-719da83b388a664e-0">
              Förra veckan träffade jag en mamma som har väntat i flera år
              på sina barn. Det var fyra barn, men ett barn har avlidit under
              tiden och nu är det bara tre.
            </seg>
            <seg xml:id="i-0609e9e7769694cb-0">
              En av de absolut viktigaste sakerna i den överenskommelse alliansregeringen
              och Miljöpartiet har slutit tillsammans är att vi ska lösa den
              här situationen, att vi inte ska utsätta människor för att vara
              skilda från sina barn eller från sina föräldrar.
            </seg>
            <seg xml:id="i-54619903b4952010-0">
              Överenskommelsen är otroligt viktig, för den slår fast att vi
              värnar rätten att söka asyl. Människor som flyr flyr från något.
              Man flyr därför att man är desperat, därför att man inte kan fortsätta
              att leva under de förhållanden man lever i. Men man flyr självklart
              också till något till hoppet om en bättre framtid.
            </seg>
            <seg xml:id="i-eb4d443f543c4895-0">
              Vi kommer aldrig någonsin att kunna hjälpa alla människor, men
              rätten att söka asyl, rätten för dem som lyckas fly att få sin
              sak noggrant och rättssäkert prövad, är helt grundläggande. Det
              är någonting vi är skyldiga varandra som medmänniskor men också
              skyldiga enligt internationella överenskommelser.
            </seg>
            <seg xml:id="i-9360c7d143b94da3-0">
              Vi ska ha en human och generös migrationspolitik, och det är
              det den här överenskommelsen kommer att öka möjligheterna till.
            </seg>
            <seg xml:id="i-4457056242df9a0d-0">
              Många gånger pratar vi om Grekland och Greklands brister i att
              upprätthålla mänskliga rättigheter i asylprocessen. Men grekerna
              har också pratat om oss och ifrågasatt hur Sverige, som är ett
              föredöme på så många andra områden som handlar om mänskliga rättigheter,
              kan neka någonting så grundläggande som rätten till sjukvård.
              Att det är en del av överenskommelsen är vi kristdemokrater väldigt
              stolta och nöjda med.
            </seg>
            <seg xml:id="i-b3e2476e63bff2a1-0">
              Det är precis som rätten att gå i skolan, som är en rätt vi värnar
              om för alla barn i alla länder: Man ska ha rätt att utbilda sig.
              Men det är någonting som inte har varit möjligt för de barn vars
              föräldrar har tagit beslutet att gömma sig i vårt land. Den rätten
              ska gälla alla barn, för barn behöver få vara barn.
            </seg>
            <seg xml:id="i-a2f2084cad4b94ac-0">
              Vi kristdemokrater har varit den starkaste rösten i regeringen,
              och det tänker vi fortsätta att vara. Vår roll är att vara en
              röst för dem som själva är för svaga för att höras. Överenskommelsen
              ger många viktiga steg på rätt väg för en mer human, rättssäker
              och generös flykting- och migrationspolitik. Men vi kommer att
              fortsätta att driva andra förslag som vi står för och som vi är
              övertygade om skulle ge ännu bättre förutsättningar för de människor
              som är på flykt.
            </seg>
            <seg xml:id="i-4e941fd95df3299f-0">
              Att införa barnkonventionen i svensk lagstiftning är ett sådant
              krav. Ett annat är att de barn som kommer hit ensamma, utan sina
              föräldrar, ska kunna få en god man inom 24 timmar för att de ska
              ha en vuxen att lita på, en vuxen som kan se till deras rättigheter.
            </seg>
            <seg xml:id="i-ca3b3047e3b72d32-0">
              Vi kommer att fortsätta att driva på för att kvinnors situation
              i asylprocessen ska värnas, för kvinnor har en särskild situation.
              Kvinnor behöver kunna förhöras av en person av samma kön och behöver
              få någon som kan ha förståelse för det som kvinnan inte vågar
              berätta vid första eller andra samtalet.
            </seg>
            <seg xml:id="i-8e2d369731933cc1-0">
              Vi kommer att fortsätta att driva på för att öka kunskaperna
              hos Migrationsverkets handläggare om minoriteters situation. Det
              kan handlar om sexuell läggning, religiösa minoriteter eller annat
              som gör att det finns särskilda skäl. Där är det viktigt att kunskaperna
              är tillräckliga, för att vi ska kunna göra en korrekt bedömning
              av vilka som har rätt att stanna.
            </seg>
          </u>
          <note xml:id="i-5db5fae0da4af653-0">
            I detta anförande instämde Anna SteeleKarlström (FP).
          </note>
          <note type="speaker" xml:id="i-47b13d44515ad6fd-0">
            Anf. 10 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-59d80eed69dc2f8b-0">
            <seg xml:id="i-74ee4c653fc2236f-0">
              Fru talman! Det var inte utan att det framgick av Jimmie Åkessons
              inlägg att den del av överenskommelsen som säger att ambitionen
              är att rätten till subventionerad hälso- och sjukvård ska utvidgas
              för vissa grupper som idag saknar tillgång till subventionerad
              hälso- och sjukvård har väckt många frågor.
            </seg>
            <seg xml:id="i-5c62d0992d89075f-0">
              De svar som finns är att frågan om att utvidga skyldigheten för
              landstingen att erbjuda subventionerad hälso- och sjukvård åt
              asylsökande personer som håller sig undan verkställighet av ett
              beslut om avvisning eller utvisning samt personer som befinner
              sig i Sverige utan att ha ansökt om nödvändiga tillstånd för att
              vistas i landet är föremål för utredning.
            </seg>
            <seg xml:id="i-bd71821f9851e920-0">
              Även det som sägs om att barn som vistas i landet utan tillstånd
              ska få en utökad rätt till skolgång med utgångspunkt från de förslag
              som har lämnats av den statliga utredning som har sett över frågan
              gnager tydligen. I mitt tycke är det inte rimligt att straffa
              barn för att deras föräldrar försätter dem i en tillståndslös
              situation.
            </seg>
            <seg xml:id="i-4103fcf68b01bd80-0">
              Fru talman! Andra delar av oppositionen verkar hittills, om man
              får döma av pressmeddelanden och uttalanden, mest irritera sig
              över vår prioritering av det europeiska samarbetet och mer konkret
              genomförandet av Helsingforssprogrammet och det gemensamma asylsystemet.
            </seg>
            <seg xml:id="i-c3cca2d203e937a9-0">
              De var säkert inte ensamma om att lyfta på ögonbrynen när överenskommelsen
              med Miljöpartiet presenterades. I en europeisk kontext är överenskommelsen
              lite ovanlig, att en regering som vår ingår en överenskommelse
              med ett parti som Miljöpartiet. Men i Sverige förenar synen på
              rörlighet, humanitet och rättssäkerhet.
            </seg>
            <seg xml:id="i-50e3d2a2036e783b-0">
              Jag är övertygad om att vår ovanliga kombination kommer att väcka
              nyfikenhet och kanske till och med öppna upp för nytänkande långt
              utanför denna kammare. Dessutom kommer rent konkret de EU-rättsakter,
              det vill säga lagstiftningsförslag, som nu måste genomföras att
              vinna gehör i kammaren, och därigenom minskas riskerna för förseningsavgifter.
            </seg>
            <seg xml:id="i-620b5165063b56ce-0">
              Genom att vara en stat att lita på i europeiska sammanhang blir
              vi också en stat att lyssna på. Det har vi alla ett intresse av.
              Med tanke på vilka vindar som tyvärr blåser genom många av Europas
              stater i finanskrisens spår är detta behövligt.
            </seg>
            <seg xml:id="i-2777cc239e5b28ed-0">
              Sverigedemokraternas representant i debatten pekar på att återvändandet
              av människor som har fått avslag på sina asylansökningar inte
              har varit tillräckligt omfattande sett över en tioårsperiod. Ja,
              just därför är det så betydelsefullt att överenskommelsen mellan
              regeringen och Miljöpartiet nu innebär att vi slår fast dels att
              överenskommelsen och därmed asylprocessen ska ha ett tydligt avslut,
              dels att ett väl fungerande återvändande i första hand självmant
              men om det krävs med tvång är en av förutsättningarna för att
              Sveriges asylsystem ska vara långsiktigt hållbart.
            </seg>
            <seg xml:id="i-c31ed0f1b20ca89f-0">
              Tydligare än så kan det nog inte sägas. Såväl resurstilldelning
              som politisk styrning av ansvariga myndigheter Migrationsverket,
              Polisen och Kriminalvårdens transporttjänst kan med denna överenskommelse
              som bas säkerställas. Det arbete som redan har inletts under förra
              mandatperioden kommer nu att kunna intensifieras.
            </seg>
            <seg xml:id="i-2c837b9a7ed90a62-0">
              Men detta är tydligen ingenting för vår opposition. Vissa vill
              inte ens vara med i en europeisk kontext eller påverka eller bidra
              till detta.
            </seg>
            <seg xml:id="i-af3a788995222e7a-0">
              Personligen vill jag gärna avsluta med att säga att jag är imponerad
              över den resa som Miljöpartiet har gjort när det gäller Europeiska
              unionen, och jag hoppas att flera partier i denna kammare förstår
              att om man vill göra skillnad i verkligheten måste man faktiskt
              också bottna i densamma.
            </seg>
          </u>
          <note xml:id="i-e2d1563e5b5a42a2-0">
            I detta anförande instämde Anna SteeleKarlström (FP) och Fredrick
            Federley (C).
          </note>
          <note type="speaker" xml:id="i-665f9fd526cb1af0-0">
            Anf. 11 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-1a69c18d3ac35ecf-2">
            <seg xml:id="i-3a48d95d5fd0907c-0">
              Fru talman! Mycket har sagts i debatten. Jag vädjade inledningsvis
              om en värdig debatt. Till vissa delar är den det. Inte minst migrationsministern
              tycker jag håller sig på en rimlig nivå. Men det finns också riktiga
              bottennapp i debatten. Jag tänker inte bemöda mig med att bemöta
              dem.
            </seg>
            <seg xml:id="i-ecaf01b41ae0f16d-0">
              Om man vill uppnå något slags trovärdighet och förtroende hos
              väljarna tror jag inte att man kan förklara bort 30 års misslyckande
              med att säga att alla som pekar på de här problemen är elaka,
              onda, främlingsfientliga rasister som är kopplade till hemska
              händelser i historien och så vidare. Jag tror inte att det gynnar
              vare sig debatten eller det svenska samhället. Men tyvärr har
              debatten sett ut så under alldeles för lång tid. Det är bara att
              beklaga att det är på det viset.
            </seg>
            <seg xml:id="i-2cde62062947f268-0">
              Jag fick inte så många svar från migrationsministern på de frågor
              som jag ställde. Jag tänkte ställa ytterligare några frågor. Sedan
              inser jag att migrationsministern bara har ett par minuter till
              för att svara på dem, men jag tänker göra det i alla fall.
            </seg>
            <seg xml:id="i-f9041bf79f172d23-0">
              Uppgörelsen går delvis ut på att man luckrar upp asylpolitiken
              och luckrar upp reglerna för anhöriginvandring som faktiskt stramades
              åt något så sent som förra året. Man befäster en misslyckad politik
              för arbetskraftsinvandring, en arbetskraftsinvandring som vi har
              sett har blivit en andra chans för dem som har fått avslag på
              sina asylansökningar att ta sig in i Sverige.
            </seg>
            <seg xml:id="i-9fa254996044f181-0">
              Och illegala invandrare sluta prata om papperslösa, för det är
              nyspråk på allra högsta nivå när det handlar om illegala invandrare
              ger man nu, som jag sade tidigare, mer eller mindre full tillgång
              till den svenska välfärden, alldeles oavsett vad migrationsministern
              säger här.
            </seg>
            <seg xml:id="i-715216e49bbd1159-0">
              Då frågar jag mig: Är det över huvud taget någon mening med att
              söka asyl i Sverige om det inte får någon praktisk betydelse,
              om negativa beslut i asylprocessen inte får några direkta konsekvenser
              för dem som får de besluten? Är det de signalerna vi vill sända
              ut? Är det detta man menar med rättssäkerhet när det begreppet
              används i debatten? Jag har svårt att förstå den kontexten.
            </seg>
            <seg xml:id="i-91d5be2786dba60f-0">
              Vi har uppenbarligen väldigt stora problem med illegal invandring.
              Som jag sade är det under de senaste tio åren 60 000 människor
              som har fått beslut om att lämna landet men inte har gjort det
              60 000 människor! Hur menar migrationsministern att problemen
              med illegal invandring ska lösas, om man i stället för att fokusera
              på att lösa problemen underlättar för dem som uppehåller sig illegalt
              i Sverige, som bor och vistas här illegalt, som är illegala invandrare?
              Hur ska vi lösa den problematiken?
            </seg>
            <seg xml:id="i-34838475ad5a7624-0">
              Är det verkligen rimligt att belöna dem som struntar i att följa
              lagen och myndighetsbeslut och å andra sidan straffa dem som faktiskt
              följer lagen och väljer att följa myndighetsbeslut? Är det rättvist?
              Är det rättssäkert? Jag tycker inte det. Jag tycker inte att det
              är ett rättvist system.
            </seg>
            <seg xml:id="i-c439849abaf94f45-0">
              Jag menar, fru talman, att migrationsministern har all anledning
              att vara orolig, inte bara därför att uppgörelsen är ett komplett
              misslyckande för migrationsministern utan också sett till de inte
              minst de moderata väljarna, som jag menar i hög utsträckning är
              mycket besvikna. När det närmar sig val får vi väl se om Moderaterna
              straffas för det. Jag hoppas det och tror det.
            </seg>
            <seg xml:id="i-9cc88e0bc197160b-0">
              Sverige för en extrem invandringspolitik. Under 2010 var vi det
              tredje största mottagarlandet i Europa när det gäller asylsökande.
              Vi tar emot en tredjedel av alla så kallade ensamkommande barn,
              en tredjedel av alla kvotflyktingar i hela Europa med en befolkning
              på nio miljoner människor.
            </seg>
            <seg xml:id="i-ffc7a92f5e2bc158-0">
              Det är inte rimligt. Det är ansvarslöst. Jag vädjar till migrationsministern
              att omvärdera detta.
            </seg>
          </u>
          <note type="speaker" xml:id="i-e7fa3dc820d3305f-0">
            Anf. 12 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-61d63d14b98b2a8e-1">
            <seg xml:id="i-2e5df3aea7b03f28-0">
              Fru talman! Det är inte något nytt att människor flyttar till
              andra länder för att söka sig ett bättre liv och förbättra levnadssituationen
              för sig själva, sina barn och sin familj. Se bara på vårt eget
              land! Mellan 1870 och 1920 lämnade en miljon svenskar ett fattigt
              Sverige för att söka lyckan utomlands. En tredjedel kom tillbaka,
              och den välfärd och de kunskaper som dessa återvändare hade med
              sig var det bistånd som Sverige fick av omvärlden vid den tidpunkten.
            </seg>
            <seg xml:id="i-d657fd1d1f725980-0">
              Arbetskraftsmigration är en naturlig del av en globaliserad värld.
              Vi är positiva till arbetskraftsinvandring, men det är viktigt
              att ha ett ordnat system, så att människor inte riskerar att utnyttjas.
            </seg>
            <seg xml:id="i-74a7d49cfef0eb68-0">
              En väl fungerande arbetskraftsinvandring, som tar sin utgångspunkt
              i vårt behov av arbetskraft, är viktig för svensk ekonomi och
              arbetsmarknad. Men det förutsätter bibehållen ordning och reda
              på arbetsmarknaden, med respekt för gällande villkor och kollektivavtal.
            </seg>
            <seg xml:id="i-b1e1b4efd7895274-0">
              Om inte det kravet möts finns risk att människor utnyttjas, kränks
              och far illa på arbetsmarknaden och att löner successivt dumpas.
              Då blir arbetskraftsinvandringen kontraproduktiv och försvårar
              en fungerande arbetsmarknad.
            </seg>
            <seg xml:id="i-d2ba837379243c1c-0">
              Därför vill vi socialdemokrater att den svenska regeringen ändrar
              lagstiftningen kring arbetskraftsinvandring så att löner och arbetsvillkor
              genom kollektivavtalet också i verkligheten gäller för de människor
              som kommer hit och jobbar. Vi förväntar oss också att regeringen
              tar krafttag mot arbetsgivare som utnyttjar och tjäna pengar på
              andra människors utsatthet.
            </seg>
            <seg xml:id="i-a45012535add302b-0">
              Fru talman! Migration handlar om en mängd med perspektiv som
              alla är viktiga. Men jag vill i detta andra anförande speciellt
              lyfta fram barnen.
            </seg>
            <seg xml:id="i-798aef1cb2cc8b46-0">
              För några dagar sedan uppmärksammade medierna två syskon som
              utan föräldrar skulle utvisas till Mongoliet. I dag läser vi om
              en treårig tjej född i Sverige med en pappa som har uppehållstillstånd.
              Ändå ska hon utvisas till Irak och skiljas från sin pappa.
            </seg>
            <seg xml:id="i-58c6aebaf95a5c60-0">
              Barn väljer inte själva att bli migranter. Barn väljer inte sina
              föräldrar eller den situation de befinner sig i. Barnets bästa
              ska vara vägledande vid beslut som rör barn. Sverige är ett av
              många länder som skrivit under barnkonventionen, och det förpliktar.
            </seg>
            <seg xml:id="i-552c98cd6161d9df-0">
              Vi socialdemokrater välkomna att Moderaterna blivit överkörda
              och att vi nu har en bred majoritet i riksdagen för alla barns
              rätt till vård och skola. Varje barn har rätt att gå i skolan,
              även när han eller hon är på flykt.
            </seg>
            <seg xml:id="i-1c4db419e32b046a-0">
              Vi är säkert också många som följt den serie av reportage om
              ensamkommande flyktingbarn som Svenska Dagbladet så förtjänstfullt
              har skrivit. Barn som flyr undan krig och tortyr, där familjemedlemmar
              blivit avrättade eller försvunnit och de själva kanske misshandlade
              eller våldtagna, men som ändå lyckats överleva den långa flykten
              till Sverige. De är starka men sårbara och behöver mycket stöd
              för att kunna få en framtid här i Sverige.
            </seg>
            <seg xml:id="i-282ac58b95d8ed80-0">
              Barnkonventionen är unik och slår fast att varje enskilt barn
              har vissa bestämda rättigheter som ingen stat, ingen regering
              och inget politiskt parti har rätt att sätta sig över.
            </seg>
            <seg xml:id="i-f82ac71b84be92af-0">
              Den utsatthet som asylsökande barn befinner sig i kräver att
              deras behov särskilt uppmärksammas i asylprocessen. Vi måste bli
              bättre på att se till att de barn som far illa får den hjälp och
              det stöd som ger dem möjligheten att få vara just barn. Därför
              vill vi socialdemokrater att barns egna asylskäl måste beaktas
              tydligare och barnets bästa alltid sättas först.
            </seg>
          </u>
          <note type="speaker" xml:id="i-37b4ea539e92b647-0">
            Anf. 13 MARIA FERM (MP):
          </note>
          <u who="maria_ferm_5a996c" xml:id="i-3ebfbc93320f8857-1">
            <seg xml:id="i-36342254e8b1eb5f-0">
              Fru talman! Överenskommelsen med regeringen innehåller självfallet
              inte all Miljöpartiets migrationspolitik. Men den tar steg i rätt
              riktning. Överenskommelsen innebär många förändringar som vi i
              Miljöpartiet bedömer kommer att göra situationen bättre för såväl
              dem som kommer hit för att arbeta eller studera som för dem som
              flyr hit undan förtryck och förföljelse. Vi ska tillsammans med
              regeringen bygga ut rättsväsendet, stärka rättssäkerheten för
              enskilda och öka kunskapen i Sverige om migrationens effekter.
            </seg>
            <seg xml:id="i-6c9342222a90894e-0">
              I Danmark har tongångarna blivit så hårda att Danmarks framtida
              välfärd står på spel. Det är välkänt att västeuropeiska länder
              står inför stora demografiska utmaningar som riskerar att sänka
              kvaliteten i välfärden när allt färre personer i arbetsför ålder
              kommer att behöva försörja allt fler äldre som lever allt längre.
              Därför är en öppenhet mot omvärlden och ökad rörlighet viktigt.
            </seg>
            <seg xml:id="i-2878219bb51d179a-0">
              Danska företag har nu ställt sig bakom ett upprop om att tillväxten
              hotas på grund av de hårda tongångarna mot invandring hos politiker
              i Danmark. Bakom uppropet står företag som Carlsberg, Lego och
              Danske Bank.
            </seg>
            <seg xml:id="i-6b47762b2473d34d-0">
              I Sverige kommer vi inte att gå i samma fälla, utan vår öppenhet
              ska vara vår konkurrenskraft.
            </seg>
            <seg xml:id="i-094b707d348a8cfe-0">
              En aktuell rapport från Göteborgs universitet, som Vänsterpartiets
              företrädare hänvisade till tidigare i debatten, visar att om etablerade
              partier tar efter en hårdare politik från främlingsfientliga partier
              så ökar stödet för främlingsfientliga partier. När samhällsklimatet
              som helhet blir kallare ökar också motsättningarna och intoleransen.
              Även därför är denna överenskommelse viktig. Den går i en mer
              human riktning och slår fast att solidaritet och öppenhet ska
              vara ledorden för politiken.
            </seg>
            <seg xml:id="i-6b9264cabf7b18a8-0">
              Politiken innehåller många olika delar. Ofta hamnar fokus på
              det opinionsbildande arbetet, på regeringsfrågan eller på blockpolitiken.
              Men målet för alla dessa saker är något viktigare, nämligen det
              som är politikens kärna: att faktiskt åstadkomma förändring. Det
              har alltid varit och kommer alltid att vara De grönas fokus, så
              även i denna fråga.
            </seg>
            <seg xml:id="i-374fe9cacb1eb04a-0">
              När överenskommelsen har analyserats eller kritiserats har det
              ofta handlat om vem eller vilka partier som vann respektive förlorade
              förtroende eller vems politik som legitimerades.
            </seg>
            <seg xml:id="i-0548734710286617-0">
              För oss handlar uppgörelsen inte om ett politiskt spel. För oss
              handlar det om människorna som kommer att påverkas. De som kommer
              att kunna bygga sin framtid här som inte annars skulle ha fått
              det. De som kommer att kunna återförenas med sina barn som de
              varit åtskilda från i flera år. De som kan få vård och inte behöva
              hamna i ett livshotande tillstånd. De som får gå i skola. Det
              är de som är de verkliga vinnarna.
            </seg>
            <seg xml:id="i-4a41c9f85a8b2a31-0">
              Att inte försöka få till förbättringar och en mer human politik
              utan i stället ställa sig vid sidan av och klaga är förvisso också
              en väg att gå. Men att inte göra någonting får också konsekvenser.
              Det skulle innebära att de som nu får möjlighet att återförenas
              inte skulle få det, att personer i behov av vård inte skulle få
              det och att papperslösa barns möjlighet till skolgång även i fortsättningen
              skulle vara upp till varje enskild rektor att besluta om.
            </seg>
            <seg xml:id="i-1fadfae6ede0d3fa-0">
              För oss handlar det här inte om politiskt spel, varken gnäll
              om massinvandring eller tomma ord om att det behövs en ordentlig
              opposition. För oss gröna handlar det om att göra skillnad för
              människor.
            </seg>
          </u>
          <note type="speaker" xml:id="i-0ad27d527f17c56f-0">
            Anf. 14 ULF NILSSON (FP):
          </note>
          <u who="ulf_nilsson_b2871f" xml:id="i-d04c86140bb318b7-1">
            <seg xml:id="i-39adf6ffb608d9e6-0">
              Fru talman! När vi lyssnar på inläggen från Vänsterpartiet och
              Sverigedemokraterna får vi två helt olika bilder av den nuvarande
              migrationspolitiken. Enligt Vänsterpartiet är vi på väg mot en
              dansk utveckling, och vi styr Sverige i en invandringsfientlig
              riktning. Enligt Sverigedemokraterna är Sverige extremast i Europa
              när det gäller att ta emot invandrare.
            </seg>
            <seg xml:id="i-f971de2b1ea4fa2b-0">
              Fru talman! Sanningen är att Sverige har en lagreglerad human
              asylpolitik som bygger på att alla får en rättssäker prövning
              och därefter ett ja eller nej. Sanningen är också att vi har en
              öppen arbetskraftsinvandring utifrån svenska regler på arbetsmarknaden.
              Denna arbetskraftsinvandring bidrar till svensk tillväxt och utveckling.
            </seg>
            <seg xml:id="i-deae28da05ae4ade-0">
              Det blev ett systemskifte i Sverige 2006 när den nya asylprocessen
              beslutades med bred enighet i riksdagen. Det nya sedan 2006 är
              att beslut om uppehållstillstånd fattas av myndighet och domstol
              i en juridisk process. Det är inte längre politiker som avgör
              besluten, utan tjänstemän och jurister. Det har inneburit mer
              rättssäkerhet i asylprocessen.
            </seg>
            <seg xml:id="i-b1a46a455189a997-0">
              Samtidigt har ärendetiderna på Migrationsverket kortats, vilket
              är mycket positivt. Väntan på besked är inte lika lång som tidigare.
              Det är en framgång för den förda migrationspolitiken de senaste
              åren. Det är viktigt av mänskliga skäl att väntetiderna inte är
              för långa. Det är också lättare att acceptera ett eventuellt nej
              efter några månader än efter flera år.
            </seg>
            <seg xml:id="i-cfadca7a290e359a-0">
              Vi säger ofta att politiker inte ska lägga sig i enskilda fall,
              och det ska vi inte heller. Det betyder dock inte att vi ska sluta
              följa ärenden. Vi måste hela tiden vara uppmärksamma på eventuella
              brister och fel i systemet. Även om jag tycker att Sverige som
              helhet har en human flyktingpolitik och en öppen politik för arbetskraftsinvandring
              finns det viktiga delar att förbättra.
            </seg>
            <seg xml:id="i-7df671a8c6641337-0">
              Vi har sett exempel på utvisningar som upprör de flesta, nämligen
              utvisade barn som bott i Sverige nästan hela sitt liv och som
              saknar anknytning till annat land. Vi har sett exempel på utvisning
              på grund av att ett hemland inte hjälper till att styrka en persons
              identitet. Vi har också sett hur människor avstår från att gå
              till sjukvården för att det kostar mycket pengar eller för att
              de riskerar att där träffa på polisen.
            </seg>
            <seg xml:id="i-038ed4dce1ae006c-0">
              Även där har Folkpartiet en klar inställning. Vi tycker att människor
              som bor i Sverige utan tillstånd inte ska ha alla rättigheter,
              men vi tycker inte att just vård och skola är ett lämpligt migrationspolitiskt
              verktyg.
            </seg>
            <seg xml:id="i-792008233ccdb1b0-0">
              Allt detta ingår i den överenskommelse som gjorts mellan Alliansen
              och Miljöpartiet om att se över och komma med förslag till förbättringar.
              Det innebär att frågor som har debatterats i Sverige i över tolv
              år äntligen närmar sig sin lösning.
            </seg>
            <seg xml:id="i-cb0c3dcdc9de5b80-0">
              Jag konstaterar att de extrema bilder av vår politik som vi har
              fått uppmålade från olika håll inte stämmer med verkligheten.
            </seg>
          </u>
          <note type="speaker" xml:id="i-81d918fe9320cde4-0">
            Anf. 15 FREDRICK FEDERLEY (C):
          </note>
          <u who="fredrick_federley_eeba49" xml:id="i-b227533542ca03e2-1">
            <seg xml:id="i-c94c631f05eb6e0a-0">
              Fru talman! Man måste inse att man är riksdagsledamot och därmed
              får bära ansvar och använda de redskap man har till buds. Jimmie
              Åkesson är inte bara riksdagsledamot utan också partiledare. Han
              är en av de mest publicerade ledamöterna i denna kammare. Ändå
              står han här och gråter som ett barn och säger: Ingen lyssnar,
              ingen förstår och ingen gör någonting.
            </seg>
            <seg xml:id="i-8a7445f8bc107b55-0">
              Det är trams. Det är inte att bära riksdagsledamotens ansvar.
              Det är dags att Jimmie Åkesson börjar göra det i stället för att
              insinuera sådant som inte stämmer. Om Jimmie Åkesson hade valt
              att läsa den överenskommelse som Alliansen har tillsammans med
              Miljöpartiet hade han sett att det inte finns ett ord om att vi
              ska ha någon amnesti. I Jimmies värld måste man för den som är
              rädd måla upp en bild av att detta sker. Om Jimmie Åkesson och
              Sverigedemokraterna inte kan måla upp den bilden har Jimmie Åkesson
              plötsligt inga väljare. Om man ser verkligheten som den är i fakta
              och siffror och inte i sverigedemokratisk retorik finns det ingen
              grund för Sverigedemokraternas väljarstöd.
            </seg>
            <seg xml:id="i-6cdb509c1fd27a58-0">
              Jimmie Åkesson har dock en poäng, nämligen att vi måste bli bättre
              när det gäller återvändandet. Det är något som vi återkommer till
              i överenskommelsen. Men jag anar en annan ton än vad vi menar
              med återvändande. Vi menar att tiden ska bli kort, men att det
              ska ske med humanitet, respekt och värdighet som vi skriver i
              överenskommelsen. Jag anar att Jimmie Åkesson vill att återvändandet
              ska ske med mer brutalitet och hårdare händer så att man verkligen
              markerar. Om det är det Jimmie Åkesson menar tycker jag att han
              ska säga det från kammarens talarstol i stället för att antyda
              att vi andra partier inte arbetar för ett återvändande för den
              som har fått avslag på sin asylansökan.
            </seg>
            <seg xml:id="i-367add81284a4e60-0">
              Ingen pratar om en fri invandring. På ett ideologiskt plan gör
              jag det gärna, men som jag sade i inledningen till mitt förra
              inlägg är det en lång väg innan världen ser ut så att vi kan ha
              en fri invandring. Det är också något som Jimmie Åkesson väljer
              att skapa rädsla för som om det finns en muslimsk komplott i världen
              för att ta över olika länder. Den typen av retorik tycker jag
              att vi kan lämna utanför kammaren om Jimmie Åkesson vill hålla
              sig till fakta.
            </seg>
            <seg xml:id="i-ac9092aafa9205f9-0">
              Om vi ser på hur många som kommer nya till Sverige och hur många
              som lämnar landet är det inte så oerhört många som kommer till
              landet. Massinvandringen finns inte någon annanstans än i Sverigedemokraternas
              huvuden. Om Jimmie Åkesson menar allvar med att försöka få en
              seriös debatt undrar jag: Står Sverigedemokraterna bakom en öppen
              och rättssäker migrationsprocess? Säg i så fall det. Det vägrade
              Jimmie Åkesson att göra i sitt förra anförande.
            </seg>
            <seg xml:id="i-8685c8ea19b548fa-0">
              När det gäller frågan om vård är skillnaden tydlig mellan oss
              som har överenskommelsen och er. Ni vill se till att gravida kvinnor
              inte får föda på sjukhus. Kan vi tala klarspråk i stället för
              att hymla? Ni vill inte att den som är akut sjuk och är skadad
              och blödande ska kunna få vård på sjukhus. Säg det i stället för
              att hymla! Ni vill att barn ska användas som migrationspolitiska
              instrument så att man stormar in i skolor och skickar ut barnen
              för att föräldrarna ska komma efter. Hymla inte; säg det!
            </seg>
            <seg xml:id="i-7de22f7f5472d6de-0">
              Med all önskvärd tydlighet har det på punkt efter punkt återigen
              visat sig att Sverigedemokraterna inte har något annat att komma
              med än inhumanitet och brutalitet. Det är inte något som hör hemma
              i svensk politik i en modern rättsstat.
            </seg>
          </u>
          <note type="speaker" xml:id="i-22f0e69a6ec2c608-0">
            Anf. 16 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-c4c65c5e550dca0b-1">
            <seg xml:id="i-9a580945ca6728f3-0">
              Fru talman! Överenskommelsen mellan borgerligheten och MP räcker
              inte för att säkerställa mänskliga rättigheter i Sverige. Nu behövs
              en stark politisk rörelse för en mänsklig och rättvis flyktingpolitik.
              Vänsterpartiet har tillsammans med delar av asylrörelsen länge
              verkat för en rad förändringar som måste genomföras för att åstadkomma
              detta. Jag ska räkna upp dem.
            </seg>
            <seg xml:id="i-e8770e5df269cb8a-0">
              Skydd ska ges till dem som behöver det. Det innebär att massavvisning
              av människor till länder där det råder krig måste stoppas. Därför
              ska begreppet väpnad konflikt tydliggöras i lagstiftningen så
              att den stämmer överens med folkrätten. För att bryta dagens praxis
              som gör att till exempel apatiska barn avvisas från Sverige måste
              begreppet synnerligen ömmande omständigheter ändras. Dessutom
              måste bestämmelserna om kvinnors och hbt-personers särskilda asylskäl
              förbättras för att hindra avvisningar till hedersrelaterat våld
              eller förföljelse på grund av sexuell läggning.
            </seg>
            <seg xml:id="i-5a468a871124c606-0">
              Fru talman! Ibland måste det självklara tydligen sägas mycket
              klart. Rätten till vård är universell och individuell. Den gäller
              för alla och får aldrig bli ett migrationspolitiskt instrument.
              Alla asylsökande och papperslösa, inte bara barn utan även vuxna,
              ska ges samma rätt till vård som alla andra i Sverige. Allt annat
              bryter mot mänskliga rättigheter. Punkt!
            </seg>
            <seg xml:id="i-1b5949d6238dde51-0">
              Barn har rätt till sin familj, och kärleken är gränslös. Därför
              måste försörjningskravet för anhöriginvandring avskaffas och rätten
              till familjeåterförening utökas. Att borgerligheten inklusive
              MP talar om att hitta en lösning på problemen med de skärpta kraven
              på pass och id-handlingar är välkommet och mycket efterlängtat,
              men långt ifrån tillräckligt.
            </seg>
            <seg xml:id="i-51e7ac426eef6148-0">
              Det är helt naturligt och positivt att människor kan arbeta och
              röra sig mellan länder. Vänsterpartiet efterlyser en insikt om
              det systematiska missbruk av migranter som i dag sker under beteckningen
              arbetskraftsinvandring. För att skydda den utsatta migranten måste
              den som arbetar utan papper avkriminaliseras. I stället ska en
              tydlig skadeståndsskyldighet införas för de arbetsgivare som utnyttjar
              papperslösa. Ytterst krävs också att de papperslösa som i dag
              lever varaktigt i Sverige ska ges uppehållstillstånd och fullvärdiga
              möjligheter att bygga en framtid. Därför måste en regularisering
              genomföras i asylprocessen.
            </seg>
            <seg xml:id="i-032799c8a41dc180-0">
              Vi kan inte acceptera att EU fortsätter att bygga murar mot flyktingar
              och skyddsbehövande. Dublinförordningen, Helsingforssprogrammet
              och återvändandedirektivet bryter sönder alla intentioner om upprätthållande
              av mänskliga rättigheter och en rättvis asylprövning. Det är häpnadsväckande
              att MP nu valt att ansluta sig till regeringen i dessa frågor.
            </seg>
            <seg xml:id="i-ce06eb1386df448b-0">
              Det som krävs är ett stopp av militariseringen vid EU:s yttre
              gränser och lagliga vägar för asylsökande in i Europa.
            </seg>
            <seg xml:id="i-29124d914bc9af93-0">
              De vi inte ser eller hör finns också: de papperslösa, de gömda
              barnen som väntar på att återförenas med sina föräldrar och de
              asylsökande som drunknar i Medelhavet. Vänsterpartiet kommer att
              fortsätta att kämpa för dessa människors rätt att synas, höras
              och få sina mänskliga rättigheter respekterade.
            </seg>
          </u>
          <note type="speaker" xml:id="i-6a85983aed280e45-0">
            Anf. 17 EMMA HENRIKSSON (KD):
          </note>
          <u who="emma_henriksson_459a1e" xml:id="i-c4c5682252be6536-1">
            <seg xml:id="i-6993787575226c78-0">
              Fru talman! I mitt första anförande talade jag mest om våra skyldigheter.
              Det är det som vi kristdemokrater anser vara den bärande grunden
              för en human och generös migrationspolitik.
            </seg>
            <seg xml:id="i-cfc281e167a02360-0">
              Men jag vill också passa på att tala om vad vi har att vinna,
              därför att det är en väldigt viktig aspekt att ha med. Det är
              någonting som ofta blir föremål för diskussion och debatt. Jag
              menar att vi har mycket att vinna på att ta emot människor från
              andra länder i vårt land.
            </seg>
            <seg xml:id="i-e097134fd4bf0e19-0">
              I Jörns kommun i norra delen av Sverige var människor rädda.
              När Migrationsverket berättade att man tänkte öppna en anläggning
              för nyanlända flyktingar blev det protester. Människor i den lilla
              bygden ville inte ta emot främlingar. Människor sade: De är ju
              annorlunda, och vi vet inte vad det kommer att innebära. Det var
              därför människor protesterade.
            </seg>
            <seg xml:id="i-48b79363f5b9b5bf-0">
              Anläggningen öppnades. Men nu har flyktingströmmarna minskat
              något. Därför berättar Migrationsverket att man nu funderar på
              att stänga anläggningen. Då blir protesterna ännu större, därför
              att när man lär känna människor och när man faktiskt i sin vardag
              ser vad ett tillskott av nya människor innebär för ett litet samhälle
              och för en liten bygd är man inte rädd längre. Då vill man att
              de ska komma, och man vill att det ska komma fler, därför att
              man med egna ögon ser vad det innebär att få ett tillskott av
              nya människor med andra erfarenheter, andra kunskaper och annat
              att tillföra till det svenska samhället.
            </seg>
            <seg xml:id="i-a1eef83a195b755f-0">
              Så har det alltid varit. Hela Sveriges historia är fylld av att
              det har kommit människor från andra länder. Det är människor som
              har berikat vårt samhälle och som har kommit hit med sina erfarenheter
              och gjort Sverige till ett betydligt roligare och bättre land
              att leva i.
            </seg>
            <seg xml:id="i-9a593cb7fea9710a-0">
              Men vi har också annat att vinna på detta, därför att de människor
              som kommer hit hjälper oss i en av de största, viktigaste och
              svåraste uppgifterna, nämligen att fortsätta jobba för fred, säkerhet
              och stabilitet i andra delar av världen.
            </seg>
            <seg xml:id="i-a9a6d65d836dbfba-0">
              De pengar som människor som har flytt till vårt land skickar
              tillbaka till anhöriga, vänner och släktingar i sina hemländer
              är tillsammans mer än hela världens samlade bistånd från stater.
              Vi skulle inte kunna göra samma insatser för att öka stabiliteten
              och öka sannolikheten för fred och trygghet i andra länder utan
              detta privata bistånd som skickas.
            </seg>
            <seg xml:id="i-ac8771f759b41b87-0">
              Vilhelm Moberg gör en ganska bra beskrivning i Utvandrarna och
              ger oss insikter om hur det var på den tiden då svenskar kände
              att framtiden inte fanns här utan någon annanstans och sökte sig
              bort. Dessa svenskar som tog sig härifrån till andra länder för
              att bygga sig en ny framtid hjälpte till att bygga dessa länder
              och skickade också tillbaka pengar och hjälpte till att stärka
              vårt samhälle som då hade det mycket tufft. På samma sätt måste
              vi se fördelarna med vad människor som kommer hit kan hjälpa till
              med både för att bygga vårt land och för att fortsätta bygga stabilitet
              i resten av världen.
            </seg>
          </u>
          <note type="speaker" xml:id="i-41485613c5d0d53e-0">
            Anf. 18 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-59d80eed69dc2f8b-1">
            <seg xml:id="i-dd29821e8deec49b-0">
              Fru talman! Det fanns en gång en moderat partisekreterare som
              på nasal skånska brukade säga: Om en värvar en, som i sin tur
              värvar en, blir vi så många fler.
            </seg>
            <seg xml:id="i-0340f0fdbc9abbe2-0">
              Det är inte utan att denna uppmaning faktiskt har sin plats också
              i denna kammare.
            </seg>
            <seg xml:id="i-03ffff271e077f67-0">
              Visst är det så att Sverige tar emot många asylsökande. Men det
              är inte problemet. Problemet är i stället den bristande solidariteten
              i Europeiska unionen som gör att vissa medlemsstater i dag gör
              väldigt mycket medan andra gör väldigt lite. Brister i tillämpningen
              av den gemensamma lagstiftningen, brister i insikten om att en
              hög kvalitet i mottagandet av asylproceduren måste finnas i unionens
              alla 27 medlemsstater och avsaknaden av ett vidarebosättningssystem
              påverkar direkt fördelningen av de asylsökande som kommer till
              Europeiska unionen. Den ojämna fördelning som vi ser i dag är
              ingen naturlag utan en konsekvens av brist på harmonisering och
              solidaritet. Vi i Sverige måste värva fler medlemsstater i Europeiska
              unionen som bärare av denna tanke.
            </seg>
            <seg xml:id="i-975fc25807bd9f83-0">
              Regeringen och Miljöpartiet säger i överenskommelsen att vi prioriterar
              upprättandet av det gemensamma europeiska asylsystemet. Att avfärda
              inte bara detta utan också medlemskapet i Europeiska unionen är
              inte ägnat att inge förtroende, och det är precis det som de två
              ytterkantspartierna i denna kammare gör. Såväl Vänsterpartiet
              som Sverigedemokraterna säger nej till ett gemensamt europeiskt
              asylsystem med samma normer och med samma rättssäkerhetsgarantier
              för behandling av asylansökningar i Europeiska unionen oavsett
              om dessa lämnas in i Frankrike, Polen, Sverige eller Grekland.
              Samma syn har de när det gäller regler avseende mottagningsförhållanden
              och andra frågor.
            </seg>
            <seg xml:id="i-d4620cf053cab595-0">
              Denna antipolitik, att ständigt befinna sig i positionen att
              säga nej till allting, är naturligtvis ytterligt bekväm, men den
              är varken framtidsinriktad eller realistisk. Det är endast genom
              att bejaka och använda sig av den arena som Europeiska unionen
              utgör som Sverige kan hoppas på att åstadkomma den solidaritet,
              den ansvarsfördelning och den gemensamma delaktighet som är nödvändig.
            </seg>
          </u>
          <note type="speaker" xml:id="i-6d31d549a065a07b-0">
            Anf. 19 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-1a69c18d3ac35ecf-3">
            <seg xml:id="i-228e8b272f2077f4-0">
              Fru talman! Jag tycker att Fredrick Federleys anförande här visar
              att det är oerhört svårt att föra en civiliserad och saklig debatt
              i dessa frågor. Om man inte tycker som Fredrick Federley, om man
              inte vill ha en helt fri invandring och om man inte vill skapa
              ett splittrat samhälle där vi har olika rättigheter för olika
              grupper baserat på etnicitet då vill man skicka militären in i
              skolor och gripa barn och neka gravida kvinnor att föda.
            </seg>
            <seg xml:id="i-a6f08b7abc5de784-0">
              Kan Fredrick Federley ge mig ett enda exempel på när det svenska
              samhället har nekat någon att föda barn i Sverige? Jag känner
              inte till något sådant exempel. Det är möjligt att det finns.
              Det behövs inte någon förändring av lagstiftningen för att man
              ska få lov att föda barn i Sverige. Det är inte det som detta
              handlar om. Detta handlar om att ge illegala invandrare tillgång
              till den svenska välfärden och att göra det lättare för illegala
              invandrare att leva här. De partier som står bakom denna överenskommelse
              tycker nämligen inte att det är något problem med illegal invandring.
              Man ser inte det som ett problem, därför att man vill ha en i
              princip fri invandring. Därför vill man underlätta för dem som
              vistas här illegalt. Ni kan väl erkänna det i stället för att
              föra ned debatten till denna ociviliserade nivå.
            </seg>
            <seg xml:id="i-01dc67950c66d18f-0">
              Fru talman! Jag tänkte ändå tacka för denna debatt och för de
              sakliga inlägg som har förekommit här. Jag skulle också vilja
              avsluta med att ställa ytterligare en konkret fråga till migrationsministern.
              Som jag sade tidigare har vi sett hur inte minst Miljöpartiet
              driver krav på ytterligare amnestier. Då är min direkta och konkreta
              fråga till migrationsministern: Står migrationsministern fast
              vid löftet om att det under denna regerings tid och under hans
              tid som migrationsminister inte blir några fler amnestier i Sverige?
              Står migrationsministern fast vid detta löfte?
            </seg>
          </u>
          <note type="speaker" xml:id="i-707465158eb2c901-0">
            Anf. 20 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-61d63d14b98b2a8e-2">
            <seg xml:id="i-50285a3b6d92ae40-0">
              Fru talman! Vår välfärd hotas inte av mer invandring. Tvärtom
              hotas vår välfärd om inte fler människor kommer till Sverige och
              arbetar.
            </seg>
            <seg xml:id="i-cfff8f74f46b1fee-0">
              Vi behöver dock förbättra sfi-undervisningen och inte minst säkerställa
              människors möjligheter att få sina kunskaper validerade när de
              kommer till vårt land. Det är en debatt som vi kommer att få återkomma
              till här framöver.
            </seg>
            <seg xml:id="i-9fa029bee6b40ac6-0">
              Migrationsöverenskommelsen mellan regeringen och Miljöpartiet
              har en bra tanke, och det är att Sverigedemokraterna aldrig någonsin
              ska få inflytande över svensk migrationspolitik. Men vi socialdemokrater
              beklagar att överenskommelsen inte var bredare så att alla demokratiska
              partier hade enats kring en migrationspolitik som utgår från alla
              människors lika värde, som är solidarisk, rättssäker och human.
            </seg>
            <seg xml:id="i-e6e92040903c019d-0">
              Vi hade också gärna sett att överenskommelsen hade gått längre,
              och jag har i mitt anförande tagit upp några av dessa frågor.
              Det handlar om att hindra exploateringen av människor på arbetsmarknaden
              och att ha en mer solidarisk hållning kring frågorna inom EU och
              ha mer fokus på barn och kvinnor.
            </seg>
            <seg xml:id="i-2785ecd5e0a18e36-0">
              Uppgörelsen är en uppgörelse om utredningar. Först i skarpt läge
              återstår det att se vad som kommer att bli faktiska förändringar
              i verkligheten.
            </seg>
            <seg xml:id="i-4a447e298df330ac-0">
              Vi socialdemokrater kommer att fortsätta driva på för en förändring
              när det gäller synnerligen ömmande skäl, väpnad konflikt och anhöriginvandring,
              bara för att nämna några exempel. Det är en rödgrön linje som
              vi fortsätter att stå för.
            </seg>
            <seg xml:id="i-17ec3b230cc9cd7e-0">
              Jag tackar för möjligheten till denna migrationsdebatt.
            </seg>
          </u>
          <note type="speaker" xml:id="i-05cccf2dff89ed7e-0">
            Anf. 21 MARIA FERM (MP):
          </note>
          <u who="maria_ferm_5a996c" xml:id="i-3ebfbc93320f8857-2">
            <seg xml:id="i-e86a5069b381d5cd-0">
              Fru talman! I såväl Sverige som övriga Europa har vi stora utmaningar
              att arbeta med. Hemlöshet förekommer i snart sagt alla svenska
              städer. Pensionärer lever i en verklighet där pensionen efter
              skatt och hyra minskar. Många upplever att samhället inte finns
              till för dem utan för andra. Här är jag som Miljöpartist inte
              överens med regeringen om hur vägarna framåt bär. Jag vill se
              ett annat Sverige, ett Sverige där inkomstskillnader minskar,
              där barnfamiljer har mer tid med varandra och där pensionen går
              att leva på. Det tror jag också är möjligt.
            </seg>
            <seg xml:id="i-5ea8c2cd4142601b-0">
              Sverige är ett av världens absolut rikaste länder. Vi kan rädda
              liv som annars inte hade gått att rädda, och vi kan vara en oas
              från hot, våld och förtryck detta samtidigt som vi kan göra det
              allt bättre för svaga och utsatta grupper i vårt land. Här skiljer
              sig Miljöpartiets prioriteringar från regeringens, men vi är överens
              om att behov inte behöver ställas mot varandra. Sverige kan hjälpa
              asylsökande och andra flyende till tryggheten här samtidigt som
              sjukvården utvecklas, vårdköerna minskar och kriminaliteten bekämpas.
            </seg>
            <seg xml:id="i-3cd9e350a4d0de84-0">
              Att hjälpa asylsökande är att hjälpa sin medmänniska. Det är
              en mänsklig plikt, på samma sätt som liv räddas inom hälso- och
              sjukvården och kunskap ska byggas inom skolan. Det handlar om
              medmänskliga skyldigheter som gör det bättre för alla och inte
              sämre för någon. Jag är riksdagsledamot för att jag vill göra
              skillnad. Jag vill göra livet bättre för mina medmänniskor, och
              just genom överenskommelsen med regeringen kan jag hjälpa till
              att göra livet bättre för många.
            </seg>
            <seg xml:id="i-57ffe32ad6af539c-0">
              Avslutningsvis vill jag tacka migrationsminister Tobias Billström
              för ett bra inledande samarbete. Jag hoppas att vi tillsammans
              kan utveckla samarbetet under de kommande åren.
            </seg>
          </u>
          <note type="speaker" xml:id="i-aa6d070524824899-0">
            Anf. 22 ULF NILSSON (FP):
          </note>
          <u who="ulf_nilsson_b2871f" xml:id="i-d04c86140bb318b7-2">
            <seg xml:id="i-5d5f00df17ded49d-0">
              Fru talman! Det är bra att den här debatten har blivit av, och
              det är bra att debatten har visat de olika alternativ i migrationspolitik
              som finns i kammaren.
            </seg>
            <seg xml:id="i-d41ba8b166626618-0">
              Det är uppenbarligen så att vissa mer ser hot. De ser många hot
              men få möjligheter i omvärlden. Vi har sett exempel på att Sverigedemokraterna,
              Vänsterpartiet och även Socialdemokraterna gärna målar upp arbetskraftsinvandringen
              som ett hot. Alliansen och Miljöpartiet ser tvärtom inflyttad
              arbetskraft som en möjlighet, och vi vill underlätta för människor
              att pröva att arbeta i Sverige och Europa.
            </seg>
            <seg xml:id="i-5d5c9b2ce1735735-0">
              Vänsterpartiet och Sverigedemokraterna ser EU som ett hot. Ett
              hot mot vad, kan man fråga sig. Är det mot Sverige, mot svenskarna
              eller mot de politiska visioner partierna har? Själv försöker
              jag, liksom Alliansen och Miljöpartiet, se möjligheterna med ett
              EU som genom ett organiserat samarbete kan bygga upp ett humant
              mottagande av flyktingar och samtidigt ta emot arbetskraft under
              ordnade former.
            </seg>
            <seg xml:id="i-c04af097233ebf5e-0">
              Det är inte säkert att denna utveckling i EU går så fort som
              den borde. Det är möjligt att vi som tror på EU-samarbete kan
              bli besvikna, men jag kan inte tänka mig något bättre sätt att
              hantera flyktingströmmarna till och från Europa än att försöka
              utveckla det europeiska samarbetet. En human gemensam migrationspolitik
              i EU är den stora möjlighet vi har att möta framtiden, och denna
              möjlighet måste vi pröva.
            </seg>
            <seg xml:id="i-2ccdfd3e0f459b71-0">
              Sverige, liksom övriga Europa, behöver arbetskraft på sikt. Hotet
              mot en positiv utveckling och en tillväxt i Sverige och Europa
              ligger inte i att människor flyttar hit, utan det verkliga hotet
              är rädsla som bygger murar och isolerar Sverige i framtiden. Den
              politiken vill vi inte följa.
            </seg>
          </u>
          <note type="speaker" xml:id="i-fe71afda0311ae4d-0">
            Anf. 23 FREDRICK FEDERLEY (C):
          </note>
          <u who="fredrick_federley_eeba49" xml:id="i-b227533542ca03e2-2">
            <seg xml:id="i-ffad24b00024e7bd-0">
              Fru talman! Mycket ska man höra innan öronen trillar av. När
              man börjar ställa konkreta frågor om vad Sverigedemokraternas
              politik innehåller är det en ociviliserad debatt.
            </seg>
            <seg xml:id="i-cbcd2fa9550fcc69-0">
              Lite kan jag nästan förstå vad det är Jimmie Åkesson säger, för
              jag, Maria Ferm och några till har varit ordförande i politiska
              ungdomsförbund. Då sitter man inte här inne och behöver inte ta
              det direkta ansvaret. Det är jätteskönt; man kan tycka vad man
              vill och måla upp bilder. Det är en bra politisk skola. Denna
              situation befann sig Sverigedemokraterna i fram till senaste valet.
              Nu när vi sitter i kammaren får vi dock börja ge svar på frågor
              och inte bara måla upp bilder som ingen känner igen.
            </seg>
            <seg xml:id="i-9315b982d3c90f1c-0">
              Det finns fortfarande ingen massinvandring. När jag redovisar
              siffror för att det inte finns någon massinvandring säger man
              att det är en ociviliserad debatt. När jag ställer frågan om man
              menar att gravida kvinnor inte ska få vård säger man att ingen
              nekas. Men vill Sverigedemokraterna att detta ska ske lagligen,
              med stöd i lagen?
            </seg>
            <seg xml:id="i-8a5286b348809bc2-0">
              Då tycker jag att Sverigedemokraterna här ska deklarera, vilket
              man inte har kunnat göra under tre anföranden, att Sverigedemokraterna
              står upp för att gravida, barn och akut sjuka ska få vård på svenska
              sjukhus. Det vore ett välkommet meddelande i den svenska debatten.
              Det kommer man dock inte att göra. Man vill nämligen inte bli
              konkret, för då måste man bära ansvar och se att världen inte
              är svart eller vit.
            </seg>
            <seg xml:id="i-69a26adceaa4906f-0">
              I grund och botten, fru talman, handlar migrationspolitiken om
              ifall man ser människor som en belastning eller en tillgång. Är
              de en tillgång bör man anse att alla människor är en tillgång,
              och i så fall bör vi välkomna människor att komma till landet
              och hjälpa till att bygga en gemensam framtid för Sverige. Anser
              man däremot att människor är en belastning borde också svenska
              medborgare vara en belastning. Eller är det så att det beror på
              var man är född eller vilken religion man har om man är en belastning
              eller inte?
            </seg>
            <seg xml:id="i-a8aed2813f52c1fe-0">
              Precis där tror jag att vi har kärnan i den svenska migrationspolitiska
              debatten nu. Det gör mig inte rädd det gör mig skräckslagen.
            </seg>
          </u>
          <note type="speaker" xml:id="i-898feeed7562be56-0">
            Anf. 24 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-c4c65c5e550dca0b-2">
            <seg xml:id="i-5d97a53f8a9bd2c9-0">
              Fru talman! Då stod vi här i kammaren. Borgerligheten försvarar
              sin politik, som till stora delar är en moderat avvisningspolitik
              och numera även stöds av Miljöpartiet.
            </seg>
            <seg xml:id="i-56859f92c99f3db0-0">
              Jag tror att det finns flera av de mindre, borgerliga partierna,
              till exempel Folkpartiet, Kristdemokraterna och kanske även Centern,
              som önskade att det var ett annat perspektiv som fick råda i migrationspolitiken.
              Så måste vi väl ändå tolka orden om öppenhet, välkomnande och
              generositet, inte minst från Emma Henriksson.
            </seg>
            <seg xml:id="i-39f7bb0de4d5af5b-0">
              Från Socialdemokraterna fick vi positiva besked. Vågar vi tro
              att Socialdemokraterna axlar sin roll som del av arbetarrörelsen
              och inser att internationell solidaritet även innefattar den del
              av världen som kommer hit? Jag hoppas och välkomnar det.
            </seg>
            <seg xml:id="i-51c44da1bb70849f-0">
              Strindberg sade en gång: Det är synd om människorna. Om han hade
              levt tror jag att han hade sagt: Men allra mest synd är det ändå
              om Jimmie Åkesson. Ja, det är bara pinsamt.
            </seg>
            <seg xml:id="i-d2d298b4d70a04f0-0">
              Fru talman! Man bekämpar inte främlingsfientlighet med lite mindre
              främlingsfientlighet. Det borde vara självklart. Det enda som
              hjälper är en helt annan politik en politik för mänskliga rättigheter
              och en rättssäker och värdig asylprocess. Vi ska inte träffa somaliska
              föräldrar som väntat förgäves på sina barn i åratal, och vi ska
              inte som i dag i Aftonbladet läsa om Firdeuws, tre år, som ska
              skiljas från sin pappa för att utvisas tillsammans med sin mamma
              till Irak. Det är inte värdigt Sverige.
            </seg>
            <seg xml:id="i-7884dbd0911b65f5-0">
              En annan politik är möjlig, och Vänsterpartiet kommer fortsatt
              att stå för just den politiken.
            </seg>
          </u>
          <note type="speaker" xml:id="i-6313bb03cca7e538-0">
            Anf. 25 EMMA HENRIKSSON (KD):
          </note>
          <u who="emma_henriksson_459a1e" xml:id="i-c4c5682252be6536-2">
            <seg xml:id="i-91678c9d410885b8-0">
              Fru talman! För Kristdemokraterna är utgångspunkten i migrationspolitiken
              att varje människa är unik och att varje människa är skyddsvärd.
              Med det menar vi också att det självklart är så att ingen människa
              är illegal. Det får vi nämligen höra ibland i debatten: illegala
              människor och illegala flyktingar. Det må vara så att det finns
              människor som uppehåller sig i vårt land som inte har ansökt om
              att få vara här eller människor som har ansökt men fått ett avslag,
              men det gör inte själva människan olaglig. Människan har absolut
              sitt fulla existensberättigande fortfarande.
            </seg>
            <seg xml:id="i-0d0f5a05f7d227f5-0">
              För att vi ska fortsätta ha en mer öppen, mer generös och mer
              human migrationspolitik måste vi också göra ännu större ansträngningar
              på andra politikområden. I dag har debatten kretsat kring själva
              migrationspolitiken, men vi måste självklart också göra mycket
              mer för att förbättra möjligheterna och förutsättningarna för
              de människor som vi har gett en fristad i vårt land. Vi kan inte
              ge upp förrän Fatima och Baturay har precis samma möjligheter
              att få ett bra arbete som Felicia och Bengt har. Däri ligger skillnaden
              många gånger i dag, i namnet, inte i kunskaper, inte i erfarenheter,
              utan i namnet, just på grund av att vi är rädda.
            </seg>
            <seg xml:id="i-c2fc90882870d902-0">
              Det kommer inte att samlas demonstrationståg av flyktingar som
              står och skriker om sina rättigheter här utanför. Därför måste
              vi kristdemokrater fortsätta att vara en röst för de människor
              som är för svaga för att själva kunna höras.
            </seg>
          </u>
          <note type="speaker" xml:id="i-75a1b4a72be398d9-0">
            Anf. 26 Statsrådet TOBIAS BILLSTRÖM (M):
          </note>
          <u who="per_bill_00555d" next="cont" xml:id="i-ad7da41212415142-1">
            <seg xml:id="i-06928575d6c6bb44-0">
              Fru talman! Den här debatten har varit upplysande och tänkvärd.
              Tack så mycket alla deltagare! Den har visat på skillnaderna i
              svensk politik som den ser ut i dag efter Miljöpartiets överenskommelse
              med Alliansen. Och jag har noterat att i det betänkande som socialförsäkringsutskottet
              har behandlat har Miljöpartiet dragit tillbaka sin reservation
              om just amnesti.
            </seg>
            <seg xml:id="i-9537431e267c309a-0">
              Fru talman! Sveriges konkurrenskraft är beroende av att den kunniga
              och utbildade personen väljer Sverige framför andra stater. I
              ljuset av detta framstår det därför som helt naturligt att regeringen
              med sina fyra partier, som under lång tid varit inställda på att
              Sveriges framgång stavas öppenhet mot omvärlden, nu knyter en
              allians för att befästa detta. Det är den långsiktiga inriktningen
              på detta projekt som är det viktiga. Slutmålet för det långsiktiga
              arbetet är att få Afrikas, Asiens, Sydamerikas med flera världsdelars
              bästa och mest välmotiverade arbetskraft att välja Sverige framför
              andra stater.
            </seg>
            <seg xml:id="i-6a4ead547bf22d02-0">
              Det är först när Sverige framstår som mer attraktivt, mer inbjudande
              och mer tillgängligt än andra stater som vi kan känna oss säkra
              på att trygga de långsiktiga förutsättningarna för välstånd och
              den svenska välfärden. Naturligtvis är inte migrationsreglerna
              det enda instrumentet för att uppnå detta. Det finns många andra
              politikområden som måste samverka för att det ska bli på detta
              sätt. Men det går inte att bortse från att i en tid av aldrig
              tidigare skådad omfattning av mobilitet är förutsättningarna för
              rörelser över gränserna ett konkurrensmedel. Och i morgon får
              vi slutbetänkandet från Kommittén för cirkulär migration. Det
              är ju en händelse som ser ut som en tanke.
            </seg>
            <seg xml:id="i-7a2ff0e780ed7a9c-0">
              Den sterila idén om att envar nation ensam är kapabel att ekonomiskt
              trygga sina medborgares välfärd är inte bara världsfrånvänd, den
              är rent av farlig. Hur skulle lilla Sverige med blott 9 miljoner
              invånare, vars framgångar i ekonomiskt tillväxtskapande alltid
              har vilat på en blandning av öppenhet för nya idéer och en insikt
              om att fri handel och konkurrens skapar välstånd, kunna överleva
              utan att satsa på mobilitet?
            </seg>
            <seg xml:id="i-bbb9bbc25f57a74d-0">
              Det är uppenbart för den som har lyssnat på den här diskussionen
              att framtiden ligger för Miljöpartiet och Alliansen och inte för
              de ständigt bakåtsträvande i oppositionen.
            </seg>
          </u>
          <note xml:id="i-dfbac0994f15802c-0">
            Överläggningen var härmed avslutad.
          </note>
          <note xml:id="i-ae5f1eb09875a3a7-0">
            2 § Meddelande om ändring i kammarens sammanträdesplan
          </note>
          <note xml:id="i-20f7d48a0d6ba30f-0">
            Tredje vice talmannen meddelade att fredagen den 1 april kl.
            9.00 skulle arbetsplenum äga rum. Votering skulle äga rum efter
            debattens slut.
          </note>
          <note xml:id="i-ce3e9e2f53b32b5a-0">
            3 § Anmälan om fördröjda svar på interpellationer
          </note>
          <note xml:id="i-1f35236db7a417d5-0">
            Till riksdagen hade inkommit följande skrivelser:
          </note>
          <note xml:id="i-df6cd5f8ab055c3d-0">
            Interpellation 2010/11:270
          </note>
          <note xml:id="i-bbb48df26abc4ee3-0">
            Interpellation 2010/11:270 Regeringens politik för solenergi
          </note>
          <note xml:id="i-ae9f7063bb1b8acc-0">
            Interpellationen kommer att besvaras tisdagen den 12 april 2011.
          </note>
          <u who="per_bill_00555d" prev="cont" xml:id="i-90108e53f98d5cbb-1">
            <seg xml:id="i-e31e68842283d0e4-0">
              Skälet till dröjsmålet är planerade nationella och utrikes resor.
            </seg>
            <seg xml:id="i-93d46119071d8c39-0">
              Skälet till dröjsmålet är sedan tidigare inbokade engagemang
              och resor.
            </seg>
          </u>
          <note xml:id="i-67eb288d9f03916c-0">
            Fredrik Ahlén
          </note>
          <note xml:id="i-628b6e4abef8e9ea-0">
            Interpellation 2010/11:273
          </note>
          <note xml:id="i-8883b2828c2fd79b-0">
            Interpellation 2010/11:273 Ungdomars intresse för yrkesprogram
          </note>
          <note xml:id="i-c4578a25733a39c1-0">
            Interpellationen kommer att besvaras fredagen den 8 april 2011.
          </note>
          <note xml:id="i-bcd620a0311b434d-0">
            Jan Björklund
          </note>
          <note xml:id="i-7be4bc35f73ffc50-0">
            4 § Hänvisning av ärenden till utskott
          </note>
          <note xml:id="i-4ba6e2e701c1f453-0">
            Föredrogs och hänvisades
          </note>
          <note xml:id="i-b35a09caae84df0c-0">
            den 23 maj
          </note>
          <note xml:id="i-663961930bb833b8-0">
            5 § Förnyad bordläggning
          </note>
          <note xml:id="i-2a5d8d772aa58027-0">
            Föredrogs och bordlades åter
          </note>
          <note xml:id="i-94670ce68ecfbc94-0">
            6 § Genomförande av det reviderade ekodesigndirektivet
          </note>
          <note xml:id="i-bd9171516c2919d8-0">
            Föredrogs
          </note>
          <note xml:id="i-a4cc3818ea3c2eed-0">
            Tredje vice talmannen konstaterade att ingen talare var anmäld.
          </note>
          <note xml:id="i-fc4d072a0863e683-0">
            7 § Komplettering av den nya plan- och bygglagen
          </note>
          <note xml:id="i-bd9171516c2919d8-1">
            Föredrogs
          </note>
          <note type="speaker" xml:id="i-7ff6f0e88f77e759-0">
            Anf. 27 CARINA HERRSTEDT (SD):
          </note>
          <u who="carina_herrstedt_94fbfa" next="cont" xml:id="i-3ec28ebd74d3895b-0"/>
          <note xml:id="i-1795e2569e8d8af9-0">
            Fru talman! Jag vill börja med att yrka bifall till reservationerna
            1 och 2.
          </note>
          <u who="carina_herrstedt_94fbfa" prev="cont" xml:id="i-9ee3ff95f90ccebf-0">
            <seg xml:id="i-777a4e3c8c4e1a6c-0">
              Vi har flera gånger tidigare här debatterat och diskuterat att
              det finns ett stort behov av nybyggnation, och inte bara det utan
              även ett stort renoveringsbehov runt om i landet. Enkla, tydliga
              och välfungerande regler för plan- och byggprocessen är en viktig
              förutsättning för att fastighetsägare ska kunna bygga, bygga om
              och tillhandahålla bostäder som möter dessa behov.
            </seg>
            <seg xml:id="i-e1e4b43ec5c6ae6c-0">
              Riksdagen har sedan tidigare antagit en ny plan- och bygglag
              som vi i dag debatterar och kompletterar. Plan- och bygglagens
              syfte var bland annat att öka effektiviteten i byggprocessen,
              att göra det enklare för medborgarna att förstå och ansöka om
              bygglov. Kompletteringarna vi nu diskuterar skulle klargöra vissa
              begrepp och förtydliga ännu mer.
            </seg>
            <seg xml:id="i-421ac0c286bb6389-0">
              En del av dessa frågor menar jag går inte i riktigt rätt riktning.
              Frågor som när ett bygglov träder i kraft, frågor kring överklagandeprocessen
              samt förslaget att endast publicera bygglov och förhandsbesked
              i Post- och Inrikes Tidningar är några exempel. För kommunens
              invånare är det mer naturligt att söka och ta del av informationen
              på kommunens redan välbekanta hemsida än att försöka ta reda på
              sin information i Post- och Inrikes Tidningar. I Byggprocessutredningen
              från 2008 fanns ett förslag om att kommunen på sin egen hemsida
              skulle kungöra beslut om bygglov och inte som nu, som regeringen
              föreslår, i Post- och Inrikes Tidningar.
            </seg>
            <seg xml:id="i-40c7bc0732850570-0">
              I den nya lagtexten saknas klargörande när det gäller parts-
              och sakägarbegreppen som används i lagtexten. I förslaget framgår
              dessa begrepp inte tillräckligt tydligt. Oklarheter kan därför
              bli oundvikliga kring vem som är att betrakta som annan part och
              därmed också ska delges. Eftersom det är av stor betydelse för
              den enskildes möjlighet att tillvarata sina rättigheter är detta
              naturligtvis av största vikt. Vi har inte bara ansvar för att
              lagen ska kunna förstås och tillämpas av sakkunniga jurister,
              utan även våra medborgare måste kunna förstå den politiska jargongen
              ute i kommunerna. De politiskt verksamma i kommunerna måste också
              kunna förstå begreppen.
            </seg>
            <seg xml:id="i-4f3cda43b03b9b97-0">
              Jag skulle vilja likna detta förslag vid en dans där vi tar två
              steg fram och ett steg bakåt. Med det menar jag att ambitionerna
              med detta var jättebra, och intentionerna var precis lika bra.
              Det är ett stort kliv framåt. Förslaget har tagits fram och presenterats,
              men vi är ändå inte helt nöjda. Vi beslutar oss för att komplettera
              det. Vi tar alltså ett steg ännu längre framåt. Men jag tycker
              inte att vi i alla fall når riktigt ända fram till de ursprungliga
              ambitionerna, så jag menar att det trots allt blir ett litet kliv
              tillbaka. Vi når helt enkelt inte riktigt fram.
            </seg>
            <seg xml:id="i-549735d7842a925f-0">
              Fru talman! Jag delar utskottets åsikt om att frågan om webbpublicering
              bör tas upp i ett vidare sammanhang. Men en resa måste börja någonstans,
              och jag tycker att den resan bör börja här och nu.
            </seg>
          </u>
          <note type="speaker" xml:id="i-915cfa40619a68b0-0">
            Anf. 28 EVA BENGTSON SKOGSBERG (M):
          </note>
          <u who="eva_bengtson_skogsberg_b2451b" next="cont" xml:id="i-82e59434ad64a9b3-0">
            <seg xml:id="i-664230eb40a4a63d-0">
              Fru talman! I juni förra året antogs här i kammaren en ny plan-
              och bygglag som kommer att träda i kraft nu i maj. Det har sedan
              dess visat sig att kompletteringar behövs i några avseenden. Därför
              har det i propositionen som vi nu behandlar föreslagits vissa
              ändringar i lagen.
            </seg>
            <seg xml:id="i-df4cca08467056dd-0">
              Dels kompletteras reglerna om hur beslut om lov och förhandsbesked
              vinner laga kraft i fråga om underrättelse till kända sakägare.
              Dels föreslås att sökande och en begränsad krets av andra berörda
              delges beslut om lov eller förhandsbesked. Ytterligare en förutsättning
              för marklov ska vara att åtgärden uppfyller vissa krav i plan-
              och bygglagen.
            </seg>
          </u>
          <note xml:id="i-a45ddeaf44f7baaa-0">
            I reglerna om kontrollplaner föreslås också vissa ändringar,
            och en ny övergångsbestämmelse införs, där det till och med 2012
            ges möjlighet för kommunen att göra undantag från de nya kraven
            på kontrollansvariga när kontrollansvarig utses. Dessutom innehåller
            propositionen flera redaktionella och lagtekniska ändringar. Förslaget
            är att lagändringarna träder i kraft samtidigt med den nya plan-
            och bygglagen, alltså den 2 maj i år.
          </note>
          <u who="eva_bengtson_skogsberg_b2451b" prev="cont" xml:id="i-1f1ef325481213b1-0">
            <seg xml:id="i-81af82776fa1ae60-0">
              Jag vill också påpeka att Regeringskansliet fortsätter att arbeta
              med frågor som rör den nya plan- och bygglagen, då det under arbetet
              med propositionen framförts behov av ytterligare ändringar. Det
              kommer ideligen nya motioner i ärenden som berör plan- och bygglagen.
            </seg>
          </u>
          <note xml:id="i-1cb8318fc118e826-0">
            Fru talman! Avslutningsvis yrkar jag bifall till utskottets förslag
            och avslag på motionen.
          </note>
          <note xml:id="i-dfbac0994f15802c-1">
            Överläggningen var härmed avslutad.
          </note>
          <note xml:id="i-23877c7b32f71d2c-0">
            8 § Strandskyddsfrågor
          </note>
          <note xml:id="i-bd9171516c2919d8-2">
            Föredrogs
          </note>
          <note type="speaker" xml:id="i-6e4a8ce665fd7fb3-0">
            Anf. 29 JAN-OLOF LARSSON (S):
          </note>
          <u who="jan-olof_larsson_ca07f2" xml:id="i-32cec13133dbc309-0">
            <seg xml:id="i-d39350fea24454dc-0">
              Fru talman! För knappt två år sedan beslutades det om den nya
              strandskyddslagen. Den skulle stärka skyddet vid hårt exploaterade
              kuster samtidigt som den skulle öppna upp för fler strandnära
              byggen i glest befolkade delar av landet. Från oppositionens sida
              ansåg vi att ansatsen var bra det tidigare regelverket var inte
              tillräckligt robust för att stå emot det enorma trycket på dispenser
              i attraktiva områden. Många kommuner hade utnyttjat möjligheterna
              till dispens alltför generöst. Reglerna var inte heller tillräckligt
              nyanserade. Vissa lättnader kan vara motiverade i glest bebyggda
              områden.
            </seg>
            <seg xml:id="i-58d14a845596f9f4-0">
              I Sverige är stränderna till för alla. De första strandskyddsbestämmelserna
              skrevs i början av 1950-talet i avsikt att motverka exploateringen
              av strandtomter runt Helsingfors, Göteborg och Malmö. Tillgången
              till badplatser, strandpromenader och fritt vatten skulle säkras
              för allmänheten.
            </seg>
            <seg xml:id="i-1b6fd7a29de8898e-0">
              Strandskyddet är i dag ett viktigt uttryck för den svenska allemansrätten.
              Den generella tillgången till skog och mark, hav och sjöar något
              som i många länder är en exklusiv rättighet för några få betraktas
              numera som en självklarhet. Därför är det hög tid att vi ändrar
              detta betraktelsesätt och mer aktivt värnar strandskyddet.
            </seg>
            <seg xml:id="i-42ec9ba26633d6c0-0">
              Den borgerliga regeringen har under sin tid vid makten gjort
              ett flertal försök att förstöra strandskyddet. Genom att hänvisa
              till den viktiga landsbygdsutvecklingen vill man skapa nya lättnader
              i skyddet och undantag från reglerna. Man vill ytterligare öka
              kommunernas beslutanderätt i strandskyddsfrågor.
            </seg>
            <seg xml:id="i-3319ddfe18c7d1a0-0">
              Strandskyddet har under senare år också fått större betydelse
              vad gäller klimatarbetet. Att i dag vara restriktiv till byggen
              invid vatten kan löna sig för framtiden, för klimatförändringarnas
              effekter slår till med full kraft. Stora samhällskostnader kan
              då undvikas när stränderna utsätts för översvämningar, ras och
              erosion.
            </seg>
            <seg xml:id="i-72be732edd19a130-0">
              Fru talman! Regeringen har inte klarat sin uppgift, men det har
              kanske inte varit syftet. Risken är nu stor att stränderna blir
              tillgängliga för ett fåtal i stället för alla. Regeringens proposition
              Två strandskyddsfrågor ger ett tydligt uttryck för denna försvagning
              uppluckrade regler som kan slå hårt mot allemansrätten och innebära
              ett steg tillbaka i klimat- och miljöarbetet.
            </seg>
            <seg xml:id="i-87879e7ca51ff2ab-0">
              Den borgerliga regeringen föreslår att kommunerna i stället för
              länsstyrelsen får besluta om upphävande av och dispens från strandskyddet
              även i de fall då strandskyddsområdet är ett statligt vattenskyddsområde
              eller ett miljöskyddsområde enligt 7 kap. miljöbalken. Regeringen
              betonar att förslaget stämmer överens med den övergripande inriktningen
              från 2009 som innebar att kommunerna fick ökad beslutanderätt
              i strandskyddsfrågor.
            </seg>
            <seg xml:id="i-7410190a99f4781c-0">
              Vi anser att förslaget bör avstyrkas eftersom effekterna kan
              bli negativa för skyddade vattenresurser. En kommun som av misstag
              eller av misskötsel brister i sin tillsyn över exempelvis nya
              enskilda avlopp kan förorsaka föroreningar i egen och flera andra
              kommuners vattenresurser. Vi menar att i områden av riksintresse
              ska länsstyrelserna ha dispensrätten, precis som vi ansåg för
              två år sedan.
            </seg>
            <seg xml:id="i-8015083ecd5cf5aa-0">
              Regeringen föreslår också att en del av Ångermanälvens mynning
              får pekas ut som ett område för landsbygdsutveckling i strandnära
              lägen där lättnader i strandskyddet gäller. Regeringen betonar
              att endast en del av Ångermanälvens mynningsvik tillhör världsarvet
              Höga kusten och därmed är undantaget från reglerna om landsbygdsutveckling.
              Man beskriver området som ganska exploaterat jämfört med de delar
              av Höga kusten som ligger utanför Högakustenbron.
            </seg>
            <seg xml:id="i-74f8169d267b92c4-0">
              Vi anser att närheten till ett område som betecknas som världsarv
              bör mana till restriktivitet. Utvecklingen av regionen, med stora
              möjligheter för besöksnäringen, hör starkt samman med strandskyddets
              syften. Flera områden i Sverige har liksom Höga kusten höga naturvärden,
              och det är olyckligt om riksdagen utan ett större underlag ändrar
              reglerna för strandskydd enbart i detta specifika område. Frågan
              är hur snart regeringen kommer tillbaka för att mjuka upp reglerna
              i andra områden.
            </seg>
            <seg xml:id="i-ba06e7eee174131e-0">
              Fru talman! Att glesbefolkade områden med god tillgång till obebyggda
              stränder kan få fler dispenser utan att strandskyddets syften
              äventyras kan vi vara överens om. Men när regeringen anför sina
              skäl görs det på mycket otydliga grunder. Detta påtalade vi redan
              när vi debatterade frågan för två år sedan. Då kunde regeringen
              på intet sätt precisera vad man menade med landsbygdsutveckling.
              Nu anför regeringen som argument att området vid världsarvet Höga
              kusten är ganska exploaterat och menar att det räcker som argument.
              Jag undrar: Finns det fler områden som regeringen anser är ganska
              exploaterade och som kan exploateras betydligt mer?
            </seg>
            <seg xml:id="i-59ff0e186808ad3e-0">
              Med den hållning som regeringspartierna har när det gäller strandskyddet
              är risken stor för att stränderna blir tillgängliga för ett fåtal
              i stället för alla. Det kommer att slå hårt mot allemansrätten
              och innebära ett steg tillbaka i klimat- och miljöarbetet.
            </seg>
          </u>
          <note xml:id="i-b38cdb31fa4ddd7c-0">
            Fru talman! Jag yrkar bifall till reservation 6.
          </note>
          <note type="speaker" xml:id="i-822f27f4921b30cc-0">
            Anf. 30 KEW NORDQVIST (MP):
          </note>
          <u who="kew_nordqvist_17746c" xml:id="i-57110b568da787d9-0">
            <seg xml:id="i-f1b6475cf91b3b34-0">
              Fru talman! Få saker sätter vi som bor i detta land värde på
              så mycket som vår natur och att få röra sig fritt i den med hjälp
              av allemansrätten. Till det hör även möjligheten att kunna söka
              sig ned till vatten. För att säkra tillgången till vattnet har
              vi i Sverige infört bestämmelser om strandskydd. Strandskyddet
              är inte bara till för att främja det rörliga friluftslivet utan
              även för att skydda och hävda höga eller mycket höga naturvärden
              i det viktiga och ömtåliga område där land och vatten möts.
            </seg>
            <seg xml:id="i-c84e0b4e0a50b810-0">
              Miljöpartiet vill i en partimotion som vi kallar Grönare stad
              är en trevligare stad lyfta fram strandskyddets betydelse i stadsmiljö.
              Att ha tillgång till badplatser, strandpromenader och fritt vatten
              för alla som bor och lever i städer med dessa möjligheter är en
              fråga om livskvalitet. Därför behöver stränderna skyddas från
              exploatering. Regeringen har genomfört en uppluckring av strandskyddet,
              bland annat genom att överlåta ansvaret för dess tillämpning på
              kommunerna. Kommunerna har ett stort exploateringsintresse, vilket
              innebär att antalet dispenser riskerar att öka. Följden blir allt
              fler stränder och strandpromenader som är onåbara för stadens
              invånare.
            </seg>
            <seg xml:id="i-fb22d505eecdcf67-0">
              I skenet av klimatförändringarna har behovet av ett stärkt strandskydd
              också blivit större. Bebyggelse i strandnära lägen kan på sikt
              riskera att svämmas över i takt med stigande vattenstånd och extremare
              väder. Vi anser därför att regeringen bör återkomma med förslag
              till riksdagen om att stärka strandskyddet, och då som ett led
              i att skapa en hållbar stadsutveckling och att säkra medborgarnas
              rätt till oexploaterade stränder.
            </seg>
            <seg xml:id="i-4415b21831812dcf-0">
              Däremot anser vi att fler dispenser kan ges i glest befolkade
              områden med god tillgång till obebyggda stränder utan att strandskyddets
              syften äventyras. Men dessa lättnader, som ska bidra till utvecklingen,
              får inte bli prejudicerande på oklara grunder.
            </seg>
            <seg xml:id="i-8198c5d803537abf-0">
              Regeringen måste vara tydligare i sina skäl. Redan i den tidigare
              strandskyddspropositionen var regeringen oklar i sin vägledning
              till kommunerna om hur de bäst bevarar strandskyddet. Skarpa och
              tydliga formuleringar kan balansera lättnaderna i lagstiftningen
              och ge bra förutsättningar för den kommunala handläggningen.
            </seg>
            <seg xml:id="i-2f94f069a355108f-0">
              Vidare anser vi att beslut som rör områden av riksintresse inte
              bör fattas på kommunal nivå, utan dessa beslut bör fattas direkt
              av länsstyrelserna.
            </seg>
            <seg xml:id="i-338a17739a643608-0">
              Med detta, herr talman, stöder jag Miljöpartiets samtliga motioner.
              Men för tids vinnande yrkar jag bara bifall till reservation 6
              under punkt 6 angående strandskydd i områden av riksintresse.
            </seg>
          </u>
          <note type="speaker" xml:id="i-5aa3fa41f73b3806-0">
            Anf. 31 JENS HOLM (V):
          </note>
          <u who="jens_holm_9bd66a" xml:id="i-31177bea5d864cc4-0">
            <seg xml:id="i-683b62125405ec43-0">
              Herr talman! Jag tror att de flesta av oss här när vi har rest
              runt om i Europa har slagits av hur olika det kan se ut runt sjöar
              och vid havet vad gäller exploatering med byggnader, hus och andra
              saker. En av många fina saker med Sverige är just att alla har
              tillgång till stränderna. Det är inte okej att bygga ett stort
              hotellkomplex precis nere vid havsstranden.
            </seg>
            <seg xml:id="i-f7142da50603b834-0">
              Så ser det inte ut på många andra ställen runt om i Europa. Där
              är stora delar av stränderna i princip privatiserade och bara
              tillgängliga för dem som kan betala för det. Så vill inte jag
              att det ska bli i Sverige. Kanske det inte riktigt går så långt
              med regeringens förslag. Men man tar tyvärr steg i den riktningen
              genom att man ytterligare luckrar upp strandskyddet.
            </seg>
            <seg xml:id="i-0c6ac3885746d42b-0">
              Strandskyddet är otroligt viktigt just för att vi vill att stränderna
              ska vara tillgängliga för alla människor. Det är en del av allemansrätten.
              Därför är vi rödgröna kritiska mot regeringens förslag. Vi har
              reserverat oss mot det.
            </seg>
            <seg xml:id="i-8431242460f49b73-0">
              Vi är också kritiska till förslaget att öppna för exploatering
              vid Ångermanälvens mynningsvik. Precis i det området finns det
              ett världsarv. Även om det inte är i världsarvsområdet som exploateringen
              ska ske är det i angränsning till det.
            </seg>
            <seg xml:id="i-49039517f4658f6d-0">
              Har man definierat ett område som världsarv förpliktar det också.
              Man måste göra avvägningen mellan ekonomiska intressen och miljön.
              Då är det väldigt viktigt att miljön och kulturhistorien får väga
              tyngst. Så blir det inte med regeringens förslag, och det tycker
              jag är väldigt illa.
            </seg>
            <seg xml:id="i-4a16920e2aa39632-0">
              Vi i Vänsterpartiet har också en egen motion i ärendet. Men för
              tids vinnande vill jag bara yrka bifall till de två rödgröna reservationerna
              nr 2 och 6.
            </seg>
          </u>
          <note type="speaker" xml:id="i-6f011c40835ab0e7-0">
            Anf. 32 CHRISTER AKEJ (M):
          </note>
          <u who="christer_akej_9d1c89" xml:id="i-ab66c821e9615664-0">
            <seg xml:id="i-dba505fdcd1256a9-0">
              Herr talman! Vi har här att ta ställning till ett betänkande
              som berör en proposition från regeringen med två strandskyddsfrågor
              och till detta två följdmotioner med ett antal yrkanden. Propositionen
              behandlar ändringar i miljöbalken beträffande regler om strandskydd.
              Ett av förslagen gäller att beslut om upphävande av dispens från
              strandskydd även då det är inom områden för statligt vattenskyddsområde
              eller miljöskyddsområde ska flyttas från länsstyrelsen till kommunen.
              Det andra förslaget innebär att Ångermanälvens mynningsvik får
              pekas ut som område för landsbygdsutveckling där lättnader för
              strandskydd gäller.
            </seg>
            <seg xml:id="i-3a5d9fc247c164fd-0">
              Sverige är ett fantastiskt land med en mycket varierad natur.
              Det finns stora slätter. Det finns böljande fält. Det finns stora
              skogar. Det finns ängar och betesmarker. Det finns hedlandskap.
              Det finns fjällandskap. Det finns i vårt land ett stort antal
              sjöar, många älvar och en lång kuststräcka. Alla de olika landskapstyperna
              har sin särart och är viktiga att vårda och bevara.
            </seg>
            <seg xml:id="i-344e199269497ec5-0">
              Många kommuner är för sin attraktion och till stor del även för
              näringslivet beroende av den unika naturen och många gånger också
              närheten till vatten. Vi har i Sverige också något unikt, nämligen
              allemansrätten, som många besökare från andra länder ser på med
              stor avundsjuka.
            </seg>
            <seg xml:id="i-5c3d1a0703092d50-0">
              I Sverige är befolkningsstrukturen heterogen med större tätorter
              som har en kraftig befolkningstillväxt och en stor landsbygd och
              glesbygd som varje år tappar befolkning. Förra året i vårt land
              kunde vi konstatera att hälften av våra kommuner tappade befolkning.
            </seg>
            <seg xml:id="i-8046c88a1a8563c1-0">
              Detta gör att om vi inte sätter in motkrafter kommer vi att få
              en alltmer heterogen befolkningsstruktur med allt fler orter och
              kommuner som avfolkas och som en dag får svårt att kunna ge sina
              invånare den service de önskar och är berättigade till. Det gör
              i sin tur att allt fler väljer att flytta från dessa trakter,
              och vi får en ond cirkel.
            </seg>
            <seg xml:id="i-0fe200d32e7b9d0f-0">
              Herr talman! Självklart vill vi alla slå vakt om vår fina och
              varierade natur och även vår unika allemansrätt. Samtidigt vill
              jag att vi även i framtiden ska sträva efter att kunna ha en levande
              landsbygd och att det ska vara möjligt att bo och verka även på
              landsbygden under vettiga villkor.
            </seg>
            <seg xml:id="i-56c7e3095eff7d78-0">
              Till följd av att vi har ett land som är så heterogent och med
              mycket olika förutsättningar måste vi därför ha en flexibel lagstiftning
              som möjliggör en lokal och regional anpassning. Det gäller i synnerhet
              beträffande bygg- och exploateringslagstiftningen.
            </seg>
            <seg xml:id="i-06f12cef8494c161-0">
              Vi har storstadsområden med mycket höga exploateringstryck, och
              vi har glesbygd med näst intill obefintligt exploateringstryck
              där landsbygdsutveckling är både önskvärd och nödvändig för att
              hindra ett utdöende. Vill vi ha en utveckling av boende, företagande
              och arbetsmarknad i dessa områden måste det kunna vara tillåtet
              att i vissa specifika fall även kunna exploatera strandnära. Det
              kan handla om att bygga en turistanläggning där tillgång till
              stränder är en förutsättning. Det kan handla om att bygga bostäder
              för att kunna upprätthålla ett ekonomiskt och personellt underlag
              för kommersiell och offentlig service.
            </seg>
            <seg xml:id="i-bee011c62b6a45a4-0">
              För något år sedan kunde man konstatera att reglerna för strandskydd
              behövde reformeras. Antalet dispenser hade ökat kraftigt och uppgick
              till runt 5 000 per år. Enligt Naturvårdsverket var bara en tredjedel
              av dessa lagliga. Det hade lagts en död hand på glesbygden samtidigt
              som man fortsatte att exploatera i redan hårt bebyggda sjönära
              områden.
            </seg>
            <seg xml:id="i-6c46b662244c64d4-0">
              Lagstiftningen tog inte hänsyn till skillnaderna mellan olika
              delar av vårt land. Tillämpningen uppfattades som godtycklig och
              slumpmässig. Kommunerna behövde också i större grad kunna planera
              för sin egen utveckling och byggnation.
            </seg>
            <seg xml:id="i-440dac5a58a51f45-0">
              Herr talman! Den 1 juli 2009 infördes därför i vårt land nya
              regler för strandskydd. Dessa innebar ett ökat lokalt och regionalt
              inflytande och en samordning med plan- och bygglagen. Dock ligger
              strandskyddsgränserna på 100300 meter kvar. Syftet var att få
              en ökad differentiering och en bättre anpassning till de lokala
              förhållandena som skulle främja landsbygdsutveckling och behovet
              av utveckling så att hela Sverige kan leva.
            </seg>
            <seg xml:id="i-dceac6aba370f09c-0">
              Det skulle bli lättare att bygga strandnära i områden där det
              finns gott om orörda stränder och där exploateringstrycket är
              lågt. Samtidigt skulle det bli tydligare och stärkta regler i
              områden som redan exploaterats hårt. Lagtexten har här preciserats
              för att ange vad som är särskilda skäl för undantag. Detta motverkar
              den smygbostadisering som skett av bland annat sjöbodar och uthus.
            </seg>
            <seg xml:id="i-f5f6440d945b3bee-0">
              För att uppnå denna ökade differentiering och öka det lokala
              inflytandet flyttades beslutsrätten för upphävande av och dispens
              från strandskydd från staten via länsstyrelsen till kommunerna.
              Kommunerna ska vidare i sina översiktsplaner redovisa områden
              för landsbygdsutveckling i strandnära lägen där vissa lättnader
              i strandskyddet avses tillämpas. Länsstyrelsen får rollen att
              särskilt bevaka strandskyddets intressen i den kommunala planläggningen.
              Länsstyrelsen har också rollen att överpröva kommunala beslut
              om upphävande av och dispenser från strandskydd.
            </seg>
            <seg xml:id="i-e864fc84f5be99f8-0">
              För att nämna lite siffror kan jag säga att i dag är endast 10
              procent av Sveriges stränder påverkade av bebyggelse. Den obebyggda
              kusten och stränderna utgör i vårt land 346 500 kilometer, vilket
              motsvarar åtta och ett halvt varv runt jorden.
            </seg>
            <seg xml:id="i-dc76ac87e20f8978-0">
              Herr talman! I linje med den ändring jag nu berört i strandskyddet
              allmänt föreslår således regeringen att detta även ska gälla områden
              som är statliga vattenskyddsområden och miljöskyddsområden. Det
              är i dag länsstyrelsen som beslutar kring skyddsföreskrifterna
              för ett vattenskyddsområde, och på denna punkt föreslås ingen
              ändring. Syftet med ett vattenskyddsområde är att skydda en grund-
              och ytvattentäkt som nyttjas som vattentäkt. Det är således ett
              skydd för dricksvattnet som livsmedel. Syftet är däremot inte
              att hindra allmänheten från tillträde till området. Behovet av
              att samordna prövningarna synes därför begränsat.
            </seg>
            <seg xml:id="i-17b31f4bcca11731-0">
              Skyddsreglerna har olika syften, och bedömningarna avser inte
              samma frågor. Länsstyrelsens bedömning i frågan om skyddsföreskrifter
              för vattenskyddsområde bör inte ha någon betydelse i frågan om
              beslut kring strandskyddsfrågan. I stället blir det enklare och
              mer logiskt om kommunerna även i dessa områden får besluta i strandskyddsfrågor.
              Det kan då även här bli en samordning med bygglovshanteringen,
              och vi får mer enhetliga regler. Länsstyrelsen har också, som
              jag nämnt, rätten till överprövning av dispenser från strandskydd.
            </seg>
            <seg xml:id="i-457abd138d525f77-0">
              Oppositionspartierna framför i sina motioner och yrkanden att
              man vill motsätta sig att kommunerna får överta ansvaret för prövning
              av strandskyddsärenden. För mig synes det ologiskt. Kommunerna
              har redan ansvaret för planläggning av mark- och vattenområden
              inom kommunen. Beslutsgången blir också snabbare, då det är samma
              instans som beslutar i ärenden enligt plan- och bygglagen och
              i strandskyddsfrågan. Det finns också en samordning beträffande
              överprövning i dessa ärenden, då det samfällt sker hos länsstyrelsen
              i första instans. Vidare är det rimligen i kommunen som det finns
              bäst kännedom om de lokala förhållandena, och det är där man kan
              göra de bästa och mest balanserade övervägandena. Rimligen är
              det också lokalt som man har störst intresse av att värna om sin
              närmiljö, så att den enskilda kommunen behåller sin attraktion
              och sin unika miljö. I kommunerna är det också de av folket valda
              politikerna som beslutar i dessa frågor, medan det hos länsstyrelsen
              fattas beslut på tjänstemannanivå. Det är för mig ofattbart att
              oppositionspartierna inte har förtroende för sina politiker ute
              i kommunerna.
            </seg>
          </u>
          <note xml:id="i-15ca9ad61dfc28ec-0">
            Herr talman! Jag vill slutligen yrka bifall till utskottets förslag
            i dess helhet.
          </note>
          <note type="speaker" xml:id="i-2168e2bcb66e30a5-0">
            Anf. 33 JAN-OLOF LARSSON (S) replik:
          </note>
          <u who="jan-olof_larsson_ca07f2" xml:id="i-32cec13133dbc309-1">
            <seg xml:id="i-6b21253ab814d6e9-0">
              Herr talman! Christer Akej pratar väl om allemansrätten, vari
              strandskyddet är en viktig del. Sedan kommer han in på att det
              innan vi ändrade lagen för två år sedan beviljades 2 000 dispenser,
              varav bara en tredjedel höll sig inom lagens råmärken, av kommunerna.
            </seg>
            <seg xml:id="i-dfb01104c3b226bc-0">
              De flesta felen begicks i områden med hårt tryck, inte i de områden
              som vi i den nya lagen avsåg skulle få en dispensmöjlighet för
              att man lättare skulle kunna utveckla landsbygden. Det var inte
              där brotten begicks. Där hade länsstyrelsen möjlighet och resurser
              för att kolla upp de dispenser som kommunerna hade gett. Det hade
              man inte i de andra områdena. Det var där felen begicks.
            </seg>
            <seg xml:id="i-16f5d0e6ce4266be-0">
              Ett argument i det här sammanhanget handlar om landsbygdsutveckling.
              Ett annat argument i dag är ganska exploaterat då kan man ändra
              det här. Min fråga i dag, liksom för två år sedan, är: Vad är
              landsbygdsutveckling? Vad innebär det? Innebär det fler fasta
              jobb? Vad är ganska exploaterat? Hur mycket ska vara angripet?
              Jag kommer från en kommun i Bohuslän där det är hårt tryck. Där
              har man i alla år byggt ned till sjökanten, långt innan vi hade
              strandskyddet. Trots att man har varit frikostig och så vidare
              minskar invånarantalet för varje år som går. Det sker trots att
              de nästan bor i havet.
            </seg>
            <seg xml:id="i-2d2f50224d2a974c-0">
              Min fråga är: Vad är landsbygdsutveckling? Vi bygger bostäder
              hemma, men vi minskar befolkningsunderlaget i alla fall. Det är
              viktigt att få svar på detta. Vad innebär ganska exploaterat och
              landsbygdsutveckling?
            </seg>
          </u>
          <note type="speaker" xml:id="i-3917c464b0c92e68-0">
            Anf. 34 CHRISTER AKEJ (M) replik:
          </note>
          <u who="christer_akej_9d1c89" xml:id="i-ab66c821e9615664-1">
            <seg xml:id="i-33fc357655d12319-0">
              Herr talman! Först och främst, Jan-Olof Larsson, var det 5 000
              dispenser. Sedan tycker jag att du i din replik faktiskt argumenterar
              för en ändring, för du konstaterar att det inte var bra som det
              var tidigare. Då tillät man just ytterligare exploatering i redan
              hårt exploaterade områden. Men i de områden som inte var exploaterade
              fick man inte till stånd en exploatering.
            </seg>
            <seg xml:id="i-5a8795e9ff29f299-0">
              Till skillnad från Jan-Olof Larsson tror jag att det blir bättre
              om man litar på sina kommunpolitiker och lägger över frågan beträffande
              dispenser från strandskydd till kommunerna. Det måste rimligen
              vara ute i kommunen som man har den bästa överblicken och den
              bästa kunskapen om vad som är bra för just den kommunen, och man
              är givetvis också mest rädd om sin egen kommun.
            </seg>
            <seg xml:id="i-6b321d34a26c8976-0">
              Jag tror att det är viktigt att även lyfta ned frågan om landsbygdsutveckling.
              Jag tror inte att man i ett enhetligt dokument kan fastställa
              exakt vad som är landsbygdsutveckling för hela vårt land. Även
              det får ha en regional och lokal anpassning. Även där vill vi
              därför överlåta åt de kommunala beslutsfattarna att göra övervägningar
              inför sin planläggning, som sedan länsstyrelsen har en översyn
              över.
            </seg>
          </u>
          <note type="speaker" xml:id="i-1cad8006ce4087b7-0">
            Anf. 35 JAN-OLOF LARSSON (S) replik:
          </note>
          <u who="jan-olof_larsson_ca07f2" xml:id="i-32cec13133dbc309-2">
            <seg xml:id="i-47251ee4e66e00f7-0">
              Herr talman! I förra debatten, när vi pratade om det här, var
              vi också för en förändring av strandskyddet. Vi ville öppna upp
              för de områden i Sverige där det fanns möjlighet att göra det
              och ge kommunerna möjlighet till dispens. Men i områden av riksintresse
              skulle besluten ligga kvar, och dispensmöjligheten skulle ligga
              på länsstyrelsen. Men då måste man stärka möjligheterna för länsstyrelsen
              att sköta det här. Man kan inte göra så som ni har gjort när det
              gäller djurskyddet, lägga över någonting och inte skicka dit resurserna.
              Då blir resultatet sämre. Man måste stärka länsstyrelserna, så
              att de klarar av det jobbet.
            </seg>
            <seg xml:id="i-9149dda05432631a-0">
              Jo, vi litar på kommunpolitikerna. Men när den här frågan var
              uppe för två år sedan var det hårt exploaterade kommuner, som
              Strömstad, Tanum, Sotenäs, Lysekil med flera, som skrev till oss
              och sade: Genomför inte detta! Vi klarar inte av det tryck man
              sätter på oss ute i kommunerna.
            </seg>
            <seg xml:id="i-3121f1146de4e4ec-0">
              Det var kommunpolitiker i borgerligt styrda kommuner som skrev
              det här. Varför klarar man inte av det? Jo, det kom någon människa
              som sade: Jag vill bygga här. Jag skapar två arbetstillfällen,
              tre arbetstillfällen, fyra arbetstillfällen. Och så byggde man,
              och det blev inga arbetstillfällen. Det blev en sommarbostad.
              Det var det som hände i slutänden.
            </seg>
            <seg xml:id="i-0f383b54fb09cda1-0">
              Vi lagstiftar om någonting här, att det ska vara landsbygdsutveckling,
              och du vill inte tala om vad landsbygdsutveckling är. Man måste
              väl åtminstone kunna garantera att det ger ett visst antal fasta
              årsarbeten? Annars är det ingen utveckling. Det är inte utveckling
              att sälja av det här till turister som inte skapar några jobb.
            </seg>
            <seg xml:id="i-9c4b21cfb17752fb-0">
              Vad är ganska exploaterat för någonting? Det står ju här i dag
              att vi ska anta ett lagförslag där det står ganska exploaterat.
              Du vill inte tala om vad ganska exploaterat är. Det är helt sjukt,
              tycker jag.
            </seg>
          </u>
          <note type="speaker" xml:id="i-427a9ba5871611c3-0">
            Anf. 36 CHRISTER AKEJ (M) replik:
          </note>
          <u who="christer_akej_9d1c89" xml:id="i-ab66c821e9615664-2">
            <seg xml:id="i-fccd3441a58c497b-0">
              Herr talman! Jag kan konstatera att jag tror att det föreligger
              en ideologisk skillnad i synsättet mellan Jan-Olof Larsson och
              mig. Jan-Olof Larsson anser att det är här i riksdagen man ska
              fatta besluten och avgöra vad landsbygdsutveckling är. Man har
              inte tilltron till kommunpolitikerna. Det lyser också igenom i
              era reservationer, i motivet, att ni i princip förutsätter att
              om man lägger över dessa frågor till kommunerna kommer de att
              missköta det, och de kommer att begå misstag. Jag tycker att det
              är ledsamt att ni har den bristen på tilltro. Det är faktiskt
              era egna partikamrater som sitter i de flesta fullmäktigeförsamlingarna
              och är med och beslutar i de här frågorna. Att vi skulle vara
              bättre skickade till det här i riksdagen kan jag inte riktigt
              ha förståelse för.
            </seg>
            <seg xml:id="i-9adc77ede6ac09b4-0">
              Lita på dina partikamrater ute i kommunerna, Jan-Olof Larsson!
              Jag tror att det är där man har den bästa kunskapen, det största
              intresset och den högsta ambitionen för att det ska bli bra och
              för att man ska få hela Sverige att leva.
            </seg>
            <seg xml:id="i-726e0ad46ad734d2-0">
              Herr talman! Parallellen med djurskyddet är lite rolig. Där brukar
              ni socialdemokrater klaga och säga att det är någonting som skulle
              ha legat kvar hos kommunerna och inte överförts till staten. Och
              i den här frågan vill ni att det ska vara tvärtom. Jag kan inte
              förstå den logiken. Många gånger är ni just det parti som vill
              ha saker och ting på låg nivå och ingen överstatlig prövning,
              men här vill ni tydligen föra upp det på en högre nivå och inte
              visa någon tilltro till den lokala beslutsnivån.
            </seg>
          </u>
          <note type="speaker" xml:id="i-5ba28da89a7a7e47-0">
            Anf. 37 LARS TYSKLIND (FP):
          </note>
          <u who="lars_tysklind_527bfb" next="cont" xml:id="i-4fe70a75b69718f7-0"/>
          <note xml:id="i-5eaaa7296d4747d3-0">
            Herr talman! Jag yrkar bifall till förslaget i betänkandet och
            avslag på samtliga reservationer.
          </note>
          <u who="lars_tysklind_527bfb" prev="cont" xml:id="i-fa9550e587ac1021-0">
            <seg xml:id="i-c54c7e8e895fa8dc-0">
              Den 1 juli 2009 fick Sverige en ny strandskyddslagstiftning,
              och den fungerar av allt att döma väldigt bra. Den innebär ett
              fortsatt starkt strandskydd där nationella och kommunala intressen
              ansvarsfullt samverkar för att uppnå strandskyddets syfte, det
              vill säga att trygga förutsättningarna för allmänrättslig tillgång
              till strandområdena och bevara goda livsvillkor för djur- och
              växtlivet. Det här med allmänrättslig tillgång var någonting som
              tillfördes i lagstiftningen för att man tydligt skulle se att
              det handlar om detta.
            </seg>
            <seg xml:id="i-2025f504bda0475e-0">
              Utgångspunkten för Folkpartiet var och är att strandskyddet är
              ett nationellt ansvar och att det ska vara en skyddsbestämmelse
              i miljöbalken, men det måste finnas möjligheter till lokal anpassning
              eftersom förhållandena trots allt är väldigt olika i olika delar
              av landet. Tidigare hade den socialdemokratiska regeringen försökt
              att anpassa detta, precis som Jan-Olof Larsson sade i sitt anförande,
              men misslyckats att få ihop den ekvationen och få ett fungerande
              system.
            </seg>
            <seg xml:id="i-0901b2ec64b56276-0">
              Herr talman! Det låter på anförandena här som om vi alla är väldigt
              stolta över det svenska strandskyddet och vad det har inneburit
              för oss. Vi är kanske det land i Europa som har de mest skyddade
              stränderna och störst tillgång till stränderna. Därför måste ledstjärnan
              vid all förändring av strandskyddet vara att vi inte får äventyra
              det långsiktiga skyddet av stränderna. Det gäller både natur-
              och friluftsvärden och den biologiska mångfalden. Men det gäller
              att få en balans mellan bevarande och utveckling.
            </seg>
            <seg xml:id="i-3780055b8346c9b0-0">
              Den lagstiftning som gäller från den 1 juli 2009 ger ett ökat
              lokalt och regionalt inflytande i allmänhet. Inom vissa områden
              kan kommunerna peka ut områden för landsbygdsutveckling genom
              att jobba med sina översiktsplaner. Kommunen måste jobba ganska
              mycket med detta innan man får fram de här områdena. Det är för
              övrigt en lagstiftning som trädde i kraft i början av 2010. Det
              finns ett väldigt viktigt undantag, och det är kustområdena från
              Strömstad till Forsmark och området Höga kusten, som finns med
              i dagens betänkande.
            </seg>
            <seg xml:id="i-388cdbe1b782d879-0">
              Den förändringen som nu sker får man snarare se som en ändamålsenlig
              förändring. Gränsdragningen blev fel den gången, och det är mer
              ändamålsenligt nu. Man lyfter alltså över det från totalförbud
              till att kommunen har en möjlighet att pröva områden för landsbygdsutveckling.
              Det ska dessutom ske med stor restriktivitet, som det heter. Det
              gäller alla svenska kustområden plus de stora sjöarna. Det är
              verkligen inte fritt fram för att exploatera, utan det ska prövas
              i god ordning och med restriktivitet även i framtiden. Jag har
              inte sett något avslagsyrkande på det. Jag trodde att vi var ganska
              överens på den punkten, men av debatten här framgår det att det
              finns en glidande skala.
            </seg>
            <seg xml:id="i-e7eb04f45b994f20-0">
              Något som också inträffade 2009 var att det blev en precisering
              i lagstiftningen för att förbättra tillämpningen. De särskilda
              skäl som man ska ha för att kunna ge dispens förtydligades i lagstiftningen.
              Andra viktiga saker som kom fram var den här passagezonen närmast
              stranden som alltid måste finnas. Miljö- och friluftsorganisationerna
              fick rätt att överklaga. Någon nämnde det här med smygomvandling
              av sjöbodar tidigare. Det blev väldigt tydligt att en ändrad användning
              av en byggnad inom strandskyddsområden också är dispenspliktigt.
              Det hade inte alls varit så tydligt tidigare. Det gör att den
              här lagstiftningen fungerar bra.
            </seg>
            <seg xml:id="i-bb21d563a3a75a38-0">
              Herr talman! Varför gå tillbaka och tala om tidigare lagstiftningsärenden?
              Jo, jag tror att det krävs för att man ska kunna sätta in den
              förändring som nu föreslås i dagens betänkande i sitt sammanhang.
              Det handlar om att man även ska låta kommunerna ta hand om områden
              som är ett statligt vattenskyddsområde eller ett miljöskyddsområde.
              Det här ligger helt i linje med den tidigare inriktningen att
              det är kommunerna som har huvudansvaret att besluta i strandskyddsfrågor.
              Det ger ökade möjligheter för kommunerna att även inom dessa områden
              kunna samordna tillståndsprocesserna.
            </seg>
            <seg xml:id="i-d97340dcaff04f0b-0">
              Syftet med ett vattenskyddsområde och syftet med strandskyddet
              är helt olika, som Christer Akej tog upp tidigare. De berör visserligen
              varandra, men man måste inte alls behandla detta ihop. Som Christer
              sade har länsstyrelsen fortfarande hand om tillståndsgivningen
              när det gäller själva vattenskyddsområdet och föreskrifterna där.
            </seg>
            <seg xml:id="i-5d9250b7534b7401-0">
              Herr talman! Våren 2009, när riksdagen beslutade att överföra
              beslutanderätten till kommunerna, fanns det inget avslagsyrkande
              på grundförslaget. Man stod bakom det förslaget, precis som Jan-Olof
              Larsson har sagt här i dag. Jag läste betänkandet och såg reservation
              4 där Socialdemokraterna i klartext skriver att beslutanderätten
              över strandskyddsbestämmelserna bör återföras till länsstyrelsen.
              Därför har jag en kommentar till Jan-Olof Larsson även om han
              har gett ett svar i den frågan tidigare i dag. Jag tycker att
              det måste vara ett krav att man talar om att Socialdemokraterna
              står bakom den lagstiftning som gäller i dag, det vill säga att
              det är kommunerna som har huvudansvaret för strandskyddet. I den
              här reservationen som tillstyrker motionen säger man precis tvärtom.
              Det framhävs i många andra sammanhang att det är mycket viktigt
              med lokal kännedom, men när det gäller strandskyddet verkar det
              inte vara det viktigaste.
            </seg>
            <seg xml:id="i-4759fbcf57be9e97-0">
              Miljöpartiet och Vänsterpartiet är lite mer diffusa när det gäller
              ansvarsfrågan. De säger lite allmänt att man måste stärka strandskyddet.
              Men man kan konstatera att det i alla reservationer finns ett
              grundmurat misstroende mot kommunernas förmåga att besluta i de
              här ärendena. Man skriver utan omsvep att det är en uppluckring
              av bestämmelserna att kommunerna har fått ta hand om tillämpningen
              av lagstiftningen. Det är inte sant. Det är samma lagstiftning.
              Det är inte så att kommunerna beslutar utifrån någon annan typ
              av lagstiftning.
            </seg>
            <seg xml:id="i-79e8a6bbdff82050-0">
              I det regelverk som tillkom 2009 blev länsstyrelsernas roll väldigt
              tydlig när det gäller att utöva tillsyn över kommunerna och se
              till att de inte fattar beslut om att upphäva strandskyddet där
              man inte uppfyller kriterierna. Det har hänt vid en del tillfällen
              att länsstyrelsen har upphävt kommunens beslut, och det är precis
              så det ska fungera så att vi får en praxis på det här området.
            </seg>
            <seg xml:id="i-f7980a31030778ef-0">
              I reservationerna tar man också upp risken för översvämningar.
              Det kommer säkert att bli en mycket aktuell fråga i framtiden.
              Klimatförändringen kommer av allt att döma att ge vattenflöden
              som kan innebära risk för översvämningar. Men det handlar inte
              i grunden om strandskyddsbestämmelserna, utan det handlar om bestämmelserna
              i plan- och bygglagen. Redan 2008 infördes bestämmelser i plan-
              och bygglagen med hänvisning till de framtida riskerna för översvämningar.
              Vid lokaliseringsprövning av bebyggelse ska man ta hänsyn till
              risken för översvämningar och erosion. Det stod inte med tidigare.
              Då handlade det bland annat om hälsa, säkerhet och sådana frågor.
              Sedan tillkom just erosion och översvämningar. Jag tycker inte
              att man ska blanda ihop dessa lagstiftningar. Det har egentligen
              inte så mycket med avståndet från stranden att göra, utan det
              har ju med höjden över vattnet att göra.
            </seg>
            <seg xml:id="i-2fe40ee45dc60505-0">
              Det har varit mycket diskussioner om landsbygdsutveckling och
              vad det innebär. Jag får upprepa det som har sagts, herr talman,
              nämligen att det är oerhört svårt att ha en exakt definition.
              Det är olika över olika delar av landet, men det som kan vara
              gemensamt är att man, när man tittar på områdena för landsbygdsutveckling,
              talar om positiva sysselsättningseffekter och ett ökat serviceunderlag
              för landsbygden. Det handlar då naturligtvis om både boendeutveckling
              och utveckling av olika typer av anläggningar som kan ge arbete.
              Det är, som sagt, olika på olika platser i Sverige.
            </seg>
            <seg xml:id="i-18a0152645785334-0">
              När det gäller otydligheten är det värt att nämna att Boverket
              och Naturvårdsverket ganska snabbt efter att lagstiftningen kommit
              på plats gav ut en handbok om hur kommunerna ska agera i dessa
              frågor. Den handboken kommer nu också att bli en så kallad webbhandbok
              där man successivt för in rättspraxis så att kommunerna kan lära
              sig detta och arbeta efter de riktlinjer som finns.
            </seg>
            <seg xml:id="i-01e9efb1e4b6ba8a-0">
              Lagstiftningen kan inte styra längre än vad den gör. Sedan får
              verkligheten ge svar på frågan vad landsbygdsutveckling är på
              de olika platserna i landet.
            </seg>
          </u>
          <note type="speaker" xml:id="i-c8408ec3e51937ae-0">
            Anf. 38 JAN-OLOF LARSSON (S) replik:
          </note>
          <u who="jan-olof_larsson_ca07f2" xml:id="i-32cec13133dbc309-3">
            <seg xml:id="i-7a9dbd9ba8cb35b2-0">
              Herr talman! Lars Tysklind frågade om vi stod bakom det tidigare
              lagförslaget om strandskyddet. Det vi sade då, det vi säger i
              dag och det vi kommer att säga om ett antal år är att vi tyckte
              att det var viktigt att de områden där det fanns möjlighet och
              utrymme för att ge dispenser i de glesbefolkade områdena, ofta
              i Norrlands inlandskommuner skulle få möjlighet att ge dispens
              på kommunal nivå. Men när det gällde områden i Sverige med riksintresse
              med riksintresse! skulle beslutsnivån ligga på länsstyrelserna.
              Det tyckte vi var viktigt. Naturligtvis måste man då ha resurser
              för att klara av det.
            </seg>
            <seg xml:id="i-10bf66f689af1dc9-0">
              Låt mig förtydliga mitt förra replikskifte med Moderaterna. Det
              var inte mina partikamrater som bad att vi inte skulle anta den
              lagen och lägga ansvaret på dem, utan det var era partikamrater,
              Lars Tysklind, som bad oss att inte lägga den bördan på kommunerna,
              eftersom de säger att de inte klarar av den.
            </seg>
            <seg xml:id="i-c921f56fc650572f-0">
              När det handlar om klimatet och påverkan framdeles har jag ett
              tydligt exempel på det från min hemkommun. Där finns ett industriområde
              som man fått tillstånd att bygga nya fastigheter på. När det är
              fråga om ett industriområde är det helt andra krav som gäller
              än för ett bostadsområde. Då krävs inte den höjden. Det gick dock
              inte att sälja dem som industrifastigheter, vilket nog var syftet
              från början. Nu ska de i stället gå som bostäder. Därför har man
              gått till kommunen och fått beviljat av kommunen att omvandla
              området till bostadsområde. Länsstyrelsen säger dock än så länge
              nej, eftersom det är helt fel nivå. De kommer att bli utsatta
              på grund av klimatförändringarna. Jag bara hoppas att länsstyrelsen
              står på sig.
            </seg>
          </u>
          <note type="speaker" xml:id="i-707c53d0dfcd5836-0">
            Anf. 39 LARS TYSKLIND (FP) replik:
          </note>
          <u who="lars_tysklind_527bfb" xml:id="i-25992214833556cb-0">
            <seg xml:id="i-88fc1f8c38252777-0">
              Herr talman! När det gäller det sistnämnda tillämpar länsstyrelsen
              naturligtvis den lagstiftning som infördes 2008 i plan- och bygglagen,
              att man när man lokaliserar bebyggelse för boende, och annan bebyggelse
              också för den delen, ska ta hänsyn till risken för erosion och
              översvämningar. Det är ett naturligt krav.
            </seg>
            <seg xml:id="i-bf89d5686cba6895-0">
              Jag tackar Jan-Olof Larsson för svaret. Då kan vi tydligen lämna
              reservation 4 därhän så länge. Det finns ingen avsikt från Socialdemokraterna
              att driva frågan om att återföra strandskyddsbestämmelserna till
              länsstyrelserna, även om det faktiskt står så i klartext. Det
              är bara att konstatera att så inte blir fallet, och det tycker
              jag är bra.
            </seg>
            <seg xml:id="i-c5c523d8b893a5d2-0">
              Vad beträffar riksintressena finns det områden där stora delar
              av en kommun kan ha ett eller annat riksintresse. Det är alltså
              ett ganska trubbigt instrument. Det resonemang vi hade om detta,
              att kommunerna trots allt har huvudansvaret och fattar besluten
              och att länsstyrelserna är tillsynsmyndighet, är tillämpligt även
              på dessa områden. Där finns alltså inget motsatsförhållande.
            </seg>
            <seg xml:id="i-7211c9e90b9c0192-0">
              Låt mig göra en liten kommentar beträffande de Bohuskommuner
              som Jan-Olof Larsson tog upp även förra gången vi debatterade
              frågan, alltså att de sagt att de inte klarade av detta. Det var
              inte riktigt så de sade. Eftersom de tillhörde ett sådant område
              där det inte skulle hända så mycket utan lagstiftningen skulle
              fortsätta att vara som den var, eller möjligtvis stärkas upp lite,
              såg de egentligen inte något syfte med att ta över detta. Det
              skulle inte ge andra möjligheter. Men att de inte skulle klara
              av det sade de inte.
            </seg>
          </u>
          <note type="speaker" xml:id="i-e39c21dbafd6085e-0">
            Anf. 40 JAN-OLOF LARSSON (S) replik:
          </note>
          <u who="jan-olof_larsson_ca07f2" xml:id="i-32cec13133dbc309-4">
            <seg xml:id="i-cc9da7030c0a7875-0">
              Herr talman! Jo, det var precis det de sade. Jag kan vidimera
              det vid ett annat tillfälle, dock inte just nu eftersom jag inte
              har papperen med mig. Det var precis det de sade.
            </seg>
            <seg xml:id="i-8878dafdef68f65e-0">
              Vi vill återföra dispensen till länsstyrelserna. Vi vill det,
              Lars Tysklind. Vi vill göra det i de områden som är av riksintresse.
              Det sade vi för två år sedan, det säger vi i dag och det kommer
              vi att säga i framtiden. Så är det.
            </seg>
            <seg xml:id="i-27a3fd90f4673ba2-0">
              När det gäller dispenserna konstaterades det tidigare att det
              gavs 5 000 dispenser varav en tredjedel var korrekta; så tror
              jag att det sades. Varför blir då inte de andra åtgärdade? Jo,
              därför att det inte finns resurser vid länsstyrelserna till det.
              Det gällde ju de hårt exploaterade områdena. Det gällde inte Norrlandskommunerna,
              för de klarade av det. De hade resurser eftersom det var så få
              som begärde dispens. Därför blir det hårdare bedömning där. Längre
              söderut i de hårt belastade områdena fanns inte resurser vid länsstyrelserna
              för att klara av att bedöma ansökningarna, och därför gled de
              mellan fingrarna på dem. Det delades ut många felaktiga dispenser,
              och de delades ut genom kommunernas försorg. Det var så då, och
              det är så i dag.
            </seg>
          </u>
          <note type="speaker" xml:id="i-a50879d76f468511-0">
            Anf. 41 LARS TYSKLIND (FP) replik:
          </note>
          <u who="lars_tysklind_527bfb" xml:id="i-25992214833556cb-1">
            <seg xml:id="i-99eb48b7f99b2f97-0">
              Herr talman! Att Socialdemokraterna och övriga rödgröna i oppositionen
              vill överföra beslutanderätten för riksintressen vad gäller strandskydd
              är helt klart. Det säger de tydligt i en annan reservation, så
              det har jag inte tvivlat ett ögonblick på.
            </seg>
            <seg xml:id="i-bf97b77e51abe668-0">
              Ofta när vi diskuterar strandskyddet har vi exempel från tiden
              före lagändringen den 1 juli 2009. De signaler vi nu får är inte
              att det fungerar sämre utan att det fungerar bättre. De renodlade
              rollerna är en av de faktorer som gör att det fungerar bättre.
              Framför allt blir det en effektivare tillståndsgivningsprocess
              när kommunerna har möjlighet att samordna. Detaljplaneläggning
              och strandskyddsdispens är ju inte vitt skilda beslut, utan de
              hör alltid ihop. Det finns inga belägg för att den förändring
              som skett skulle vara något som helst hot mot strandskyddet vare
              sig inom eller utanför områden för riksintresse.
            </seg>
            <seg xml:id="i-db2cb8dec6ab3de3-0">
              När det gäller tillämpningen nämner Jan-Olof Larsson Norrlandslänen
              och andra län med god tillgång på sjöar. Man kan säga att det
              väl snarare var inom de högexploaterade områdena som dispensgivningen
              var stor. Tillämpningen över landet var väldigt olika. Det fanns
              vissa län där man var mycket strikt fastän det egentligen inte
              fanns någon anledning att vara strikt, medan man i områden som
              var högexploaterade borde ha varit striktare än man var. Den nya
              lagstiftningens förtydliganden och så vidare gör att tillämpningen
              blivit betydligt bättre. Även den tidigare nämnda handbok som
              Boverket och Naturvårdsverket gett ut syftar till att man ska
              få en enhetlig tillämpning över landet, vilket är mycket viktigt.
            </seg>
          </u>
          <note type="speaker" xml:id="i-988c687e55ef55c9-0">
            Anf. 42 PER ÅSLING (C):
          </note>
          <u who="per_asling_f81bf3" next="cont" xml:id="i-09ffcbff4ff84b61-0">
            <seg xml:id="i-f23328d12aa386b2-0">
              Herr talman! År 2009 fattade riksdagen beslut om en ny strandskyddslagstiftning.
              Det är en fråga av stor betydelse för landsbygden och dess möjlighet
              till utveckling. Men även tätortsnära stränder berörs av beslutet
              på så sätt att de fått ett starkare skydd. Det kan tyckas som
              att det gått lång tid sedan 2009, men så är ju inte fallet. Vi
              har fortfarande inte sett det fulla resultatet av de beslut som
              fattades under förra mandatperioden. Flera av reglerna trädde
              dessutom inte i kraft förrän den 1 februari 2010. Vi får därför
              akta oss för att dra alltför långtgående slutsatser av hur det
              blev.
            </seg>
            <seg xml:id="i-77fcc596054c8dde-0">
              Ett av syftena med propositionen Strandskyddet och utvecklingen
              av landsbygden var att ge en bättre lokal och regional förankring
              och skapa utvecklingsmöjligheter för landbygdsområden, speciellt
              i glest bebyggda områden. Där tillskapas nu attraktiva områden
              för fast boende.
            </seg>
            <seg xml:id="i-335a2a3b9ed2c296-0">
              På samma sätt som det är angeläget att säkra förutsättningarna
              för allmänhetens friluftsliv och ett långsiktigt hållbart skydd
              av strändernas naturvärden måste strandskyddet också kunna vara
              utformat efter faktiska lokala förutsättningar. Genom att som
              regeringen föreslår ge kommunerna huvudansvaret för att pröva
              frågor om upphävande av dispens från strandskyddet har vi fått
              både ett mer legitimt regelverk och en effektivare beslutsprocess.
            </seg>
            <seg xml:id="i-9b7fa88da5fac135-0">
              Herr talman! Det finns kommuner som har all anledning att ha
              en mycket restriktiv hållning till bebyggelse nära stränderna.
              Det finns också kommuner med långa obebyggda strandområden där
              bebyggelse kan accepteras utan att störa vare sig friluftsliv
              eller djur- och växtliv. Med den nya lagstiftningen har dessa
              landsbygdsområden fått möjlighet att utvecklas samtidigt som de
              områden där stränderna redan har exploaterats, till exempel utmed
              västkusten och i Helsingforss skärgård, har fått ett ännu starkare
              skydd.
            </seg>
            <seg xml:id="i-56dfcf2e03acfad2-0">
              Propositionen behandlar två strandskyddsfrågor. Det gäller för
              det första det område vid Ångermanälvens mynning som ska få pekas
              ut som ett område för landsbygdsutveckling. Jag anser att regeringen
              här har gjort en väl avvägd bedömning. En regering får inte vara
              så full av prestige att den inte är beredd att rätta till de missar
              som oundvikligen uppstår när man gör stora förändringar och fattar
              viktiga beslut, som skedde i 2009 års strandskyddslagstiftning.
              För det andra gäller förslaget att kommunerna i stället för länsstyrelserna
              ska få besluta om upphävande av dispens i strandskyddsärenden
              även i de fall då strandskyddsområdet är ett statligt vattenskyddsområde
              eller ett miljöskyddsområde. Förslaget tycker jag stämmer överens
              med den övergripande inriktningen i den nya strandskyddslagstiftningen,
              som vi tidigare har kommenterat.
            </seg>
            <seg xml:id="i-d2eeeef34d99e030-0">
              Herr talman! Att ge kommunerna beslutanderätt ökar som jag ser
              det möjligheten för kommuner att samordna ärenden om bygglov och
              ärenden om strandskydd. Det innebär fördelar för bland annat kommunen
              och fastighetsägare i framför allt områden som omfattas av stora
              vattenskyddsområden, exempelvis östra Mälaren.
            </seg>
          </u>
          <note xml:id="i-0a7213e0e331c240-0">
            Låt mig avslutningsvis få yrka bifall till förslaget i utskottets
            betänkande.
          </note>
          <u who="per_asling_f81bf3" prev="cont" xml:id="i-759d4a0bc35c21c6-0">
            <seg xml:id="i-27fbb364505ee2e6-0">
              (Applåder)
            </seg>
          </u>
          <note type="speaker" xml:id="i-386515359a1d4ba6-0">
            Anf. 43 IRENE OSKARSSON (KD):
          </note>
          <u who="christina_oskarsson_9f59a4" xml:id="i-3b849257a7fecc61-0">
            <seg xml:id="i-c4476e1d2d176bd9-0">
              Herr talman! Jag tror att vi alla som har stått i denna talarstol
              under debatten om betänkandet från miljö och jordbruksutskottet
              om strandskyddet har börjat med att säga ungefär: För två år sedan
              tog vi ett beslut. Och det gjorde vi. Vi fattade ett bra beslut
              i denna kammare om förändring av strandskyddslagstiftningen. Kommunerna
              fick större befogenheter att tillåta bebyggelse i strandnära lägen.
            </seg>
            <seg xml:id="i-a95bb684724c7d7d-0">
              Detta ska dock ske först efter att man pekat ut områden som är
              viktiga för utvecklingen av landsbygden i den kommunen och tagit
              in dessa områden i översiktsplanearbetet. Det går alltså inte
              att generellt se bort från regler. Det här ställer större krav
              på kommunerna än vad som var fallet tidigare. De måste bli tydliga
              med vad de ser som utveckling av sin kommun och vad de ser som
              landsbygdsutveckling. Jan-Olof Larsson har kommenterat detta tidigare
              ett par gånger.
            </seg>
            <seg xml:id="i-b7a344864ced2b13-0">
              Jag kan konstatera att landsbygdsutveckling till del är arbetstillfällen.
              Det är också social utveckling. Det är utveckling av det sociala
              kapitalet, av en bygds möjlighet att fortleva och att ha sin skola
              kvar och så vidare. Det kanske i första hand inte blir ett nytt
              arbetstillfälle, men det blir en kvarvarande effekt av det som
              redan finns. Landsbygdsutveckling är så mycket och så vitt. Att
              definiera det i lagstiftningstext är fullständigt omöjligt och
              skulle dessutom visa en bristande tilltro till de människor som
              lever, verkar och ska använda detta i sin dagliga gärning. Däremot
              är det oerhört viktigt att det är en del av översiktsplanearbetet
              och att man därmed blir tydlig om var potentialerna finns. Var
              finns utrymmena i respektive kommun för att göra detta?
            </seg>
            <seg xml:id="i-e5a8b13fe23f1b3a-0">
              Någon tidigare kollega sade att Sverige har över 300 000 kilometer
              kust och strand. 10 procent av dessa är utnyttjade för sjönära
              bebyggelse. I många områden finns en potential att rätt använda
              detta. Tidigare lagstiftning lade över dessa områden om inte en
              död hand så snudd på och gav inte de kommuner som har haft problem
              möjligheten att hålla emot. Vi kan se stora områden inte minst
              i våra storstadskommuner som är exploaterade på ett sätt som ingen
              i denna kammare skulle acceptera om vi kunde börja från scratch
              i dag. Med den nya lagstiftningen fick alltså kommunerna tydligare
              möjligheter att göra avvägningar, och det är bra.
            </seg>
            <seg xml:id="i-ccd6f2dcf36e6695-0">
              Det betänkande vi i dag behandlar lyfter fram en liten del i
              detta. Som Per Åsling sade tidigare kan regeringen konstatera
              att vi här behövde göra en liten justering för att få lagstiftningen
              ännu tydligare, och då ska den göras. Det måste vara så att bygglovshantering
              och beviljande av dispens från strandskydd går hand i hand. Därmed
              inte sagt att vattenskyddsområdesbestämmelserna ska förändras.
              Så har aldrig någon yttrat sig, och så är inte tanken, utan det
              ligger kvar på länsstyrelserna, medan kommunerna nu även i detta
              sammanhang får ta ett helhetsgrepp och se om det finns möjligheter
              inom dessa områden eller inte. Det finns naturligtvis andra skyddsområden
              där restriktionen och länsstyrelsens beslutanderätt över området
              kommer att ligga kvar. De förändringar som görs nu kan synas vara
              marginella, men är nog så viktiga för många kommuner runt om i
              landet.
            </seg>
            <seg xml:id="i-e8c9544ab59bf5ff-0">
              Herr talman! Brist på tydlighet har det talats om i dagens debatt
              och i reservationerna i betänkandet. Jag har precis motsatt uppfattning.
              Dagens betänkande är ett steg mot att göra lagstiftningen ännu
              något tydligare, att göra det ännu mer genomskinligt och transparent
              för den som vill jobba med dessa frågor aktivt som politiker i
              våra kommuner för att öka möjligheten för ett levande land i hela
              vårt land.
            </seg>
          </u>
          <note xml:id="i-dd582434a026045f-0">
            Herr talman! Jag yrkar bifall till förslaget i utskottets betänkande
            och avslag på samtliga motioner.
          </note>
          <note xml:id="i-a311cc0a447c6898-0">
            I detta anförande instämde Roland Utbult (KD).
          </note>
          <note xml:id="i-dfbac0994f15802c-2">
            Överläggningen var härmed avslutad.
          </note>
          <note xml:id="i-4a06441c9d91b8c1-0">
            9 § Animaliska biprodukter och kontroll av skyddade beteckningar
            på jordbruksprodukter och livsmedel
          </note>
          <note xml:id="i-bd9171516c2919d8-3">
            Föredrogs
          </note>
          <note xml:id="i-d45c1a6705723505-0">
            Talmannen konstaterade att ingen talare var anmäld.
          </note>
          <note xml:id="i-1a3166c21cf3409b-0">
            10 § Ansvarsfördelning mellan bosättningskommun och vistelsekommun
          </note>
          <note xml:id="i-bd9171516c2919d8-4">
            Föredrogs
          </note>
          <note type="speaker" xml:id="i-62521fe8c2e2e8e6-0">
            Anf. 44 CATHARINA BRÅKENHIELM (S):
          </note>
          <u who="catharina_brakenhielm_12097f" xml:id="i-c5dc30f9fa03f0f8-0">
            <seg xml:id="i-4cd474198b74ef21-0">
              Herr talman! Nu är vi äntligen framme vid vägs ände när det gäller
              ärendet om hemtjänst i vistelsekommunerna. I betänkandet behandlas
              inte några motioner alls. Alla partier är helt överens om att
              detta är ett bra och genomarbetat förslag.
            </seg>
            <seg xml:id="i-1d23a0497637c076-0">
              Jag och mina kolleger har kämpat med förslaget och frågan sedan
              2002. Äntligen har vi i dag lagförslaget på riksdagens bord! Det
              är inte en dag för tidigt. Ärendet har en lång historia. Det har
              genom åren lagts fram ett antal motioner, men alla har avslagits
              med olika motiveringar.
            </seg>
            <seg xml:id="i-5a276cf67e316c00-0">
              Det här är ett ärende som har följts av många människor som bor
              i våra turistkommuner, inte minst i min egen hembygd Bohuslän
              där kommuner som Sotenäs, Orust och Tjörn mångdubblar sin befolkning
              sommartid. Det här tycker man är en viktig rättvisefråga. I takt
              med att allt fler äldre har bättre ekonomi och lever ett rörligare
              liv uppkommer nya problemställningar.
            </seg>
            <seg xml:id="i-7d3cdb7e6a413295-0">
              Herr talman! Det har nu blivit vanligt att man är i sina sommarhus
              långa tider, upp till halvårsvis. Om man då har hemtjänst beviljad
              i den kommun som man kommer ifrån har man också rätt till hemtjänst
              på sin sommar- eller vinterort. Så långt är det helt rätt och
              riktigt och självklart. Men när notan sedan ska betalas är det
              den kommun som man tillfälligt vistas i alltså dess skattebetalare
              som får betala och inte den kommun som får skatteinkomsten. Det
              är hur tokigt som helst!
            </seg>
            <seg xml:id="i-469cde1df7a8598b-0">
              Detta är ett mycket orättvist system som drabbar de små kommunerna
              allra hårdast. Dessutom blir personalbelastningen stor när så
              många fler människor kräver hemtjänst utöver den ordinarie verksamheten,
              framför allt under semestertid.
            </seg>
            <seg xml:id="i-1873b2695bfa7528-0">
              Lagen löser inte hela denna problematik, men den gör i alla fall
              att det finns pengar till att tillsätta den personal som behövs
              på sommaren. Ibland handlar det inte heller om gigantiska summor,
              men för den mindre kommunen kan det vara avgörande för om man
              har råd att ha kvar viss verksamhet som inte är lagstadgad. Det
              kan exempelvis vara daglig verksamhet, aktivitet för de äldre,
              efterrätterna på det särskilda boendet eller något annat som man
              får dra in på för att klara budgeten när man ska betala för sommargästernas
              hemtjänst. De stora kommunerna, som de flesta kommer ifrån, gör
              i stället stora vinster.
            </seg>
            <seg xml:id="i-b3e6c9c88ea9ced6-0">
              Någon sade, visserligen med ett visst mått av ironi, en gång
              i en debatt: Tänk om vi i någon mindre kommun hyrde en buss och
              lät alla hemtjänsttagare åka upp till Helsingfors på sommarvistelse
              och bara damp ned där och sade att vi är här nu! Då skulle Helsingforss
              stad få ordna fram personal kvickt som bara den och dessutom få
              betala hela notan. Så är dagens lag skriven.
            </seg>
            <seg xml:id="i-49dd1c20eec3dec4-0">
              Herr talman! Betänkandet innehåller därför en efterlängtad lagändring.
              Nu blir regelverket lika tydligt oavsett vilka tjänster man köper.
              I dag kan man köpa gymnasieplatser för ungdomar i annan kommun.
              Man kan köpa operationer och sjukvård och man kan bli sjuk bryta
              benet eller något sådant i ett annat landsting. Men räkningen
              kommer till hemkommunen eller hemlandstinget.
            </seg>
            <seg xml:id="i-106fa967d9fe1eaf-0">
              Nu ändrar man lite grann i socialtjänstlagen och samlar reglerna
              i ett nytt kapitel samtidigt som grundprincipen om vistelsekommunernas
              yttersta ansvar för akut stöd och hjälp står fast.
            </seg>
            <seg xml:id="i-f991f33543dd6161-0">
              I den nya lagen regleras också andra skäl till att man vistas
              i en annan kommun ibland. Det gäller exempelvis personer som har
              utsatts för våld eller andra övergrepp och som därför måste vistas
              i en annan kommun. Det föreslås också en skyldighet för vistelsekommunen
              att hjälpa till när det gäller personer med funktionsnedsättning
              eller allvarlig sjukdom som behöver speciella insatser för att
              kunna vistas en tid i en annan kommun.
            </seg>
            <seg xml:id="i-7b0f055a94ca99b7-0">
              Lagen reglerar också situationen för hemlösa som har beslut om
              att bo i annan kommun och dessutom för personer som är under kriminalvårdens
              försorg och som är i behov av särskilt stöd.
            </seg>
            <seg xml:id="i-05217601c84e8a8a-0">
              För den enskilda människan är det jätteviktigt att man har full
              frihet att befinna sig var man vill i landet oavsett om man är
              i behov av stöd eller inte. Då är det mycket viktigt att det finns
              ett klart och tydligt regelverk så att det inte uppstår några
              konflikter mellan kommuner som gör att det blir svårt att få den
              hjälp man behöver eller att det drar ut långt på tiden.
            </seg>
            <seg xml:id="i-7d426a8f566b3959-0">
              Med detta lagförslag blir lagen tydlig: Bosättningskommunerna
              ska betala för de tjänster som hemkommunerna själva har fattat
              beslut om och som de också i bästa fall har budgeterat för.
            </seg>
          </u>
          <note xml:id="i-6470d490a5544cb7-0">
            Herr talman! Föredömligt nog föreslås lagen träda i kraft redan
            den 1 maj i år. Vi yrkar med glädje bifall till utskottets förslag
            i betänkandet.
          </note>
          <note type="speaker" xml:id="i-5a71f4f422341bfc-0">
            Anf. 45 JAN R ANDERSSON (M):
          </note>
          <u who="yvonne_andersson_3ac6f9" xml:id="i-75370c6218c0463a-0">
            <seg xml:id="i-6dc7b07a562472e0-0">
              Herr talman! Detta ärende kanske inte är det viktigaste för Kommunsverige
              som vi ska behandla under denna mandatperiod. Men för många kommuner
              är möjligheten att nu få ersättning för omsorg, stöd och service
              till personer som tillfälligt vistas i kommunen ett viktigt, efterlängtat
              och rättvist beslut som vi nu kommer att fatta.
            </seg>
            <seg xml:id="i-48e7110b151e7124-0">
              Från Alliansen är detta något som vi efterfrågat under mycket
              lång tid varför det i dag är med stor tillfredsställelse som vi
              kan fatta beslut om en ansvarsfördelning mellan bosättningskommun
              och vistelsekommun.
            </seg>
            <seg xml:id="i-1369a8857344e9f8-0">
              Inom landstingsvärlden och landstingssjukvården har det länge
              varit ordnat så att den som besöker en sjukvårdsinrättning i ett
              annat landsting också får kostnaderna för sjukvården dirigerade
              till sitt hemlandsting. Att detta inte har kunnat lösas tidigare
              inom Kommunsverige, även om det under lång tid har funnits en
              majoritet för detta i riksdagen, måste därför tillskrivas den
              tidigare S-märkta regeringen. För alliansregeringen innebar detta
              att arbetet fick påbörjas på ruta ett för nu drygt fyra år sedan.
            </seg>
            <seg xml:id="i-691cbc845c801a47-0">
              Herr talman! Erfarenheten är att den sommarturism som tidigare
              i typfallet representerades av ett par veckors vistelse på annan
              ort och måttliga omsorgsbehov nu och i framtiden i stället ersätts
              av en person med större omsorgsbehov och ett boende som många
              gånger sträcker sig till flera månader. Den tidigare typiska sommargästen
              har nu ersatts av en säsongsboende som har helt andra krav på
              serviceutbud. Därför kommer denna reform förmodligen att få ännu
              större effekt i framtiden än vad vi kan se i dag. Dessa tendenser
              till resmönster får antas öka snarare än minska. Vi ser att de
              utredningar som gjordes inför detta beslut redan i många lägen
              är inaktuella.
            </seg>
            <seg xml:id="i-3b15a9661d8326e4-0">
              Även om reformen är eftertraktad och minskar orättvisorna kommer
              den inte fullt ut att ersätta vistelsekommunen för alla kostnader
              som kan uppstå. Många gånger är exempelvis hemtjänsten dyrare
              om den utförs i en sommarstuga eller annan sommarbostad än i ett
              ordinarie boende. Därför finns det anledning för regering och
              riksdag att följa upp denna fråga för att se hur reformen slår
              i verkligheten.
            </seg>
            <seg xml:id="i-4ff527c4ab40b88a-0">
              Det finns fler gemensamma faktorer än att det handlar om sommarsköna
              kommuner och kustnära orter när det gäller de kommuner som i större
              utsträckning än andra har fått betala notan för omsorg från andra
              bosättningskommuner. Flera av dessa sommarkommuner är mindre än
              snittet. Det är kommuner som inte har den starkaste ekonomin.
              Därmed är det kommuner som har varit mer utsatta än andra. På
              så sätt är denna proposition även en rättvisereform om man ser
              till fördelningseffekter.
            </seg>
            <seg xml:id="i-f03f02fea604fd68-0">
              I exempelvis Borgholm på Öland, som kanske är Sveriges mesta
              sommarkommun, uppskattar man kostnaden för sommargästernas omsorg
              till omkring 3 procent av verksamhetens totala kostnader. Kostnaderna
              kan därmed inte ses som försumbara.
            </seg>
            <seg xml:id="i-04a259b8cc55e908-0">
              Vidare sker denna ökning under den tid på året då det är absolut
              svårast, och dyrast, att rekrytera personal. Många gånger är också
              framförhållningen på de gäster som kommer så pass kort att man
              dessutom tvingas extrainkalla personal eller låta personal jobba
              övertid till ytterligare ökade kostnader.
            </seg>
            <seg xml:id="i-8a1494182e4c4260-0">
              Alla gäster är givetvis hjärtligt välkomna; det tror jag är viktigt
              att poängtera. Men med en bättre lagstiftning kan också gäster
              i Borgholm och andra sommarkommuner känna sig verkligt välkomna.
              Det är det som reformen går ut på. Vi tycker att den rörlighet
              som vi utan rörelsehinder och utan funktionsnedsättningar ser
              som självklar ska vara lika naturlig för alla. Detta är också
              syftet med reformen.
            </seg>
            <seg xml:id="i-88b3023709c01988-0">
              Avslutningsvis, herr talman, hoppas jag därmed att vi genom den
              proposition som vi i dag kommer att anta får alla sommargäster
              att känna sig särskilt välkomna till sina vistelser i det sommarvackra
              Sverige!
            </seg>
          </u>
          <note type="speaker" xml:id="i-dab4cc50f0c59398-0">
            Anf. 46 MARIA LUNDQVIST-BRÖMSTER (FP):
          </note>
          <u who="maria_lundqvist-bromster_4d5077" next="cont" xml:id="i-0f9c41de8e3aa9a4-0"/>
          <note xml:id="i-377c16ec605327aa-0">
            Herr talman! Jag börjar med att yrka bifall till utskottets förslag
            i betänkandet.
          </note>
          <u who="maria_lundqvist-bromster_4d5077" prev="cont" xml:id="i-2998002ff6ac7b2d-0">
            <seg xml:id="i-5eaf9c58f507d449-0">
              Äntligen, säger nog många! Detta är efterlängtat av många personer
              som på grund av oklarheter tyvärr har bollats mellan kommuner.
              Också för kommunerna är lagförslaget efterlängtat. Nu förtydligas
              ansvaret. Det kommer att innebära att det blir mindre tvister
              mellan kommuner, men framför allt stärker det den enskildes rättsäkerhet.
            </seg>
            <seg xml:id="i-a3ed771c737b303f-0">
              Förlorarna i hanteringen när kommunerna har skjutit över ansvaret
              mellan varandra har varit de personer som har haft behov av socialtjänstens
              insatser. Men det har också inneburit stora problem för kommunerna
              när de ska planera sin verksamhet. För personer som har utsatts
              för våld eller andra övergrepp och som måste flytta för att garanteras
              trygghet kommer denna lagändring att vara till stor nytta.
            </seg>
            <seg xml:id="i-51b4d3fa05d75310-0">
              Herr talman! För äldre personer, personer med funktionsnedsättning
              eller personer som är allvarligt sjuka kommer lagändringen att
              skapa goda förutsättningar för en ökad livskvalitet genom minskad
              oro inför en resa och en ökad trygghet när man ska besöka andra
              platser eller göra en kortare resa eftersom man då garanteras
              det stöd och den service som man behöver utifrån sina behov i
              stället för att fokus riktas mot administration och byråkrati
              mellan kommuner.
            </seg>
          </u>
          <note type="speaker" xml:id="i-0a8c0155def5c2bd-0">
            Anf. 47 ROLAND UTBULT (KD):
          </note>
          <u who="roland_utbult_1b344d" xml:id="i-509edb7538b843d6-0">
            <seg xml:id="i-26ec16bab1e6436c-0">
              Herr talman! Först vill jag yrka bifall till utskottets förslag.
            </seg>
            <seg xml:id="i-c9565d8ea3e0f324-0">
              Det är alltid en process att gå från förslag till lag. Ibland
              kan det ta tid. Min föregångare här i riksdagen, Rosita Runegrund
              från Tjörn, drev frågan om vistelsekommun kontra bosättningskommun
              under lång tid, år efter år. I dag behandlar vi ett förslag om
              ansvarsfördelningen mellan bosättningskommun och vistelsekommun.
            </seg>
            <seg xml:id="i-5f30d59016d659ca-0">
              De personer som har haft behov av stöd och hjälp genom socialtjänsten,
              exempelvis äldre personer med hemtjänst, har haft rätt att kräva
              denna service av den kommun de vistas i. Rosita Runegrund såg
              orättvisan i att små kommuner som Tanum, Lysekil, Orust, Tjörn
              och många andra attraktiva områden fick bära kostnaden för de
              extra insatser som semesterfirarna från större kommuner gav upphov
              till.
            </seg>
            <seg xml:id="i-49be0c5c2aa7fd71-0">
              Vi kristdemokrater har sett problemet. Sommarkommunerna har fram
              till nu förväntats ha extra resurser just under den tid som den
              egna personalen har rätt till sin sommarsemester. Det har varit
              svårt att planera för semesterkommunen, det vill säga vistelsekommunen.
              Detta är alltså bland annat en personalfråga där man har svårt
              att förbereda och planera så att personalen får en bra situation.
            </seg>
            <seg xml:id="i-b59b354107cc018d-0">
              Men den allra viktigaste aspekten är naturligtvis tant Elsa.
              Om tant Elsa har rest från Göteborg till Orust på somrarna för
              två månaders vistelse där har det inte funnits någon skyldighet
              till kontakt mellan hemtjänsten i de bägge kommunerna. När tant
              Elsa har kommit till sin semesterkommun Orust har vistelsekommunen
              fått ta över ansvaret och även kostnaderna.
            </seg>
            <seg xml:id="i-8397d8ed4ab33807-0">
              Herr talman! Nu blir det ändring på detta. Barn- och äldreminister
              Maria Larsson har lagt fram ett förslag som innebär att det är
              bosättningskommunen som ansvarar för stöd- och hjälpinsatser även
              om den enskilde tillfälligt vistas i en annan kommun. Turistkommunen
              ska få ersättning för de vardagsinsatser som ges men inte för
              akuta insatser.
            </seg>
            <seg xml:id="i-cb3bc99fa04459a5-0">
              När det gäller personer i hög ålder, personer med funktionsnedsättning
              eller allvarligt sjuka har vistelsekommunen skyldighet att verkställa
              bosättningskommunens beslut för personen i fråga. Detta kommer
              att kräva samordning och planering, men det gör regelverket tydligare
              och minskar antalet tvister mellan kommunerna. Den enskildes rättssäkerhet
              stärks. Även om man behöver hjälp och stöd i sin vardag ska man
              känna trygghet i att det stödet finns också om man vistas på semester.
            </seg>
            <seg xml:id="i-8a8ab13f775bb269-0">
              Snart är sommaren här när vi söker oss ut till torp och sommarstugor,
              besöker släktingar och vänner och njuter av sol och värme. En
              vårdag som den här vill jag gratulera personalen i de aktuella
              vistelsekommunerna, eftersom de får större möjlighet att i lugn
              och ro planera sin sommarverksamhet.
            </seg>
            <seg xml:id="i-71c7cc31d9dd565d-0">
              Jag vill också passa på att gratulera min företrädare i riksdagen,
              Rosita Runegrund, som kämpade i många år och nu ser resultatet
              av ett idogt arbete. Grattis!
            </seg>
            <seg xml:id="i-a61fd7bddee79977-0">
              Men framför allt vill jag gratulera tant Elsa. Hon får en höjd
              livskvalitet genom den nya lagen. Hennes situation blir tryggare
              och lugnare. Vi ska inte glömma att två månaders god vistelse
              i en semesterkommun betyder höjd livskvalitet också resten av
              året.
            </seg>
          </u>
          <note type="speaker" xml:id="i-91d02491c7f93aa3-0">
            Anf. 48 KENNETH JOHANSSON (C):
          </note>
          <u who="kenneth_johansson_2e0139" xml:id="i-8cdb7dd1c40b4e6f-0">
            <seg xml:id="i-66c5dfcf4e140a0f-0">
              Herr talman! Många gånger under årens lopp i riksdagsarbetet
              och vid många besök runt om i landet har kommunala företrädare
              tagit upp vistelsekommunens ansvar. Det har varit tolkningsproblem
              då till exempel äldre personer med hemtjänst vill bo i sitt fritidshus
              i en annan kommun. Det kan röra sig om hemlösa personer eller
              våldsutsatta kvinnor som tagit sig till ett skyddat boende i en
              annan kommun. LSS-kommittén under mitt ordförandeskap tog också
              upp problemen med oklarheter som i värsta fall innebär att personer
              med behov av LSS-insatser inte får det.
            </seg>
            <seg xml:id="i-3f8084ae7e846a8e-0">
              Under åren i opposition har bland annat mitt parti Centerpartiet
              och fler jobbat hårt för att få en förändring till stånd. I socialutskottet
              bjöd vi in Sveriges Kommuner och Landsting vid ett tillfälle.
              Vi har fört många diskussioner, och den socialdemokratiska regeringen
              förmådde aldrig åstadkomma något resultat i sakfrågan.
            </seg>
            <seg xml:id="i-5ce3675fc34f300d-0">
              Alliansregeringen utredde frågan, men inte heller den utredningen
              kom till några ändringsförslag. Då tog departementet så att säga
              saken i egna händer och presenterade ett förslag som vi nu är
              framme vid att kunna ta ställning till. Ett tydligare regelverk
              och därigenom ett minskat antal tvister om vilken kommun som ska
              ta ansvaret är förhoppningen. Den enskildes rättssäkerhet stärks.
            </seg>
            <seg xml:id="i-921a658cba1464a0-0">
              Vi ska absolut inte minska möjligheten för äldre att vistas i
              sina fritidshus eller att på sommaren besöka sina barn, men det
              rimliga måste vara att den kommun som under de yrkesverksamma
              åren fått kommunalskatten också ska stå för kostnaden när kommuninvånarna
              blir äldre och behöver hjälp med semesterveckorna i en annan kommun.
            </seg>
            <seg xml:id="i-da3c3e22b6a56ba2-0">
              Norrtälje, Båstad, Borgholm, Rättvik och många andra kommuner
              har nu, tycker jag, fått gehör för vad man har efterlyst och det
              redan från den 1 maj i år. Det har redan tydliggjorts i texter
              vad det konkret innebär, och det får ett positivt resultat i den
              här delen vilket vi har efterlyst länge.
            </seg>
            <seg xml:id="i-5b400e41e21c8a7b-0">
              Herr talman! I februari i år besökte jag Mogård i Finspång. Mogård
              bedriver specialistverksamhet för personer med dövhet och dövblindhet
              i kombination med ytterligare funktionsnedsättningar. Man har
              bedrivit verksamheten sedan 1947, en fantastisk verksamhet som
              brukare från hela landet kommer till. Verksamhetsansvariga vid
              Mogård har redovisat att det finns otydligheter som ibland innebär
              att personer som har behov av LSS-insatser i praktiken inte får
              det.
            </seg>
            <seg xml:id="i-2f50b6de06d1dc81-0">
              Nu blir det tydlighet även här, och jag tycker att det är väldigt
              bra att vi fått detta till stånd. Jag är mycket glad för att Mogård
              och liknande verksamheter i landet nu får bättre förutsättningar
              att kunna erbjuda sina tjänster och att alla med behov i vårt
              land ska få tillgång till LSS-insatser utifrån det unika fallet.
              Det ska inte bero på var man bor.
            </seg>
            <seg xml:id="i-ae17109009e19baf-0">
              Herr talman! Med detta vill jag yrka bifall till socialutskottets
              förslag i SoU12.
            </seg>
          </u>
          <note xml:id="i-dfbac0994f15802c-3">
            Överläggningen var härmed avslutad.
          </note>
          <note xml:id="i-f90da4c12a9c0823-0">
            11 § En samlad strategi för alkohol-, narkotika-, dopnings- och
            tobakspolitiken m.m.
          </note>
          <note xml:id="i-bd9171516c2919d8-5">
            Föredrogs
          </note>
          <note type="speaker" xml:id="i-d7a76e9cbee07601-0">
            Anf. 49 MATS GERDAU (M):
          </note>
          <u who="mats_gerdau_320eeb" next="cont" xml:id="i-2ff4f5f88ea52bb7-0">
            <seg xml:id="i-143c1e1279950655-0">
              Herr talman! Socialutskottet överlämnar nu betänkande nummer
              8 till kammaren för debatt och beslut. I betänkandet behandlar
              vi regeringens förslag till samlad strategi för alkohol-, narkotika-,
              dopnings- och tobakspolitiken. I strategin anger regeringen dels
              ett gemensamt övergripande mål för det här politikområdet, dels
              sju långsiktiga delmål, bland annat att tillgången till narkotika,
              dopningsmedel, alkohol och tobak ska minska och att barn ska skyddas
              mot skadliga effekter som de här preparaten orsakar. Propositionen
              beskriver hur samhällets insatser ska genomföras, hur de ska samordnas
              och hur de ska följas upp till och med 2015.
            </seg>
          </u>
          <note xml:id="i-e19c15dd6cec3588-0">
            Vi behandlar också 4 följdmotioner och 40 motionsyrkanden som
            väcktes under den allmänna motionstiden i höstas.
          </note>
          <u who="mats_gerdau_320eeb" prev="cont" xml:id="i-e4d82ef319967104-0">
            <seg xml:id="i-6a6cbf961638af30-0">
              Socialutskottet föreslår att riksdagen ställer sig bakom samtliga
              förslag från regeringen. Utskottet betonar att arbetet måste vara
              långsiktigt och kunskapsbaserat och sätta individen och familjerna
              i centrum.
            </seg>
            <seg xml:id="i-5137e871402afc87-0">
              Ett enigt utskott menar dessutom att det inte är rimligt att
              någon ska kunna klara sig undan ansvar för rattfylleri genom att
              hävda att man har druckit alkohol i efterhand. Utskottet föreslår
              därför att riksdagen ska göra ett tillkännagivande om att regeringen
              ska återkomma till riksdagen med ett förslag som kriminaliserar
              den så kallade eftersupningen.
            </seg>
            <seg xml:id="i-2186b6545db84ffa-0">
              I övrigt föreslår utskottet att alla motionsyrkanden ska avslås.
            </seg>
          </u>
          <note type="speaker" xml:id="i-48e41cac42b43342-0">
            Anf. 50 CHRISTER ENGELHARDT (S):
          </note>
          <u who="christer_engelhardt_630d76" xml:id="i-1f5ae6ae8f5ba304-0">
            <seg xml:id="i-141afa7621c04543-0">
              Herr talman! Det behövs ett effektivt och långsiktigt arbete
              mot droger. Arbetet måste bedrivas uthålligt och konsekvent. Sättet
              att organisera arbetet och kraften i det utåtriktade arbetet är
              avgörande faktorer för framgång.
            </seg>
            <seg xml:id="i-556629204c504f5c-0">
              Regeringens strategi för alkohol-, narkotika-, dopnings- och
              tobakspolitiken som vi i dag ska diskutera måste ses mot bakgrund
              av händelseutvecklingen för tio år sedan när oroande ökningar
              av alkohol- och narkotikaanvändningen bland unga ledde till en
              nationell kraftsamling.
            </seg>
            <seg xml:id="i-792ca874afb6e353-0">
              Det centrala arbetet för att bryta den negativa utvecklingen
              kom att ledas av Alkoholkommittén respektive Mobilisering mot
              narkotika, ett arbete som gav resultat.
            </seg>
            <seg xml:id="i-8afa5187fe28f56d-0">
              Den borgerliga regeringen som tillträdde 2006 lade tyvärr ned
              Alkoholkommittén och Mobilisering mot narkotika. Uppgifterna överfördes
              i stället till flera olika myndigheter. Ett särskilt sekretariat
              bildades i Regeringskansliet och olika departementsarbetsgrupper
              inrättades där Socialdepartementet samordnar arbetet. Genom den
              valda modellen betonas internt arbete.
            </seg>
            <seg xml:id="i-23dab03e2dd99e80-0">
              Herr talman! Regeringens proposition medför inga nya initiativ
              eller förändringar av ansvarsfördelningen inom Regeringskansliet
              eller mellan berörda myndigheter. I stället slår regeringen fast
              den nuvarande organisationen. Därmed missar regeringen chansen
              att vässa arbetet.
            </seg>
            <seg xml:id="i-be025795e77ca653-0">
              Den ekonomiska nivån för arbetet mot droger har legat oförändrad
              ända sedan den förra socialdemokratiska regeringens tid. Nya initiativ
              lyser med sin frånvaro, men det finns också innehåll i strategin
              där vi är överens.
            </seg>
            <seg xml:id="i-02263784cdb22168-0">
              Som reservant på de områden där vi inte är överens vill jag påpeka
              att för oss socialdemokrater är strategin för defensiv till sin
              karaktär. En rad vällovliga ambitioner och viktiga områden räknas
              upp, men det är på en mer allmän nivå som saknar koppling till
              politiskt tydliga uppdrag och konkreta åtgärder. Det är med tveksamhet
              jag tar till mig regeringens löfte att återkomma i denna del.
            </seg>
            <seg xml:id="i-7a7d7d5a6c7ee505-0">
              När det gäller beskrivningen av alkoholkonsumtionen vill jag
              påpeka att konsumtionen trots några års minskning sedan toppåret
              2004 är mer än 1 ½ liter högre i dag än för 15 år sedan. En minskad
              totalkonsumtion är viktig för att minska skador och sociala verkningar
              av alkohol. Där kunde regeringen ha varit tydligare med verktygen.
            </seg>
            <seg xml:id="i-3d1ba1670fa37c1e-0">
              Barn i familjer med missbruk måste ges ändamålsenligt stöd. Sedan
              2003 finns en bestämmelse i socialtjänstlagen som reglerar samverkan
              i frågor som rör barn som far illa eller riskerar att fara illa.
              Socialtjänsten har ett särskilt ansvar för att samverkan kommer
              till stånd såväl på en övergripande nivå som i enskilda ärenden.
              En skyldighet att samverka är också reglerad i hälso- och sjukvårdslagen,
              skollagen och polislagen.
            </seg>
            <seg xml:id="i-c764fe29fc19a040-0">
              Trots detta och trots alla goda intentioner och regelverk finns
              det stora brister i samverkan och samordning. Några särskilda
              förslag för att komma vidare har inte regeringen. Vi vill att
              alla kommuner instiftar en åtgärdsplan. Ansvarsfördelningen ska
              vara tydlig så att det inte råder några oklarheter om vem man
              ska vända sig till och vem som ansvarar för vad.
            </seg>
            <seg xml:id="i-52fbb53d508b1061-0">
              Vi föreslår att regeringen får i uppdrag att återkomma till riksdagen
              med ett förslag om hur samverkansmodeller kan införas. I detta
              arbete bör eventuella sekretessproblem som hindrar samverkan mellan
              olika myndigheter behandlas.
            </seg>
            <seg xml:id="i-6b3822fad154849f-0">
              Herr talman! Ett långsiktigt mål i strategin är att antalet unga
              som börjar använda narkotika och dopningsmedel eller debuterar
              tidigt med alkohol eller tobak successivt ska minska. Det förebyggande
              arbetet måste vara sektorsövergripande och ständigt pågående.
            </seg>
            <seg xml:id="i-1f1eeb112a1f23d0-0">
              Vi föreslår att regeringen får i uppdrag att utarbeta en nationell
              handlingsplan för minskat alkoholbruk bland ungdomar.
            </seg>
            <seg xml:id="i-c811c7c63762c570-0">
              Vid utarbetandet av en handlingsplan bör behovet av förändringar
              i lagstiftningen prövas samtidigt som det utarbetas förslag när
              det gäller arbete med attityder. Vi socialdemokrater vill se licensplikt
              för folkölsförsäljning, lagskärpning vid langning bör övervägas
              och polisens möjligheter till bekämpning av drogrelaterade brott
              ses över. På de platser i landet där polisens arbete mot langning
              till unga har varit målmedvetet har langningen och ungdomsvåldet
              minskat. En översyn för straffskärpning på området bör även göras.
            </seg>
            <seg xml:id="i-b198d0137f66908d-0">
              Jag anser att regeringens målsättning är bra men att ytterligare
              initiativ behövs för att nå konkreta resultat. Det gäller inte
              minst alkoholpolitiken. Därför blir jag förvånad när regeringens
              utredning om gårdsförsäljning av alkohol, som nyligen presenterats,
              utmynnar i ett förslag om så kallade spritbutiker. Det skulle
              helt rasera grunderna för nuvarande alkoholpolitik.
            </seg>
            <seg xml:id="i-7d22a9a7cd0fde79-0">
              ANDT-strategin skulle helt förlora sin trovärdighet om förslaget
              om spritbutiker genomfördes. Jag förstår inte varför statsrådet
              Maria Larsson driver frågan vidare genom att remissbehandla förslaget.
              Lägger Maria Larsson fram utredningens förslag till riksdagen
              kommer vi att göra detta till en stor stridsfråga inom politiken.
              Detta är ett löfte.
            </seg>
            <seg xml:id="i-9ba91b397c1bb9a5-0">
              Herr talman! En viktig beståndsdel i arbetet för att förhindra
              ungdomars bruk av droger är föräldrarnas attityder och kunskap.
              Det finns i dag flera vetenskapligt utvärderade föräldrastödsprogram
              som syftar till att stärka föräldrars kunskap på området. Detta
              bör spridas och implementeras i landets kommuner.
            </seg>
            <seg xml:id="i-4f0cffea238cd09e-0">
              Vård och behandling samt rehabiliteringsinsatser utgör grunden
              när det gäller att hjälpa personer med missbruksproblem.
            </seg>
            <seg xml:id="i-54967b0de8947f09-0">
              Vi anser att frågan om snabb vård och behandling är central i
              sammanhanget. Behandling måste erbjudas mycket snabbare än vad
              som sker i dag. I vissa delar av landet får missbrukare vänta
              i flera år på behandling, om de över huvud taget kommer i fråga
              för detta. Vårdbehovet hos missbrukare är akut, och målet måste
              vara att väntetiden till behandling ska vara högst ett par veckor.
            </seg>
            <seg xml:id="i-25cd465eb7e4e17d-0">
              Ett prioriterat mål under strategiperioden är att antalet döda
              och skadade i trafiken på grund av alkohol och andra droger ska
              minska. En viktig del i förverkligandet av detta är bland annat
              alkolås.
            </seg>
            <seg xml:id="i-f1dccc9ea786c582-0">
              Vi vill att alkolås ska införas i alla nya personbilar samt i
              bussar och lastbilar i yrkesmässig trafik inom EU. Vi föreslår
              att Sverige ska ansöka om ett tillfälligt undantag för att få
              införa dessa regler i förtid. På så vis påskyndar vi utvecklingen
              mot en EU-gemensam lagstiftning.
            </seg>
            <seg xml:id="i-36f3ce3e12bf6ea4-0">
              Ett särskilt problem i trafiken är så kallad eftersupning. I
              dag inträffar det att förare som varit inblandade i en trafikolycka
              hävdar att han eller hon varit nykter när olyckan inträffade men
              druckit i efterhand en ren efterhandskonstruktion. Men för polisen
              är det ofta svårt att skaffa fram bevismaterial om huruvida det
              ligger någon sanning i det påståendet eller inte.
            </seg>
            <seg xml:id="i-35611bc50545ad31-0">
              Under den socialdemokratiska regeringsperioden fanns ett långt
              framskridet förslag att även i Sverige förbjuda detta. Tyvärr
              drev inte den borgerliga regeringen detta förslag vidare. Vi fortsatte
              att driva frågan, men så sent som i februari månad var den borgerliga
              majoriteten emot detta förslag när frågan var uppe i justitieutskottet.
            </seg>
            <seg xml:id="i-03059a671927860a-0">
              Det är glädjande att vi nu är eniga i riksdagen när socialutskottet
              fick upp frågan på bordet. Bättre sent än aldrig.
            </seg>
            <seg xml:id="i-cf500197585d88a8-0">
              En fråga där Sverige bör arbeta för ändrade regler och en mer
              restriktiv syn gäller införselkvoterna för alkohol från utlandet.
              Denna fråga har uppmärksammats av både den nuvarande och den förra
              regeringen, dock utan resultat.
            </seg>
            <seg xml:id="i-c852beb9da0ce9c7-0">
              Europaparlamentet röstade hösten 2008 för en halvering av införselkvoterna.
              EU-parlamentet är dock endast rådgivande i denna fråga. Införselkvoterna
              hör till skattefrågor och beslutas av EU:s finansministrar. Vi
              föreslår att Sverige tar ett förnyat initiativ i denna fråga.
            </seg>
            <seg xml:id="i-e0b37fbbb401c620-0">
              Herr talman! Tobaksfrågorna är ett prioriterat mål för strategiperioden
              när det gäller att utveckla metoder för att barn och ungdomar
              inte ska börja använda tobaksprodukter. Tobaksbruket är ett av
              de allvarligaste hoten mot folkhälsan. Ungdomar är den viktigaste
              målgruppen då de allra flesta börjar röka i tonåren.
            </seg>
            <seg xml:id="i-6a6bf00c1a91bf02-0">
              Problemet med skrivningarna kring tobak i strategin är att det
              nästan helt saknas effektiva förslag. Det är svårt att få den
              borgerliga regeringen att agera offensivt i tobaksfrågorna. Enligt
              oss socialdemokrater bör det prövas om det är möjligt att sätta
              ett nationellt mål om ett tobaksfritt Sverige år 2030. För att
              nå ett sådant resultat krävs en översyn och framtagande av förslag
              som kan prövas på områdena information, utbildning, avvänjningshjälp,
              höjd tobaksskatt, neutrala tobaksförpackningar eller varningsbilder
              på tobaksförpackningar, dold försäljning i handeln eller fler
              rökfria miljöer.
            </seg>
            <seg xml:id="i-ab2af0bbbb3822a7-0">
              Statens folkhälsoinstitut skulle kunna få ett särskilt och tidsbegränsat
              uppdrag att arbeta med detta. Vi efterlyser ett sammanhållet grepp
              i tobaksfrågan.
            </seg>
            <seg xml:id="i-0e246a05293c2972-0">
              Herr talman! Med vad jag nu anfört står vi socialdemokrater självklart
              bakom samtliga våra reservationer, men för tids vinnande nöjer
              jag mig med att yrka bifall till reservationerna 12 och 18.
            </seg>
          </u>
          <note type="speaker" xml:id="i-b3fc7a64980c05b9-0">
            Anf. 51 MAGNUS EHRENCRONA (MP):
          </note>
          <u who="magnus_ehrencrona_161a69" xml:id="i-1b7575c57ccc46ac-0">
            <seg xml:id="i-a0cf11fce894a306-0">
              Herr talman! Det finns en hel del bra saker i det framlagda förslaget
              till strategi, men Miljöpartiet vill gå lite längre i vilka åtgärder
              som genomförs och vilka mål som sätts upp.
            </seg>
            <seg xml:id="i-a50442db8d249c2b-0">
              En mycket viktig fråga är att jobba lika aktivt med att få minderåriga
              att inte dricka som att jobba med att få dem att avstå från att
              bruka tobak. Förutom det faktum att en tidig alkoholdebut ökar
              risken för ett alkoholberoende finns även samband vi måste beakta
              i förhållande till narkotika. Drogerna ska ses i ett helhetsperspektiv.
            </seg>
            <seg xml:id="i-5c6dd91889602a60-0">
              Statens folkhälsoinstitut presenterade nyligen en undersökning,
              gjord på gymnasieskolor i Skåne, som visar på ett starkt samband
              mellan alkoholvanor och användning av cannabis. Av de elever som
              regelbundet dricker sig berusade har 51 procent testat cannabis.
              Bland de elever som aldrig dricker sig berusade är motsvarande
              siffra bara 1 procent. Motsvarande samband fanns när det gäller
              tobak. 64 procent av dem som rökt vanlig tobak hade också testat
              cannabis, jämfört med endast 4 procent av dem som aldrig hade
              rökt tobak. Det är tydliga samband som vi måste ta på allvar.
            </seg>
            <seg xml:id="i-45d427c33de373a8-0">
              Vi vill därför från Miljöpartiets sida särskilt understryka betydelsen
              av att motverka ungas alkoholdebut med lika stor energi som att
              arbeta mot tobak. Arbetet med tobak tycker vi för övrigt borde
              intensifieras utöver dagens nivå. När det gäller till exempel
              WHO:s tobakskonvention behöver vi en tydligare strategi för att
              uppnå målen till 2014.
            </seg>
            <seg xml:id="i-ded89fe39a19f2ed-0">
              Det kanske största politiska framsteget i betänkandet gör socialutskottet
              genom att stödja den s-motion om att förbjuda eftersupning som
              refererades tidigare. Det är ett enhälligt utskott; det är viktigt
              att betona. Det är verkligen hög tid att vi gör som norrmännen.
              Ingen borde kunna undkomma ansvar för rattfylleri efter en trafikolycka
              genom att hävda att de lugnade nerverna eller med liknande retorik
              i väntan på att polisen ska komma till olycksplatsen.
            </seg>
            <seg xml:id="i-387a0c78a0196cd5-0">
              Professor Wayne Jones vid Rättsmedicinalverket i Linköping är
              övertygad om att de allra flesta som hävdar eftersupning ljuger
              för att få lindrigare straff. I ett program i Sveriges Radio för
              några veckor sedan sade han att omkring 98 procent ljuger. Det
              var hans mening och erfarenhet. Utskottet är som sagt enigt över
              partigränserna. Det är viktigt att det starkt kommer fram i ett
              lagförslag i denna fråga. Det hoppas jag verkligen att närvarande
              ministern verkar för.
            </seg>
            <seg xml:id="i-29cb9b952ed8708a-0">
              Herr talman! Det finns mer vi kan göra i dag för att förhindra
              rattfylleri. Jag skulle särskilt vilja slå ett slag för den rödgröna
              reservationen om alkolås. Sverige borde mer aktivt driva på inom
              EU för att kunna bli ett föregångsland med obligatoriskt alkolås
              i alla nya personbilar, bussar och lastbilar, som min socialdemokratiska
              kollega förtjänstfullt uttryckte.
            </seg>
            <seg xml:id="i-7b34c1bac553f0fa-0">
              Det är synd att blockpolitiken är så starkt cementerad hos regeringen.
              På Centerpartiets hemsida hävdas att man vill att Sverige ska
              vara ett föregångsland när det gäller användandet av alkolås,
              att alla bilar i yrkestrafik inom EU ska ha alkolås och att alla
              nytillverkade bilar ska utrustas med alkolås från år 2012. Vad
              säger Centerpartiet till de väljare som undrar varför de är med
              och stoppar förslag från oppositionen som handlar om att tillkännage
              just denna inriktning?
            </seg>
            <seg xml:id="i-d2d18bb079afca5b-0">
              Ytterligare en fråga som delar Alliansen är frågan om införselkvoter
              för alkohol. Det är enorma mängder alkohol som man kan föra in.
              Nuvarande nivåer utgör i princip en ekonomisk drivkraft för dem
              som langar vidare till ungdomar. Det är helt orimliga mängder
              som man kan ta in legalt. Man kan inte hävda att så stora mängder
              är för personligt bruk. I min egen hemstad Helsingborg har det
              genom åren varit vanligt förekommande att ett ganska stort antal
              individer åker fram och tillbaka till Helsingör flera gånger över
              dagen och i första hand langar vidare till ungdomar. Det är fullkomligt
              oacceptabelt och något som vi måste göra någonting åt.
            </seg>
            <seg xml:id="i-4a1e8eabccbfc5cf-0">
              Återigen: Jag har tittat på Centerpartiets hemsida, och där finns
              en skrivning att man vill minska införselkvoterna. Hur jobbar
              man för det? Det kan man verkligen undra. Även Kristdemokraterna
              har fört fram liknande tankar, åtminstone i EU-parlamentsvalet.
              Ska Sverige verkligen inte ta ett förnyat initiativ för att förverkliga
              det som EU-parlamentet har uttryckt? Det är en relevant fråga.
              Det är fullständigt orimligt att det finns privata systembolag
              i bakluckorna, i varje fall i södra Sverige. Visst är det orimligt
              att ungdomar använder begrepp som ölmannen till exempel. Det finns
              mobilnummer som florerar, och vill man ha alkohol som tonåring
              är det oerhört lätt att få det.
            </seg>
            <seg xml:id="i-8b38d02dd5472926-0">
              Avslutningsvis tycker vi i Miljöpartiet att det borde finnas
              en tydligare koppling i strategin till folkhälsopolitiken. Det
              sägs väldigt lite om betydelsen av det. Målområden som delaktighet
              och inflytande, ekonomisk och social trygghet, trygga och goda
              uppväxtvillkor har jättestor betydelse för att uppnå målen. Visserligen
              finns det resonemang om familjens betydelse, men man måste utveckla
              det vidare. Vad innebär det i praktiken? Vi tycker även att det
              är en brist att läkemedelsberoendet inte riktigt till fullo finns
              med.
            </seg>
            <seg xml:id="i-a35855bacb68b10e-0">
              Jag står självfallet bakom alla Miljöpartiets reservationer men
              yrkar för tids vinnande bifall bara till reservationerna 2, 18
              och 19.
            </seg>
          </u>
          <note type="speaker" xml:id="i-fae556fd405bdc31-0">
            Anf. 52 PER RAMHORN (SD):
          </note>
          <u who="per_ramhorn_d92e42" xml:id="i-52855664b579b2a5-0">
            <seg xml:id="i-cab38a43cb273226-0">
              Herr talman! Vi debatterar nu en samlad strategi för alkohol-,
              narkotika-, dopnings- och tobakspolitiken, som är enormt viktiga
              frågor. Jag ska hålla mig inom ett område, och det är eftersupningsområdet.
            </seg>
            <seg xml:id="i-737ab0babe4e4984-0">
              Att dricka alkohol efter körning med avsikt att dölja ett rattfylleri
              är inte kriminellt i Sverige i dag. Trots att frågan har debatterats
              i årtionden och ständigt återkommit som förslag under riksdagens
              årliga motionstid har det varit omöjligt att få ett lagförslag
              på plats.
            </seg>
            <seg xml:id="i-6655399a8446135c-0">
              Redan i 1949 års trafiknykterhetsutredning och i liknande utredningar
              1957 och 1966 har eftersupning varit uppe för diskussion. I det
              sistnämnda fallet kom också ett förslag om lag mot eftersupning,
              men efter stark tveksamhet från flera remissinstanser resulterade
              inte förslaget i någon lagstiftning. Argument som att det inte
              är förbjudet att dölja sin brottslighet och att oskyldiga skulle
              kunna bli dömda till ansvar hade uppenbarligen vägt tungt i remissvaren.
            </seg>
            <seg xml:id="i-95bcae0613b7f497-0">
              När Rattfylleriutredningen i slutet på 2003 sjösattes väcktes
              återigen en förhoppning bland anhängare till en kriminalisering,
              särskilt då eftersupning ingick som en del i utredningens direktiv.
              Utredarna begärde uppgifter från bland annat polis- och åklagarmyndigheter
              och kom fram till att detta visserligen kunde vara ett problem
              men att en lagstiftning mot eftersupning ändå inte behövdes.
            </seg>
            <seg xml:id="i-3fbc91578662addf-0">
              Även om jag har förståelse för svårigheterna med en kriminalisering
              av eftersupning anser jag att en lagstiftning är att föredra.
              De motargument som ofta lyfts fram, framför allt frågetecknet
              kring skyddsintresset, måste naturligtvis beaktas. Men jag anser
              ändå att det finns starkt vägande skäl till att fördelarna överväger.
              Det främsta är naturligtvis att de som gör sig skyldiga till brott
              ska lagföras och inte ljuga och undandra sig ansvar genom att
              hävda eftersupning.
            </seg>
            <seg xml:id="i-1e776de45ce7e9aa-0">
              Herr talman! Tydliga uttalade krav på ett kriminaliserande verkar
              mycket lättare att uttala i opposition än när regeringsmakten
              har vunnits. Och jag tror att varken Alliansen eller De rödgröna
              trodde att vi skulle komma så här långt i den här frågan vid mandatperiodens
              början.
            </seg>
            <seg xml:id="i-1b72e08a93285cad-0">
              Att det nu blir en kriminalisering av eftersupning får vi nog
              till viss del tacka det parlamentariska läget för, där Sverigedemokraterna
              har en vågmästarställning. Nu äntligen tyder allt på att vi kommer
              att få till stånd en lagstiftning som vårt västra grannland har
              haft ända sedan 1959. I Norge innebär det att en förare av ett
              motordrivet fordon inte får inta alkohol under de sex timmar som
              följer en avslutad körning i de fall föraren förstår eller måste
              ha förstått att färden kan vara föremål för en polisundersökning.
              Om föraren överträder detta förbud kan han dömas till ansvar på
              samma sätt som vid vanligt rattfylleri.
            </seg>
            <seg xml:id="i-38015cfde2047fc2-0">
              Till sist, herr talman! Efter 60 år i långbänk är väntan äntligen
              över. När vi här i eftermiddag yrkar på bifall till utskottets
              förslag i detta ärende är det historiskt. Men framför allt kan
              en person som kört rattfull inte hävda att han druckit alkohol
              efter det att en olycka har inträffat vilket skulle leda till
              att han slipper undan ansvar för sitt brott. I eftermiddag kommer
              den luckan i lagen att täppas till.
            </seg>
          </u>
          <note type="speaker" xml:id="i-490160a9091a2cea-0">
            Anf. 53 EVA OLOFSSON (V):
          </note>
          <u who="eva_olofsson_993bb0" xml:id="i-c7732b583d1ac357-0">
            <seg xml:id="i-e95dbce61dda4b4c-0">
              Herr talman! Jag stöder självklart alla Vänsterpartiets reservationer,
              men för tids vinnande väljer jag att lyfta fram tre: reservation
              nr 1 om att skärpa målet när det gäller alkoholkonsumtion, reservation
              nr 11 om tobak, barn och unga och reservation nr 17 om våldsutsatta
              missbrukande kvinnor.
            </seg>
            <seg xml:id="i-eda7ca9663a53708-0">
              Herr talman! Det vi diskuterar i dag handlar om bruk och missbruk
              och beroende när det gäller alkohol, tobak, narkotika och dopning.
              Det påverkar många människors liv, barn och ungdomar, kvinnor
              och män, så det är en väldigt stor och allvarlig fråga. Det finns
              många förslag som vi tycker är bra i regeringens samlade strategi
              för alkohol-, narkotika-, dopnings- och tobakspolitiken, men på
              flera områden hade vi velat ha en tydligare politik och skarpare
              förslag.
            </seg>
            <seg xml:id="i-266a3bf989598dee-0">
              Det narkotika- och dopningsfria samhället är ett mål som Vänsterpartiet
              instämmer i, men vi kan samtidigt konstatera att detta mål av
              många har tolkats på ett sätt som förhindrat en nyanserad debatt
              om samhällets åtgärder. I alltför hög grad har narkotikapolitiken
              präglats av en bestraffande dimension. Sverige är inte lika bra
              när det gäller att ge vård och stöd till dem som har fastnat i
              missbruk som vi är på att förhindra att människor börjar använda
              narkotika. Jag hoppas att den pågående Missbruksutredningen kommer
              med många bra förslag och att regeringen så småningom också skickar
              med resurser så att de förslagen kommer att kunna bli verklighet.
            </seg>
            <seg xml:id="i-dfa2b83b4157ccd6-0">
              Att alkohol- och tobakspolitikens mål är satta på en lägre nivå
              ser vi inte något problem med, men det finns en skillnad i synen
              på alkohol och tobak som vi tycker är problematisk. Vi är helt
              överens med regeringen om att tobaksbruket måste minska men inte
              om att man verkar ha en lägre ambition när det gäller alkoholen.
            </seg>
            <seg xml:id="i-6f542a132c3e4e88-0">
              Vi tycker att det blir allt tydligare att den svenska restriktiva
              alkoholpolitiken håller på att luckras upp, mot en politik där
              totalkonsumtionen i sig inte ses som ett problem utan att man
              fokuserar på de människor som har fastnat i risk- eller missbruk.
              Den förändring av alkohollagen som har skett har ökat tillgängligheten
              till alkohol och ökat möjligheten att servera alkohol. Inte minst
              försöker man om och om igen få igenom en gårdsförsäljning. Vi
              tycker att man skulle slänga det direkt i papperskorgen när det
              kommer förslag om att det ska inrättas små butiker här och där
              och vi då riskerar Systembolagets monopol. Att skicka ut det på
              remiss tycker vi ger helt fel signal. Det svaret vill jag också
              gärna ha: Riskerar vi att få en gårdsförsäljning och riskerar
              vi Systembolaget kommer insatserna mot missbruk och riskbruk av
              alkohol att bli väldigt tunna i den här strategin.
            </seg>
            <seg xml:id="i-37f941b00e415ea9-0">
              Därför tycker vi att det måste göras en tydligare målbeskrivning
              när det gäller alkohol. Vi föreslår en ändring där det i huvudmålsättningen
              tydligt finns med en sänkning av alkoholkonsumtionen.
            </seg>
            <seg xml:id="i-2f2df4bf85541bd5-0">
              För Vänsterpartiet är det av största vikt att barn och unga inte
              använder narkotika och dopningsmedel, att de inte börjar använda
              tobak, att alkoholkonsumtionen minskar och att debuten skjuts
              upp. Det finns vissa positiva tendenser när det gäller ungas alkoholkonsumtion,
              men det handlar om minskningar från en tidigare mycket hög nivå.
            </seg>
            <seg xml:id="i-f1057733c6052afc-0">
              Det finns många målsättningar och bra förslag i den här strategin,
              men vi tycker att det behövs mer kraftfulla samlade åtgärder.
              Vi tycker att det behövs en handlingsplan för minskat alkoholbruk
              bland ungdomar som omfattar såväl information som skarpare lagstiftning
              när det gäller till exempel alkoholförsäljning men också ökade
              möjligheter för ungdomar till fritidssysselsättning och aktiviteter
              i drogfria miljöer.
            </seg>
            <seg xml:id="i-ed292b31912a7413-0">
              Vi tycker också att det vore viktigt att införa alkohollås och
              göra det genom lagstiftning. Införselkvoterna bör självklart minska.
              Vi gläder oss också åt att eftersupning nu inte blir tillåtet.
            </seg>
            <seg xml:id="i-433c1ffc80dc0023-0">
              Herr talman! Närmare 400 000 barn i vårt land lever i familjer
              med risk- eller missbruk. De barnen har det ofta väldigt tufft
              när de växer upp. I vissa fall får de bli föräldrar till sina
              egna föräldrar, och i andra fall gör missbruket att föräldrarna
              inte alls kan se barnens behov. Här spelar skolan och elevvård
              en avgörande roll liksom ett förstärkt förebyggande arbete och
              samarbete mellan olika yrkesgrupper som arbetar med barn och unga.
              Men barn och ungdomar som lever i familjer med risk- och missbruk
              måste också få möjlighet att få stöd eller samlas i grupp och
              bearbeta och dela sina erfarenheter med andra barn och unga för
              att se att de inte är ensamma i sin situation.
            </seg>
            <seg xml:id="i-ec4312bab393035e-0">
              Det som jag saknar i regeringens strategi är att man inte synliggör
              det våld som drabbar flera av dessa barn. Det är en brist som
              gör det svårare att hjälpa de barn som är våldsutsatta att få
              det skydd och det stöd de behöver.
            </seg>
            <seg xml:id="i-118f223c5c18878d-0">
              Tobaksbruket är ett stort hot mot människors hälsa. 6 000 människor
              dör årligen i Sverige i tobaksrelaterade sjukdomar. Samtidigt
              gör tobaksbolagen stora vinster på människors beroende. I deras
              intressen ligger inte att genomföra fler skarpa förslag för att
              minska tobaksbruket. Men för folkhälsans skull är det just det
              vi behöver göra. Det behövs fler skarpa förslag i linje med Världshälsoorganisationens
              tobakskonvention, som Sverige har skrivit under.
            </seg>
            <seg xml:id="i-a106448deef21f92-0">
              Vänsterpartiet anser att vi bör ha ett licenssystem för försäljning
              av tobak. Man ska inte bara kunna anmäla att man vill sälja det.
              Vi anser att man bör införa så kallad dold försäljning av tobaksprodukter,
              det vill säga att man begränsar tobaksbolagens marknadsföring
              så att produkterna inte kan exponeras på försäljningsställen där
              man säljer mat och annat och därmed ger signalen att detta är
              en vara vilken som helst.
            </seg>
            <seg xml:id="i-6d1880d4e63c432d-0">
              Vi anser att en lag om dold försäljning kommer att minska nyrekryteringen
              av tobaksbrukare. Island har infört det, Norge har infört det,
              och Finland kommer att införa det 2012.
            </seg>
            <seg xml:id="i-a36974ee9f7d5b0b-0">
              Vi anser också att man bör ha bilder på paketen. Det är mycket
              effektivare som hälsoinformation än den text som finns nu.
            </seg>
            <seg xml:id="i-1f9ca70ef5884e90-0">
              Regeringen skriver i sin proposition att ANDT-relaterat våld
              inom familjen behöver ges ökad uppmärksamhet. Vi tycker att det
              är långt ifrån tillräckligt.
            </seg>
            <seg xml:id="i-7c210cf28b589b32-0">
              Mobilisering mot narkotika redovisar i rapporten Mäns våld mot
              missbrukande kvinnor att det är mycket vanligt att missbrukande
              kvinnor är kraftigt utsatta för våld, ofta av sina missbrukande
              män men ibland också av andra män i sin närhet. Våldet ses ofta
              som en effekt av missbruket.
            </seg>
            <seg xml:id="i-02d4320454cb242e-0">
              Dessa kvinnor möts av attityden: Sluta missbruka, så löser sig
              det andra! Men så kan man inte hantera de kvinnor som är så svårt
              utsatta för kvinnofridsbrott. De har lika stor rätt som alla andra
              kvinnor att få skydd och stöd när de är våldsutsatta.
            </seg>
            <seg xml:id="i-081bf02b2b822ee0-0">
              Den här frågan tycker vi att regeringen måste ta på allvar och
              synliggöra. Den finns inte med i strategin. De här kvinnorna behöver
              få tillgång till jourplatser, och man behöver öka kunskapen. Det
              ska vara behandling mot missbruk i könsseparerade grupper. Genom
              att samla kunskap om både missbruk och våld kan man ge dessa kvinnor
              stöd på ett helt annat sätt.
            </seg>
            <seg xml:id="i-85a095dd2f4dadc6-0">
              Vi saknar att det inte finns någon tydlig skrivning och ett synliggörande
              av detta i regeringens strategi.
            </seg>
            <seg xml:id="i-158f9d0d32962eea-0">
              Det finns också en grupp kvinnor som finansierar sitt missbruk
              genom prostitution. Prostitutionen i sig är ett övergrepp mot
              kvinnorna. Men de är också mycket utsatta för våld.
            </seg>
            <seg xml:id="i-79d87d0377459e24-0">
              Kvinnor som säljer sexuella tjänster för att finansiera sitt
              missbruk blir utsatta för våldtäkt, fysisk misshandel och rån
              ofta flera gånger i månaden, och då vet vi att mörkertalet är
              stort. Det är ju en hög tröskel för dessa kvinnor när det gäller
              att anmäla eller berätta om våldsutsatthet. Om det kan prostitutionsgrupperna
              i Malmö, Göteborg och Helsingfors berätta. De kan berätta hur
              dessa kvinnor har det i sin vardag, att ständigt bli utsatta för
              våld.
            </seg>
            <seg xml:id="i-2c97dd18b958c87b-0">
              Det är viktigt att lyfta fram dessa kvinnors situation. De behöver
              hjälp för att sluta sitt missbruk. Men de behöver också hjälp
              för att komma ur prostitutionen och bearbeta alla de skador som
              de har fått av prostitutionen.
            </seg>
            <seg xml:id="i-5a1ad6fa77a33a84-0">
              Vi vill att regeringen på ett helt annat sätt synliggör kvinnor
              som är utsatta för våld än man har gjort i strategin.
            </seg>
          </u>
          <note type="speaker" xml:id="i-d968f6e92aa5a3c3-0">
            Anf. 54 JAN R ANDERSSON (M):
          </note>
          <u who="yvonne_andersson_3ac6f9" xml:id="i-75370c6218c0463a-1">
            <seg xml:id="i-95d7d2dd49bccf2f-0">
              Herr talman! Bakgrunden till dagens debatt är egentligen tudelad.
              Den första delen handlar om att vi ska debattera propositionen
              om en samlad strategi för alkohol-, narkotika-, dopnings- och
              tobakspolitiken för de kommande fem åren. Den andra delen handlar
              om den rapport som Riksrevisionen lämnade under förra året. Det
              är en utvärdering av alkoholpolitiken.
            </seg>
            <seg xml:id="i-ecb166d24e488731-0">
              Låt mig börja med den senare delen, Riksrevisionens rapport,
              där det finns anledning att kommentera några delar. Jag har läst
              en hel del rapporter från Riksrevisionen, men jag måste tillstå
              att den som behandlar alkoholpolitiken och kom förra året sticker
              ut i sin kritik. Sällan har i alla fall jag tagit del av en så
              allomfattande och allvarlig kritik. För mig innebär det två slutsatser.
            </seg>
            <seg xml:id="i-3ab6d7f372fe59b3-0">
              För det första menar jag att styrningen och rapporteringen måste
              förbättras radikalt. Det är inte acceptabelt att stora resurser
              brukas många gånger helt utan kontroll och att uppföljning inte
              sker, såsom framgår av Riksrevisionens rapport. Därför är det
              bra att man i den aktuella strategin lyfter fram flera av dessa
              frågor. Men det finns givetvis anledning att följa upp frågorna
              även fortsättningsvis. Då menar jag både frågorna om uppföljning
              och frågorna om resultat. Det är viktigt att vi kan använda resurserna
              på ett bra sätt.
            </seg>
            <seg xml:id="i-0270d761e5757550-0">
              För det andra måste vi ha metoder och arbetssätt som används
              på ett effektivt sätt. De metoder som vi använder måste vara utvärderade
              och effektiva. Med verkningslösa metoder, som ibland förekommer,
              spelar resursernas storlek faktiskt ingen roll.
            </seg>
            <seg xml:id="i-faec90c9d86f5f3e-0">
              Detta synsätt kan givetvis emellanåt appliceras även på politiken.
              Om vi som politiker föreslår åtgärder som inte kan påvisas vara
              effektiva eller ha någon som helst effekt handlar det snarare
              om plakatpolitik än om att ta ansvar. Då använder vi inte heller
              resurserna på rätt sätt.
            </seg>
            <seg xml:id="i-873b73ce48481d11-0">
              Socialutskottet föreslår i detta betänkande ett tillkännagivande,
              vilket inte är så vanligt, om att så kallad eftersupning ska kriminaliseras.
              Vi menar att det helt enkelt inte är acceptabelt att den som har
              kört onykter och dessutom kanske har orsakat en trafikolycka ska
              kunna undgå rättsverkan på grund av påstådd eftersupning.
            </seg>
            <seg xml:id="i-bd559696df1119d8-0">
              Jag tillhör själv dem som har vittnat mot rattonyktra och vet
              att jag inte är ensam bland riksdagens aktiva eller tidigare ledamöter
              om att framträda i rätten i frågor som rör eftersupning.
            </seg>
            <seg xml:id="i-b57ee790a88c895c-0">
              Möjligtvis var bilden för några år sedan annorlunda, att problematiken
              med eftersupning var ett avtagande problem. Den bilden har jag
              själv fått av poliser som har jobbat med de här frågorna. Men
              vi har sett att en ökning har skett under senare år. Rättsmedicinalverkets
              siffror pekar på en kraftig ökning under det senaste året. Under
              2010 var det en ökning med 30 procent när det gäller provtagning
              för eftersupning. Därför ser vi att det i dag, efter 50 års utredning,
              finns starka skäl att kriminalisera eftersupning.
            </seg>
            <seg xml:id="i-35d8832192b762d9-0">
              Trafikonykterheten är generellt ett stort problem. Enligt en
              undersökning har uppemot 60 procent av dem som ertappas för rattfylla
              även missbruksproblem. Därför är det viktigt att strategin säger
              att det inte bara är rättsverkan som ska finnas, utan det ska
              också finnas tillgänglighet till behandling enligt den så kallade
              Skellefteåmodellen, som erbjuder personer som har blivit ertappade
              för rattonykterhet omedelbar behandling. Den modellen behöver
              spridas över hela landet och användas mer.
            </seg>
            <seg xml:id="i-d6dbb24817040cbe-0">
              Herr talman! Det finns i strategin många grupper som lyfts fram.
              Jag vill här peka på tre grupper eller områden som är särskilt
              viktiga.
            </seg>
            <seg xml:id="i-1a1fa7a0abd7c2f8-0">
              För det första är det sjukvården. Enligt hälso- och sjukvårdslagen
              har landstingen ett uttalat ansvar för att förebygga sjukdom.
              Det är därför naturligt att en stor del av det alkohol-, narkotika-
              och tobaksförebyggande arbetet sker i landstingen. Framför allt
              har det visat sig att sjukvårdens och tandvårdens personal ofta
              har högst förtroende när det gäller påverkan för att sluta röka
              eller snusa eller att minska sitt drickande. Därför är det viktigt
              att dessa insatser i framtiden kan ske bredare och mer strukturerat,
              såsom poängteras i strategin.
            </seg>
            <seg xml:id="i-ba93456d6aec5262-0">
              För det andra är det viktigt att alla arbetsplatser har verktyg
              för att upptäcka och behandla medarbetare som har risk- eller
              missbruksproblem. Min uppfattning är att många arbetsgivare eller
              för den delen arbetstagare känner att de saknar kunskaper för
              att kunna hjälpa medarbetare. Likaså saknas många gånger kunskaper
              om vilka kostnader som är förenade med alkohol och droger. Därmed
              tror jag att många arbetsgivare inte riktigt ser möjligheten att
              hjälpa och samtidigt spara pengar i slutändan.
            </seg>
            <seg xml:id="i-31efdb79c3c13a0f-0">
              Den tredje gruppen är kanske den viktigaste: alla ungdomar. Det
              är en grupp som vi särskilt ska skydda, framför allt mot alkohol,
              som faktiskt inte är tillåtet att dricka. Det tål att poängteras,
              speciellt i dessa tider, med de skolavslutningar och lov som kommer,
              att det faktiskt är förbjudet att konsumera alkohol om man inte
              har fyllt 18 år.
            </seg>
            <seg xml:id="i-1881f82375fb5df3-0">
              Den så kallade Kronobergsmodellen ska enligt Rikspolisstyrelsen
              användas i syfte att begränsa ungas tillgång på alkohol. Genom
              att tydligt sätta gränser gentemot unga, vara tydlig med föräldraansvaret
              och även angripa leverantörsledet har metoden visat sig mycket
              effektiv. Min bild är dock att arbetssättet kan användas mer konsekvent
              och på fler ställen. Därför är det bra att metoden även lyfts
              fram i denna strategi.
            </seg>
            <seg xml:id="i-8d73034f3499d4e4-0">
              Vidare är det Moderaternas uppfattning att det behövs en större
              tillgång på beroendevård. Den person som har motivation till behandling
              ska inte behöva stå i kö för att få vård eller behandling. Huvuddelen
              av dessa frågor kommer att behandlas i en annan utredning, varför
              jag tills vidare lämnar dem därhän.
            </seg>
            <seg xml:id="i-e94a7b0456bcf0db-0">
              Herr talman! Under det senaste året har många dödsfall på grund
              av bruk av så kallade nätdroger uppmärksammats. Från den 1 april
              finns dock en lag som effektivt kan bekämpa nätdrogerna.
            </seg>
            <seg xml:id="i-21b48a99cc4997e3-0">
              Något som inte har lyfts fram på samma sätt men som kanske har
              skördat fler dödsfall än de så kallade nätdrogerna är läkemedlen
              Subutex och Metadon. Enligt vissa har dessa mediciner i stället
              för att bota missbruk blivit en inkörsport till missbruk. Det
              finns missbrukare som har använt Metadon som första drog. Det
              är givetvis ett stort problem då Metadon är en allt vanligare
              behandlingsmetod för att ta sig ur missbruk. Det är ytterst allvarligt,
              och det krävs åtgärder i syfte att förhindra spridning av dessa
              droger. Det krävs också att de myndigheter som ansvarar för detta
              tar krafttag för att lösa detta problem.
            </seg>
            <seg xml:id="i-87be64a11ecada79-0">
              Herr talman! Den svenska ekonomin går som tåget. Det innebär
              samtidigt att den svenska kronan under det senaste året nått toppnoteringar.
              Tyvärr innebär det också att spritinförseln nått nya toppnivåer.
              Enligt alkoholbranschens gränshandelsstatistik ökade handeln med
              39 procent under en del av förra året jämfört med samma period
              året innan. Det är dramatiska siffror.
            </seg>
            <seg xml:id="i-15c850d047148f0d-0">
              Tullens bild är liknande med fler men framför allt större beslag.
              Det visar att det pågår en organiserad smuggling.
            </seg>
            <seg xml:id="i-72c1d479c0128f7c-0">
              När Norge nyligen höjde alkoholskatten minskade försäljningen
              på den norska motsvarigheten till Systembolaget. Samtidigt ser
              man tendenser till ökad gränshandel. Problematiken är dubbel.
              När man vill skydda människor från alkohol skapar man tillgång
              på andra sätt. Vi bör därför titta noggrant på det som har hänt
              i Norge och även titta på vår egen gränshandel.
            </seg>
            <seg xml:id="i-6f388377fd0894e1-0">
              Centrum för socialvetenskaplig alkohol- och drogforskning, Sorad,
              som på regeringens uppdrag mäter alkoholkonsumtionen, visar däremot
              att införseln av alkohol från utlandet har minskat.
            </seg>
            <seg xml:id="i-24989b9d263dbe5f-0">
              Siffrorna säger emot varandra, och det är inte bra att verklighetsbilderna
              skiljer sig så mycket åt. Därför hoppas jag avslutningsvis att
              regeringen återkommer med åtgärder för att skapa en mer tillförlitlig
              alkoholstatistik.
            </seg>
            <seg xml:id="i-de3e0bea9f5e59c0-0">
              Herr talman! Med detta yrkar jag bifall till utskottets förslag.
            </seg>
          </u>
          <note type="speaker" xml:id="i-bc1a4265d92cc770-0">
            Anf. 55 CHRISTER ENGELHARDT (S) replik:
          </note>
          <u who="christer_engelhardt_630d76" xml:id="i-1f5ae6ae8f5ba304-1">
            <seg xml:id="i-ccf0caf2900fb7a0-0">
              Herr talman! Som kammaren känner till har vi en bred samsyn i
              alkoholpolitiken generellt sett; vi är överens om en restriktiv
              och tuff alkoholpolitik. Jag hoppas att denna samsyn fortsätter
              prägla riksdagen.
            </seg>
            <seg xml:id="i-e9932cc52fee13b8-0">
              Min fråga gäller införselkvoterna. Som jag sade i mitt anförande
              har såväl denna regering som den förra drivit detta i en positiv
              riktning. Vi vill gärna ha förändringar som gör att man minskar
              möjligheten till införsel.
            </seg>
            <seg xml:id="i-b97cf8add287a79b-0">
              Detta är en skattefråga som behandlas av EU:s finansministrar,
              och Jan R Andersson är ju partikamrat med finansminister Anders
              Borg. Min fråga till Jan R Andersson är: Hur arbetar den moderata
              riksdagsgruppen med regering och ansvariga ministrar i denna fråga?
            </seg>
            <seg xml:id="i-773fecac94efb3fc-0">
              Jag tror att vi behöver hjälpas åt att sätta tryck på frågan.
              EU-parlamentet har fattat ett beslut som är rådgivande, och frågan
              avgörs i slutändan av ministerrådet. Kan Jan R Andersson ge några
              besked om vartåt det lutar? Är det en fråga som ständigt finns
              med på Anders Borgs dagordning i hans kontakter med Europa?
            </seg>
          </u>
          <note type="speaker" xml:id="i-5c20c2a407ea1f02-0">
            Anf. 56 JAN R ANDERSSON (M) replik:
          </note>
          <u who="yvonne_andersson_3ac6f9" xml:id="i-75370c6218c0463a-2">
            <seg xml:id="i-7cc64fff38866507-0">
              Herr talman! Om Christer Engelhardt vill veta vad regeringen
              tycker ska han fråga regeringen. Den finns till och med representerad
              här i rummet. Det är ett första steg.
            </seg>
            <seg xml:id="i-03a7e7daebd4ae39-0">
              Jag håller med Christer Engelhardt om att det finns en bred överenskommelse
              när det gäller denna politik. Det syns inte minst i era reservationer
              som är ganska tunna och inte handlar så mycket om innehåll utan
              mer om form.
            </seg>
            <seg xml:id="i-7fd742bb833a589a-0">
              Införselkvoter är många gånger ett slag i luften. Det man säger
              sig vilja angripa är inte det man angriper genom att minska införselkvoterna.
              Vill man komma åt den illegala införseln av alkohol i Sverige
              är det inte införselkvoterna man ska angripa, utan då finns det
              helt andra metoder. Detta är jag helt säker på att Christer Engelhardt
              vet om.
            </seg>
            <seg xml:id="i-26438f3d981a5ae3-0">
              Man driver ett slags plakatpolitik. Om man säger att man vill
              minska tillgången på illegalt införd alkohol ska man inte slå
              mot dem som för in alkohol legalt. Men det gör man. Man slår mot
              de människor som följer reglerna. Man minskar möjligheten för
              privatpersoner att handla, men man minskar inte möjligheterna
              för dem som kommersiellt och kriminellt vill använda sig av gränshandeln
              och stora prisskillnader för att skapa stora vinster.
            </seg>
          </u>
          <note type="speaker" xml:id="i-af639f86d25718f6-0">
            Anf. 57 CHRISTER ENGELHARDT (S) replik:
          </note>
          <u who="christer_engelhardt_630d76" xml:id="i-1f5ae6ae8f5ba304-2">
            <seg xml:id="i-11bfc2287c1de1d9-0">
              Herr talman! Det kan rimligtvis inte ha gått Jan R Andersson
              förbi att vi har problem med illegal försäljning till minderåriga
              från garage och bagageluckor. Mycket av detta är ett resultat
              av att man har enormt höga införselnivåer för privatpersoner.
              Allt används inte för privat bruk, utan många för in alkohol med
              avsikten att sälja vidare illegalt. Då blir det ett problem med
              de höga nivåerna.
            </seg>
            <seg xml:id="i-8ab1d85049a05cac-0">
              Jag kan givetvis fråga regeringen, men det vore intressant att
              veta vilken dialog den moderata riksdagsgruppen för med sin regering
              och den ansvarige ministern, som också hör till Jan R Anderssons
              parti. Självklart kan jag fråga statsrådet Maria Larsson som är
              här man fattar ju kollektiva beslut i regeringen men det vore
              i alla fall intressant att veta. Det är i slutändan ministerrådet
              och EU:s finansministrar som ska fatta beslutet. Därför frågar
              jag Jan R Andersson: Vilken dialog för man inom den moderata riksdagsgruppen
              i relation till den ansvarige ministern?
            </seg>
            <seg xml:id="i-81579b4eb8d3bde9-0">
              Återigen: Det kan inte ha gått Jan R Andersson förbi att det
              finns problem med införselkvoterna och att de är grunden till
              den illegala försäljningen.
            </seg>
          </u>
          <note type="speaker" xml:id="i-25e9c3211e7f5b5a-0">
            Anf. 58 JAN R ANDERSSON (M) replik:
          </note>
          <u who="yvonne_andersson_3ac6f9" xml:id="i-75370c6218c0463a-3">
            <seg xml:id="i-5e6d9f8e92599acd-0">
              Herr talman! Jag nämnde i mitt första anförande att om vi bara
              genomför politik som inte är effektiv och inte ger resultat blir
              det inte bra; då tar vi inte ansvar. Det är klart att vi kan arbeta
              med frågan om införselkvoter om vi gör det på ett seriöst sätt,
              men det kommer inte att lösa problemet med att det forslas ganska
              mycket illegal alkohol över gränserna.
            </seg>
            <seg xml:id="i-1b4cd757a5d7ed39-0">
              Christer Engelhardt vet lika väl som jag att den alkohol som
              säljs från bakluckor i bilar, som är tillgänglig för väldigt många
              ungdomar via mobiltelefonnummer och som säljs till unga i mycket
              större utsträckning än till oss vuxna som har rätt att köpa alkohol,
              inte kommer via laglig införsel utan via kommersiell smuggling.
            </seg>
            <seg xml:id="i-bb4ca033157570d9-0">
              Om man frågar tullare om lägre kvoter kommer att minska alkoholinförseln
              över gränserna kommer ingen att säga att det viktigaste instrumentet
              är att de indikativa nivåerna ändras, för det är just inget annat
              än indikativa nivåer. Det som reglerar är hur mycket man kan ha
              för personligt bruk. Om Christer Engelhardt har läst domstolshandlingarna
              vet han också att siffrorna är väldigt flyktiga, vilket gör det
              svårt för tullarna att begränsa denna handel.
            </seg>
            <seg xml:id="i-b641c8a2726bc00c-0">
              Det är viktigare att vi satsar på den verksamhet som visat sig
              vara effektiv, exempelvis Kronobergsmodellen. Här är man tuff
              mot ungdomar och säger att nolltolerans gäller. Man begär att
              föräldrar ska ta ansvar, och man ser till att polisen följer upp
              och begränsar försäljningsledet. På så sätt får man en effektiv
              politik som i verkligheten hindrar ungdomar att få tillgång till
              alkohol.
            </seg>
            <seg xml:id="i-9dcc1a1cbe979a9b-0">
              Jag hade hoppats att vi kunde vara överens om detta i stället
              för att diskutera plakatpolitik.
            </seg>
          </u>
          <note type="speaker" xml:id="i-a61c1f18bb0dc3ba-0">
            Anf. 59 EVA OLOFSSON (V) replik:
          </note>
          <u who="eva_olofsson_993bb0" xml:id="i-c7732b583d1ac357-1">
            <seg xml:id="i-acaa7cbfc9ca8de2-0">
              Herr talman! Det finns ett prioriterat mål i strategin som lyder:
              minskat riskbruk och intensivkonsumtion av alkohol bland studenter
              och bland unga vuxna med psykisk ohälsa. Här finns en ambition
              att Studenthälsan ska kunna göra insatser. Vi i Vänsterpartiet
              har tagit upp det i vår motion.
            </seg>
            <seg xml:id="i-bb5aa1199e72a7c0-0">
              Studenthälsovården ska framför allt vara förebyggande. När ungdomar
              flyttar hemifrån för att studera på en ny ort där man kanske inte
              känner någon, och när man inte bor hos sin familj längre är det
              lätt hänt att det blir lite för mycket alkohol. Om man fastnar
              i det får man bära det med sig hela livet. Nu finns det ingen
              reglering av hur den här hälsovården ska fungera och vilken omfattning
              den ska ha. Det varierar mellan lärosätena. Högskolorna bestämmer
              själva vilka resurser man ska ha.
            </seg>
            <seg xml:id="i-8f352023a68b99d0-0">
              Studenthälsan har inte alls följt med i det ökade antalet studenter.
              Vi tycker att man borde kartlägga Studenthälsan och utreda den
              för att skapa tydligare regler för verksamheten. Om man verkligen
              ska jobba förebyggande mot alkohol, tobak och droger bland studenterna
              måste Studenthälsan fungera mycket bättre och effektivare. Därför
              undrar jag om regeringen tycker att Vänsterpartiet har en bra
              idé när det gäller att se över och ge Studenthälsan tydligare
              regler så att man kan bli en bas för det mål som har satts upp.
            </seg>
          </u>
          <note type="speaker" xml:id="i-3d29c558605a65f2-0">
            Anf. 60 JAN R ANDERSSON (M) replik:
          </note>
          <u who="yvonne_andersson_3ac6f9" xml:id="i-75370c6218c0463a-4">
            <seg xml:id="i-c0a87fb004b0f439-0">
              Fru talman! Jag måste besvara frågan med nej. Eva Olofsson vet
              precis som jag att frågan har utretts av flera utredningar i många
              omgångar. Man har kommit fram till att man inte ser något stort
              behov av att vidare utreda organisationen. Vänsterpartiet har
              en annan uppfattning, och står ensamma i frågan.
            </seg>
            <seg xml:id="i-42d0471245ce8e28-0">
              Det är viktigt att Studenthälsan tar sitt ansvar. Att vara student
              är, som jag sade i mitt inledningsanförande, att vara på en arbetsplats.
              Det är viktigt att det finns kunskap om de här problemen och hur
              de kan mötas. När det gäller unga människor som just har flyttat
              hemifrån är det möjligt att det kan behövas fler insatser för
              att möta deras alkoholvanor. Varken regeringen eller övriga riksdagspartier
              har funnit det lämpligt att ytterligare reglera Studenthälsan.
            </seg>
          </u>
          <note type="speaker" xml:id="i-aab7d110d72c785e-0">
            Anf. 61 EVA OLOFSSON (V) replik:
          </note>
          <u who="eva_olofsson_993bb0" xml:id="i-c7732b583d1ac357-2">
            <seg xml:id="i-96a43c6ee6dbe26a-0">
              Fru talman! Då vill jag ställa en följdfråga: Hur ska Studenthälsan
              kunna bli den viktiga del som ni i strategin påstår att den ska
              vara när det ser så olika ut och man inte har byggt ut den när
              studenterna har blivit fler?
            </seg>
            <seg xml:id="i-316a830f82f32856-0">
              Förra veckan besökte vi i Vänsterpartiet hälso- och sjukvården
              runt om i Sverige. Jag var på två vårdcentraler och på ungdomsmottagningen
              i Lerum. De berättade att man på många håll sliter med att efter
              vårdvalet kunna ha kvar det förebyggande arbete som man har haft
              tidigare. På en vårdcentral i Uddevalla sade man tydligt att det
              just nu är mindre utrymme för att samarbeta med kommunen och andra
              om gemensamma problem, som till exempel ungdomar med psykisk ohälsa
              och ungdomar som har problem. Vi vet att många ungdomsmottagningar,
              dock inte den i Lerum, stänger när ungdomarna kanske behöver dem
              mest, det vill säga när det är ledigt från skolan, när det är
              sommar och de kanske dricker mer än någonsin.
            </seg>
            <seg xml:id="i-93d171623a615b32-0">
              Jag skulle vilja veta hur Moderaterna vill stärka primärvårdens
              möjligheter till förebyggande arbete och se till att inte kuratorer
              och psykologer försvinner utan finns kvar och kanske blir fler.
              Hur ser man på möjligheten att satsa på att ungdomsmottagningarna
              utvecklas och har öppet året runt för de ungdomar som behöver
              det? Det är där och i skolhälsovården som ungdomar med psykisk
              ohälsa kan fångas upp.
            </seg>
            <seg xml:id="i-522b2a468bfcbbf9-0">
              I Lerum, som är en välmående kommun nära Göteborg, fick jag en
              bra beskrivning på hur många besök man har av ungdomar som mår
              dåligt. Det är flickor som har druckit för mycket och blivit våldtagna
              och flickor som blir gravida. Psykisk ohälsa och missbruk hör
              ihop.
            </seg>
            <seg xml:id="i-7e5b5917f851143b-0">
              Hur ska man förstärka primärvårdens och ungdomsmottagningarnas
              möjligheter att jobba förebyggande?
            </seg>
          </u>
          <note type="speaker" xml:id="i-e7f1681fe03e1548-0">
            Anf. 62 JAN R ANDERSSON (M) replik:
          </note>
          <u who="yvonne_andersson_3ac6f9" xml:id="i-75370c6218c0463a-5">
            <seg xml:id="i-2fdd404e3c322795-0">
              Fru talman! Frågan om hur välmående Lerum är kan nog en senare
              talare föra upp på agendan.
            </seg>
            <seg xml:id="i-a0833e379f857e4d-0">
              Jag delar uppfattningen att samverkan är viktigt. Det har också
              skrivits in som ett prioriterat mål. Samverkan gäller alla aktörer
              på arenan, som socialtjänst, primärvård, skola, idéburna organisationer,
              missbruks- och beroendevård, kriminalvård, polis med flera. Jag
              har också varit ute i verksamheten, och jag har noterat att många
              kommuner och landsting har missat den förändring som har skett
              inom exempelvis sjukvården. Man har inte snappat upp att vi i
              dag har flera sjukvårdshuvudmän som inte involveras när denna
              samverkan ska ske. Det är ett problem när kommuner och landsting
              bara ser till sina egna verksamheter när man ska implementera
              olika delar av politiken. Det gäller till exempel hur man arbetar
              alkohol- och drogförebyggande. Det gäller också när man fördelar
              resurser, vilket man många gånger gör lokalt, då man inte tar
              med alla som är involverade i ett projekt. Jag tror att det är
              viktigt att man ser helheten och inte lämnar de privata aktörerna
              utanför. En lärdom som jag har dragit de senaste dagarna är att
              det där finns brister som man borde åtgärda för att lösa vissa
              problem givetvis inte alla.
            </seg>
            <seg xml:id="i-846973c2e1338ea2-0">
              Mer än så kan jag inte svara på frågan. Jag tror att vår strategi
              är ett bra verktyg för att jobba framåt i vissa frågor.
            </seg>
            <seg xml:id="i-857cd4f340e81977-0">
              Som din kollega sade har vi i grunden en stor samsyn i detta.
              Det handlar mer om detaljfrågor. Den här planen är inte så detaljrik
              som man kanske skulle önska från vissa håll. Det handlar om att
              vi ska ange mål och inriktning för politiken. Vi ska ge kunskapsstöd
              och riktlinjer och kanske inte ange allt i detalj. Jag tror att
              vi i grunden har en stor samsyn i detta.
            </seg>
          </u>
          <note type="speaker" xml:id="i-54d1fe71c2106b21-0">
            Anf. 63 MARIA LUNDQVIST-BRÖMSTER (FP):
          </note>
          <u who="maria_lundqvist-bromster_4d5077" next="cont" xml:id="i-0f9c41de8e3aa9a4-1"/>
          <note xml:id="i-07899b3c4e60b18e-0">
            Fru talman! Jag yrkar bifall till förslaget i betänkandet och
            avslag på reservationerna.
          </note>
          <u who="maria_lundqvist-bromster_4d5077" prev="cont" xml:id="i-2998002ff6ac7b2d-1">
            <seg xml:id="i-e9181abd58d4338d-0">
              Den här strategin är verkligen välkommen. Målet är tydligt, nämligen
              nolltolerans mot narkotika och dopning och ett minskat tobaksbruk.
              Vi ska förhindra att minderåriga börjar använda tobak, och vi
              ska förhindra all skadlig alkoholkonsumtion genom att minska konsumtionen
              och skadliga dryckesvanor.
            </seg>
            <seg xml:id="i-ff5ba1537bfe5d76-0">
              Att barn får skador orsakade av alkohol, narkotika, dopning eller
              tobak får aldrig accepteras. Vi måste arbeta förebyggande genom
              föräldrautbildning och föräldrastöd i form av information och
              rådgivning. På mödravårdscentralerna måste man, vid misstanke
              om missbruk hos blivande föräldrar, ställa frågor, söka upp och
              ge råd. Samverkan med socialtjänsten är i högsta grad angelägen
              i dessa ärenden.
            </seg>
            <seg xml:id="i-b033079d2713832a-0">
              Många barn lever i familjer med missbruk och psykisk sjukdom.
              De barnen är speciellt utsatta. Därför är det bra att regeringen
              redan 2010 införde bestämmelser i hälso- och sjukvårdslagen och
              2011 i patientsäkerhetslagen som innebär att hälso- och sjukvården
              ska beakta barn som lever i utsatta familjer och ge dem stöd.
              Här måste ett nära samarbete skapas mellan primärvård, vuxenpsykiatri,
              barn- och ungdomspsykiatri, socialtjänst och skola. Utskottet
              menar att det är viktigt att kontinuerligt kartlägga kommunernas
              förebyggande arbete med dessa barn.
            </seg>
            <seg xml:id="i-059aa913d3b3944b-0">
              Hur hittar vi dessa barn? Barn som lever i missbruksmiljöer är
              ofta anonyma i skolan. Man tar inte gärna hem kompisar efter skolan
              när man inte vet hur det är hemma och hur det är med föräldrarna.
              Socialtjänsten har tillsammans med skolan ett oerhört stort ansvar
              i sådana situationer. Samarbete och uppsökande verksamhet krävs.
              När barnen är mindre har distriktssköterskan på bvc i de flesta
              fall goda förutsättningar att få komma på hembesök för att följa
              upp det lilla barnet.
            </seg>
            <seg xml:id="i-e79e5783aa1bc526-0">
              Familjecentralerna som vi har på allt fler ställen har också
              goda förutsättningar att ta sig an detta och ge stöd i dessa fall.
            </seg>
            <seg xml:id="i-a1a993dbf9e50b8c-0">
              Fru talman! Utskottet menar att arbetet för att främja samverkan
              mellan socialtjänst, primärvård, skola, ideella organisationer,
              missbruks- och beroendevård, kriminalvård och polis måste stärkas.
            </seg>
            <seg xml:id="i-e30fd161b1347749-0">
              Fru talman! Ett annat viktigt långsiktigt mål är att minska antalet
              barn och unga som börjar använda narkotika och dopningsmedel eller
              som tidigt debuterar med alkohol och tobak.
            </seg>
            <seg xml:id="i-34d0ca24fb22dc90-0">
              Centralförbundet för alkohol- och narkotikaupplysning redovisar
              i 2010 års undersökning att andelen alkoholkonsumenter i årskurs
              9 har minskat och även bland elever i gymnasieskolans årskurs
              2. Men i gymnasieskolan har det inte skett i samma utsträckning.
              Däremot vad beträffar rökning har man i de senaste årens undersökningar
              sett att minskningen har avklingat.
            </seg>
            <seg xml:id="i-42302b4c892944f2-0">
              Men nu handlar det inte bara om cigarettrökning och snusande.
              Relativt många elever uppger att de har rökt vattenpipa. I årskurs
              9 hade var tredje pojke och var fjärde flicka gjort detta. I gymnasiets
              årskurs 2 var det hela 63 procent som rökt vattenpipa.
            </seg>
            <seg xml:id="i-53beae279a6d5fed-0">
              Fru talman! Allt fler tonåringar röker vattenpipa. När tobaken
              smakar lakrits eller äpple tror man att den är harmlös eller ofarlig.
              Men en färsk studie visar motsatsen.
            </seg>
            <seg xml:id="i-6daecc7bac682ab2-0">
              Frankrikes nationella tobaksförebyggande myndighet har låtit
              testa halterna tjära, kolmonoxid och nikotin i tre olika typer
              av vattenpipor. Halter som var 27 till 108 gånger högre än EU
              tillåter i cigaretter uppmättes. Halten kolmonoxid var 15 till
              22 gånger högre än den får vara i cigaretter, och mängden nikotin
              motsvarade en till sex cigaretter.
            </seg>
            <seg xml:id="i-29b687600145c704-0">
              Vad beträffar narkotikan har man i de senaste undersökningarna
              från CAN kunnat se att andelen som prövat har ökat.
            </seg>
            <seg xml:id="i-2a9491d516ef0740-0">
              När det gäller dopning visar 2010 års undersökning att 2 procent
              av pojkarna och 1 procent av flickorna i årskurs 9 uppgav att
              de använt anabola androgena steroider. I gymnasiet var motsvarande
              siffror 1 respektive 0 procent.
            </seg>
            <seg xml:id="i-f0f7e7d0fafb88cb-0">
              Fru talman! Med denna lilla uppdatering vill jag verkligen understryka
              att det förebyggande arbetet kring droger av alla slag ständigt
              måste vara levande. Vi får inte sätta oss till ro. Vi måste förhindra
              nyrekrytering till alla former av droger.
            </seg>
            <seg xml:id="i-c95dd0038ba4b29b-0">
              Regeringens mål är att minska nyrekrytering till narkotika- och
              dopningsmissbruk. När det gäller dopning remissbehandlas just
              nu ett betänkande som ger förslag till arbetsuppgifter för en
              nationell antidopningsorganisation.
            </seg>
            <seg xml:id="i-d96ac299795b945a-0">
              Tobaksbruket är ett av de allvarligaste hoten mot folkhälsan,
              och ett av målen i strategin är att antalet barn och ungdomar
              som börjar röka eller snusa före 18 års ålder ska halveras fram
              till 2014. Det är viktigt att det finns rökfria miljöer, att förbud
              mot att sälja tobak till minderåriga efterlevs och att skolgårdar
              är rökfria.
            </seg>
            <seg xml:id="i-f05bf67f6588de0c-0">
              Tobakslagen har stärkts när det gäller bestämmelserna om åldersgräns
              och effektivare tillsyn. I det nationella tobaksuppdraget som
              Folkhälsoinstitutet haft har en satsning varit att förebygga tobaksbruk
              bland barn och ungdomar.
            </seg>
            <seg xml:id="i-0260d73b51854b76-0">
              I mitt län i Västerbotten har vi under lång tid arbetat med Tobaksfri
              Duo. Det är ett samarbete mellan landstingets folktandvård och
              skolorna i länet. Föräldrar skriver avtal med sina barn för att
              barnen ska uppskjuta rökdebuten och helst inte ens börja röka.
            </seg>
            <seg xml:id="i-85cb20d38ee82045-0">
              Fru talman! Ett annat viktigt och prioriterat område är att skjuta
              upp alkoholdebuten och minska alkoholkonsumtionen. Några viktiga
              åtgärder för att åstadkomma det är att minska langningen, att
              se till att åldersgränser efterlevs och föra fram vikten av en
              alkoholfri uppväxt. Här behövs insatser riktade till föräldrar
              i det förebyggande arbetet.
            </seg>
            <seg xml:id="i-2ae6d05f4d220284-0">
              ANDT-undervisningen i skolan är jätteviktig, men tyvärr tror
              jag att den inte alltid är så prioriterad.
            </seg>
            <seg xml:id="i-04af86d5801622b5-0">
              Systembolaget gör en fantastisk insats i det drogförebyggande
              arbetet med sina informationskampanjer och med sina mycket noggranna
              ålderskontroller.
            </seg>
            <seg xml:id="i-f2e679d0a8602e8f-0">
              Fru talman! Till sist vill jag beröra de dödsfall och skador
              som sker på grund av bruk av alkohol, narkotika, dopningsmedel
              och tobak. Vi vet att ett skadligt bruk och missbruk bidrar till
              en stor del av den alltför tidiga dödligheten och svåra livslånga
              skador. Många unga drabbas. Vid ca 15 procent av dödsolyckorna
              på vägarna är alkoholpåverkade förare involverade. Dessa olyckor
              ska helst inte behöva ske. Alkolås är ett led i att förebygga
              detta. Men vi måste även införa åtgärder för att förebygga, upptäcka
              och dessutom utreda rattfylleribrott.
            </seg>
            <seg xml:id="i-ea0d505695cd8acb-0">
              Skellefteåmodellen har nämnts av någon här. Så kallades den tidigare.
              Nu kallas den Samverkan mot alkohol och droger i trafiken. Det
              är ett sätt att förebygga eftersom man inom 24 timmar försöker
              få till stånd ett motivationssamtal med den förare som har ertappats
              rattfull. Bara en kort tid ska gå efter händelsen för att man
              ska kunna jobba med ett motivationsarbete. Det har visat sig ge
              goda resultat.
            </seg>
            <seg xml:id="i-27d9f43c9fc9439f-0">
              Eftersupning är en handling som har blivit allt vanligare efter
              misstanke om rattfylleri. Det har också visat sig att Rättsmedicinalverket
              har fått allt fler ärenden mellan 2009 och 2010. Det har varit
              en 30 procentig ökning. När det gäller eftersupning anser utskottet
              att det måste finnas en tydlig lagstiftning som förebygger alkohol-
              och droganvändning i trafiken. Utskottet menar också att det finns
              starka skäl för en kriminalisering av eftersupning. Regeringen
              ska därför återkomma till riksdagen med ett förslag.
            </seg>
            <seg xml:id="i-a31f849a827827ac-0">
              Fru talman! Regeringens ANDT-strategi är ambitiös och bred i
              sina långsiktiga mål. Med en samlad strategi kommer statens styrning
              att underlättas. Det kommer också att få som följd att vi får
              en bättre samordning och samverkan kring dessa så viktiga frågor.
            </seg>
          </u>
          <note type="speaker" xml:id="i-e69c3cf927da364e-0">
            Anf. 64 EVA OLOFSSON (V) replik:
          </note>
          <u who="eva_olofsson_993bb0" xml:id="i-c7732b583d1ac357-3">
            <seg xml:id="i-205710f1054ca880-0">
              Fru talman! Jag tog i mitt inledningsanförande upp att jag i
              strategin saknade att man tydligt lyfter fram våld mot kvinnor
              som har missbruksproblem och finns i missbruksmiljöer. Det står
              visserligen att man ska ta upp ANDT-relaterat våld inom familjen.
              Men jag tycker inte att man på ett tydligt sätt synliggör det
              svåra våld som missbrukande kvinnor utsätts för och som Mobilisering
              mot narkotika så tydligt gav kunskap om. Jag tror att Maria Lundqvist-Brömster
              likaväl som jag vet att stödet till dessa kvinnor fallerar på
              många håll ute i landet. Det finns inga speciella jourplatser.
              Det finns också en attityd att missbrukare får skylla sig själva.
            </seg>
            <seg xml:id="i-2449b591fe67f775-0">
              Jag skulle därför vilja veta hur du, Maria Lundqvist-Brömster,
              vill ta upp denna situation och förbättra stödet för just dessa
              kvinnor och synliggöra frågan. Det gäller även de kvinnor som
              finansierar sitt missbruk med prostitution. Lyfter vi inte fram
              och synliggör problemen och säger att vi ska ta tag i dem finns
              det stor risk att dessa kvinnor får fara mycket illa.
            </seg>
          </u>
          <note type="speaker" xml:id="i-ba0b7e3e35cc0787-0">
            Anf. 65 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-2f97d7a8a10d0c7c-0">
            <seg xml:id="i-3d74dc74d2434b90-0">
              Fru talman! Det är precis som Eva Olofsson säger, att detta är
              en oerhört viktig fråga. Men jag tycker faktiskt att detta tas
              upp i vår strategi. Det är svårt att gå in på detaljer. Men vi
              tar upp jämlikhetsaspekterna och hur viktigt det är att vi bemöter
              varje individ utifrån dennes behov och förutsättningar. Där känner
              jag mig trygg.
            </seg>
            <seg xml:id="i-e22c64c1344f5aea-0">
              Dessutom känner jag att denna strategi måste användas tillsammans
              med andra handlingsplaner som regeringen har presenterat. Då har
              vi handlingsplanen om mäns våld mot kvinnor med 56 punkter som
              är mycket tydliga. Man har också kommit långt med att inleda både
              metodutveckling och utbildning inom kommunernas många olika områden,
              skola och hälso- och sjukvård.
            </seg>
            <seg xml:id="i-ba22567279a739db-0">
              Länsstyrelserna har fortfarande samordnare som också jobbar mot
              kommuner och socialtjänst kring kvinnors utsatthet. Vi har också
              stärkt socialtjänstlagen.
            </seg>
            <seg xml:id="i-770875429cc33500-0">
              Jag tror därför att det är oerhört viktigt att vi inte bara använder
              strategin som redskap, utan vi måste naturligtvis använda alla
              de åtgärder som regeringen har sjösatt.
            </seg>
          </u>
          <note type="speaker" xml:id="i-91613c85e2332196-0">
            Anf. 66 EVA OLOFSSON (V) replik:
          </note>
          <u who="eva_olofsson_993bb0" xml:id="i-c7732b583d1ac357-4">
            <seg xml:id="i-ee3f0d37a119b732-0">
              Fru talman! Självklart behöver vi göra det. Jag håller med om
              att det finns skrivningar om jämställdhet i strategin, och jag
              tycker att det är bra att de finns. Det har saknats ibland när
              regeringar har lagt fram strategier. Men jag tycker ändå att det
              är oerhört viktigt när man antar en ANDT-strategi, som kommer
              att vara det huvuddokument som de som arbetar med dessa frågor
              i alla fall kommer att titta på och jobba med, att man faktiskt
              synliggör det som så ofta osynliggörs. Och något som ofta osynliggörs
              är just våld mot kvinnor som själva har missbruksproblem. Det
              är alldeles för vanligt, som jag sade, att man tycker att de får
              skylla sig själva eller att man tycker att de först måste bli
              nyktra eller sluta med narkotika. Därefter kan man ta tag i att
              de är utsatta för våld. På det sättet kan man inte se på mäns
              våld mot kvinnor.
            </seg>
            <seg xml:id="i-6958bd033327c4c6-0">
              Därför är det, tycker jag, väldigt synd att man inte tar chansen
              att tydligt synliggöra det våld som den här gruppen kvinnor är
              utsatta för. Likadant är det för kvinnor som på grund av sitt
              missbruk prostituerar sig. Men det finns en tydlig könsskillnad.
              I högre grad begår män brott inbrott eller stölder exempelvis
              för att finansiera sitt missbruk, medan kvinnor har just prostitutionen
              som ett sätt att finansiera sitt och ibland också sina mäns missbruk.
            </seg>
            <seg xml:id="i-aa1bcfacedc1b199-0">
              Det är väldigt viktigt att vi synliggör detta och inser att vi
              måste ge ett dubbelt stöd här: dels ett skydd mot våldet, dels
              ett stöd när det gäller att både bryta missbruket och bearbeta
              det man drabbats av just genom att sälja sexuella tjänster och
              ha varit utsatt för våld. Flera gånger kan man ha blivit svårt
              misshandlad av män i samma missbruksmiljö ibland också av andra
              män som utnyttjar situationen och som tycker att det inte är så
              farligt att på olika sätt utnyttja en kvinna som har missbruksproblem.
            </seg>
            <seg xml:id="i-eb4fb4bced521e66-0">
              Fortfarande är det, tycker jag, en stor brist att detta inte
              synliggörs. Jag skulle vara väldigt glad om Folkpartiet kunde
              hjälpa till med att synliggöra den här gruppen kvinnor och med
              att förbättra stödet och skyddet till dem.
            </seg>
          </u>
          <note type="speaker" xml:id="i-f1f26aa73a732c95-0">
            Anf. 67 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-2f97d7a8a10d0c7c-1">
            <seg xml:id="i-d5952d679f940370-0">
              Fru talman! Jag kan inte motsäga något av det Eva Olofsson här
              beskriver. Det som sagts om kvinnors utsatthet, framför allt när
              kvinnorna själva finns i ett missbruk, är helt riktigt.
            </seg>
            <seg xml:id="i-32da37c8b85a230f-0">
              Ett förbättringsområde den frågan tror jag att vi alla har ett
              ansvar att driva är att hälso- och sjukvården vågar ta tag i de
              här kvinnorna. Vilka frågor ställer man när de kommer till akuten?
              Vilka strategier finns det? Där behöver ett oerhört stort arbete
              göras.
            </seg>
            <seg xml:id="i-552e73ef54d68ec1-0">
              Mitt budskap till Eva Olofsson är att för Folkpartiet är detta
              en oerhört viktig fråga att driva. Jag ser inte att regeringen
              har någon annan uppfattning i frågan.
            </seg>
          </u>
          <note type="speaker" xml:id="i-34372c83c31ae764-0">
            Anf. 68 ABIR AL-SAHLANI (C):
          </note>
          <u who="abir_al-sahlani_545d06" xml:id="i-d49d971632d07d54-0">
            <seg xml:id="i-d1b713c03f8c82e2-0">
              Fru talman! I går vid midnatt landade jag på Arlanda. Jag hoppade
              in i en taxi för att åka hem. Jag och taxiföraren började prata
              lite grann om mitt arbete och om hans arbete. Jag berättade om
              den debatt vi i dag har. Jag sade: I morgon bitti ska jag i kammaren
              prata om vår föreslagna strategi. Han bad mig berätta lite grann
              om vad den innehåller.
            </seg>
            <seg xml:id="i-120d3f1b5a5d9b45-0">
              Med stolthet kunde jag säga att alla vi i utskottet är för den
              föreslagna strategin, även om vi kanske vill gå olika långt i
              olika frågor. Men vi vill ha en sammanhållen strategi där man
              inte bara tittar på olika företeelser separat, som isolerade öar.
              Vi vill ha ett helhetsgrepp. Vi vill titta på barnens situation
              och på föräldrarnas situation, och vi vill att vården ska utgå
              från människan.
            </seg>
            <seg xml:id="i-83805a0a0b859d4b-0">
              Taxichauffören bad mig hälsa till alla er som finns här i dag.
              Han tyckte att frågan är väldigt viktig. Han hade förlorat en
              av sina bröder till drogerna. Brodern har inte dött men sitter
              i fängelse, för efter att ha sysslat med langning började han
              även använda droger. Det ledde till olika typer av brott. Jag
              ska alltså hälsa till er från taxichauffören. Jag känner att jag
              inte kan svika mitt löfte till honom om att hälsa till er.
            </seg>
            <seg xml:id="i-8ade86c52a8eec6f-0">
              Vi i Centerpartiet välkomnar den samlade strategin för alkohol-,
              narkotika-, dopnings- och tobakspolitiken, en kraftsamling för
              ett fortsatt långsiktigt och uthålligt arbete där människan, vare
              sig det är ett barn, en kvinna eller en man eller en hel familj
              står i centrum och där olika fenomen inte ses som isolerade företeelser
              utan där orsak och verkan ses i en sammanhållen kontext med utgångspunkt
              i människan.
            </seg>
            <seg xml:id="i-9f34e5321b2421ec-0">
              Strategin innehåller tydliga prioriteringar för olika områden
              och anger de ekonomiska ramarna för regeringens satsning för hela
              mandatperioden.
            </seg>
            <seg xml:id="i-817536e1885838a8-0">
              Strategin innehåller sju mål. Syftet är att minska tillgången
              till ANDT, till att barn skyddas mot skadliga effekter av alkohol,
              narkotika, dopningsmedel och tobak, till att färre påbörjar och
              att färre utvecklar ett missbruk och till att missbrukarvården
              är mer tillgänglig oavsett var i landet man bor.
            </seg>
            <seg xml:id="i-89133a5a46cb18b1-0">
              ANDT-strategin bygger på visionen om ett samhälle där alla människor
              ska kunna växa upp och leva utan risk att skadas på grund av eget
              eller andras bruk av alkohol, narkotika, dopningsmedel eller tobak.
              Men, fru talman, som jag ser detta räcker det inte med enbart
              lagstiftning.
            </seg>
            <seg xml:id="i-0bb2bc5f34610225-0">
              Den största tillgång som samhället har är människan, och den
              största tillgång som var och en av oss människor har är en annan
              människa. Vi har alldeles för länge förlitat oss enbart på de
              statliga strukturerna i tron att staten kan sköta våra problem
              och hitta de bästa lösningarna.
            </seg>
            <seg xml:id="i-68bc941f51ad1a0b-0">
              Jag påstår att vi nog har glömt varandra. Vi har glömt att se
              varandra. Det kan ingen lagstiftning ändra på. Men jag hoppas
              att vi politiker samt det civila samhällets organisationer och
              engagerade eldsjälar kan peka på detta och lyfta fram det i vårt
              samhälle, i samarbete med varandra.
            </seg>
            <seg xml:id="i-e421ccbcaf2267c6-0">
              Det är viktigt att fortsätta med den samlade strategin, tycker
              vi i Centerpartiet. Ett samlat förhållningssätt med människan
              och familjen först är avgörande då mycket av problemens uppkomst
              och lösningarna på problemen är beroende av varandra.
            </seg>
            <seg xml:id="i-9b94f3553bdab8b7-0">
              Vi ser ett alarmerande samband mellan socialt utanförskap, skolfrånvaro
              och, framför allt, narkotikamissbruk. Det är av stor vikt att
              det nya utanförskapet bland ungdomar omedelbart uppmärksammas
              och kan stävjas.
            </seg>
            <seg xml:id="i-bbebe7f0853ca439-0">
              Utanförskapet är allvarligt bland barn till missbrukare som inte
              själva kan ta sig ur sin situation och som inte alltid ens kan
              begripa den. Dessa barn behöver uppmärksammas, men inte bara av
              socialen. Alla har vi ett ansvar. Det civila samhället, frivilligorganisationerna,
              skolan och medborgarna vanliga människor som vi alla har ett ansvar
              gentemot dessa barn. Vi måste våga se dem, och vi måste våga handla
              när de far illa. Skolan är en oerhört viktig aktör.
            </seg>
            <seg xml:id="i-fa6957de18b8e93a-0">
              Sedan många år tillbaka har antalet barn och ungdomar som växer
              upp i missbrukarhem uppskattats till 200 000. Folkhälsominister
              Maria Larsson har ställt frågan till Folkhälsoinstitutet om det
              fortfarande är ungefär 200 000 eller om antalet har minskat eller
              ökat. Ministern fick svaret att det är ca 385 000 barn som växer
              upp i riskbruksmiljöer. Så mycket som vart femte barn växer alltså
              upp i dessa miljöer. Naturligtvis är risken väldigt stor att de
              här barnen far illa.
            </seg>
            <seg xml:id="i-156922732fca13dd-0">
              För att fler barn och unga ska skyddas från missbruk är det nödvändigt
              att vi blir bättre på att samordna, följa upp och ha ett kunskapsutbyte.
              Uppdraget till Folkhälsoinstitutet att kartlägga vad som lokalt
              görs för barn i missbrukarmiljöer blir ett viktigt kunskapsunderlag
              för vårt framtida arbete.
            </seg>
            <seg xml:id="i-a8d32ef9edbb1d79-0">
              Arbetet med elevhälsa, med att lära elever vad droger gör med
              ens kropp och knopp, samt arbetet mot mobbning och utanförskap
              och samarbetet mellan polis, socialtjänst, familj och skola blir
              väldigt viktigt. Vi vet att det finns ett starkt samband mellan
              kriminalitet och droger. Ett brott som aldrig begås är det bästa
              brottet, om man säger så.
            </seg>
            <seg xml:id="i-9062f5e60ea5c3e4-0">
              Sista året på gymnasiet gjorde jag ett arbete som handlade om
              olika droger, om vad droger gör med kropp och hjärna. Jag hävdar
              med bestämdhet att just det arbetet sista gymnasieåret är den
              främsta orsaken till att jag i dag, många år efteråt, inte ens
              är nyfiken på att använda droger.
            </seg>
            <seg xml:id="i-a75fbf53cd1b1dec-0">
              Kunskap och förebyggande arbete är oerhört viktigt när det gäller
              att stärka barn och ungdomar i att säga nej till droger, tobak
              och alkohol. Det förebyggande arbetet är synnerligen viktigt.
            </seg>
            <seg xml:id="i-f6d102e5395ced06-0">
              Den person som har gjort livsval som lett henne eller honom fel
              kan få hjälp med att ta sig vidare var i landet han eller hon
              än befinner sig. Varje individ behöver hjälp på olika sätt. Missbrukarvården
              ser olika ut. Eftersom varje människa är en komplex varelse bör
              även vården av henne eller honom vara mångfasetterad. Det måste
              finnas en individuellt anpassad vård att tillgå för var och en
              av dem som behöver det. Det ska vara svårt att börja och lätt
              att sluta med ett missbruk.
            </seg>
            <seg xml:id="i-1da997daf791c206-0">
              Samhället kan, och ska, göra mycket. Men individens ansvar får
              aldrig glömmas bort. Vi har alla ett ansvar att reflektera över
              förhållandet mellan bruk och missbruk.
            </seg>
            <seg xml:id="i-fba31a46d8dcdd8a-0">
              Som vuxna är vi ständigt förebilder för det uppväxande släktet,
              och som vuxna kan vi föregå med gott exempel och verka för en
              sund inställning till alkohol och tobak.
            </seg>
            <seg xml:id="i-b1fd47688b894243-0">
              Vi kan se till att årets stora högtider som jul, nyår, påsk och
              midsommar inte får katastrofala följder. I det här sammanhanget
              kan man gärna använda uttrycket: allt börjar hos dig. Vi har alla
              ett gemensamt ansvar och kan inte bara lämna över viktiga frågor
              att lösas av en annan människa eller institution.
            </seg>
            <seg xml:id="i-52a99197c88481bc-0">
              Samordningen och samverkan mellan de hälsofrämjande, förebyggande,
              brottsbekämpande, behandlande och rehabiliterande områdena ska
              förstärkas. Det är oerhört viktiga aspekter som denna unika strategi
              tar upp. Den nuvarande nationella och regionala sektorsövergripande
              strukturen kvarstår och kompletteras med en tydlig struktur för
              uppföljning och utvärdering. Det är oerhört viktigt för alla våra
              reformer och strategier att det finns en utvärdering som påpekar
              vad vi har gjort och vad som inte har gjorts.
            </seg>
            <seg xml:id="i-dc0a22897f9ffa81-0">
              Ansvaret för genomförandet av strategin vilar på regeringen tillsammans
              med polis och tull, andra myndigheter och självklart kommunerna.
              Men de viktigaste drogförebyggarna är faktiskt föräldrarna, och
              de idéburna organisationerna är helt ovärderliga för arbetet på
              alla nivåer. Så välkommen, du också! Alla kan bidra, och när alla
              är med och bidrar kan vi nå framgång. Därför yrkar Centerpartiet
              bifall till förslaget i betänkandet.
            </seg>
          </u>
          <note type="speaker" xml:id="i-0472248c4b7ee5ce-0">
            Anf. 69 ROLAND UTBULT (KD):
          </note>
          <u who="roland_utbult_1b344d" xml:id="i-509edb7538b843d6-1">
            <seg xml:id="i-f2cfa038b33b4c01-0">
              Fru talman! Först vill jag yrka bifall till utskottets förslag.
            </seg>
            <seg xml:id="i-b6f12e8785f590d8-0">
              Jag håller socialutskottets betänkande, En samlad strategi för
              alkohol-, narkotika-, dopnings- och tobakspolitiken , i min hand.
              Som Abir Al-Sahlani sade handlar mycket om förebyggande arbete.
              I denna strategi redogörs för hur samhällets insatser ska genomföras,
              samordnas och följas upp när det gäller dessa områden under åren
              20112015.
            </seg>
            <seg xml:id="i-6b6682a62b4e9df6-0">
              Nyligen publicerades siffror för vad missbruket kostar kommuner
              och landsting i Sverige. Utredningen under Gerhard Larsson visar
              att samhällets kostnader för olika typer av missbruk är 150 miljarder
              kronor, därav 66 miljarder för alkohol och 62 miljarder för narkotika.
            </seg>
            <seg xml:id="i-82c78721c325d8ee-0">
              Den samhällsekonomiska kostnaden för en 20-årig kvinna med ett
              aktivt heroinmissbruk är ca 10 miljoner kronor. Vårdkostnaden
              för vanligt förekommande behandlingar ligger mellan 300 000 kronor
              och 2,6 miljoner. För en 30-årig man med ett aktivt, tungt alkoholmissbruk
              är den samhällsekonomiska kostnaden ca 7 miljoner kronor. Här
              ligger kostnaden för en vanlig vårdinsats mellan 23 000 kronor
              och 400 000, allt enligt utredningen.
            </seg>
            <seg xml:id="i-1a187cc241a83a2d-0">
              Det finns olika sätt att räkna, men kostnaderna för alkoholens,
              narkotikans, dopningens och tobakens skadeverkningar är enorma.
            </seg>
            <seg xml:id="i-2fee4f242a6a7841-0">
              Det handlar dock om människor om vår utsatthet, och om barns
              och ungdomars utsatthet. Vi är sårbara, vi människor, men mest
              sårbara är barnen. Eva Olofsson nämnde att nära 400 000 barn lever
              i familjer med missbruk eller ett riskdrickande, som är väldigt
              nära ett rent missbruk. Därför är den här samlade strategin som
              minister Maria Larsson presenterar så viktig, och jag noterar
              med glädje att det finns ett enigt utskott bakom den.
            </seg>
            <seg xml:id="i-d9b6656f675ed58d-0">
              Medierna uppmärksammade nyligen Öckerö kommun, vilket för övrigt
              är den kommun där jag har mina rötter. Håkan Fransson, drogsamordnare
              i kommunen, lyfter fram en tes: Om alla vuxna i en kommun kommer
              överens om att ungdomar inte ska dricka innan de fyllt 18 gör
              de inte det. Rubriken i Sveriges Television var: Halverat drickande
              bland ungdomar på Öckerö! Och det är resultatet. Man har halverat
              alkoholkonsumtionen bland ungdomarna.
            </seg>
            <seg xml:id="i-e747b860b13d1e5d-0">
              Öckerö har utvecklat en modell som kommer från Örebro och kallas
              ÖPP, eller Örebro preventionsprogram. Vi säger att barn inte gör
              som vuxna säger utan som vuxna gör. Men, säger Håkan Fransson,
              det gäller inte här. Barn gör som vi tillåter. På Öckerö har föräldrarna
              kommit överens om att sätta upp gemensamma regler för sina ungdomar.
            </seg>
            <seg xml:id="i-1208389f1bdb805e-0">
              Föräldrarna är de viktigaste drogförebyggarna. Ingen kan påverka
              barnen så som föräldrarna gör.
            </seg>
            <seg xml:id="i-7227e115615bbf96-0">
              Fru talman! Vi har tidigare här i kammaren lyft fram problematiken
              kring nätdrogerna. Unga lockas att beställa hem droger som ska
              göra dem gladare. Men de som säljer drogerna är inte intresserade
              av att göra ungdomarna lyckligare. De är ute efter pengar. Att
              ungdomar dör är inget hinder för dessa hänsynslösa personer. De
              slår undan ungdomarnas drömmar och mål. Även deras vardag och
              skolgång drabbas, och därmed också deras framtid.
            </seg>
            <seg xml:id="i-f5b45be69bc426e2-0">
              De får sina liv spolierade, och jag är glad för den nya, effektivare
              narkotikalagstiftning vi har beslutat om här i riksdagen och som
              träder i kraft den 1 april. Den gör det möjligt för polis och
              tull att beslagta och med åklagares hjälp också förstöra substanser
              som kan antas komma att användas i missbrukssyfte. Den nya strategin
              som vi behandlar här i dag tar också upp Internethandeln och även
              skolans betydelse när det gäller information till ungdomarna.
            </seg>
            <seg xml:id="i-0e5c6f260546a478-0">
              Fru talman! Det finns mycket mer kring dessa frågor, och vi har
              hört mycket god kunskap och många goda inlägg. Jag ska för tids
              vinnande avrunda här.
            </seg>
            <seg xml:id="i-ac91d091d0449156-0">
              Jag gläder mig åt den enighet som utskottet visar när det gäller
              strategin. Till sist har jag dock en personlig önskan. Jag skulle
              vilja se en nationell kampanj det var länge sedan nu som informerar
              om de skadeverkningar som finns i samband med alkohol, narkotika,
              dopning och tobak och som visar på en alternativ väg med goda
              exempel.
            </seg>
          </u>
          <note type="speaker" xml:id="i-18b375920302ce42-0">
            Anf. 70 Statsrådet MARIA LARSSON (KD):
          </note>
          <u who="nina_larsson_698017" xml:id="i-2ff44ed5f4be9b0b-0">
            <seg xml:id="i-4862abae9b1d85ba-0">
              Fru talman! Jag är glad över tillfället att här i dag få delta
              i debatten om regeringens förslag om en samlad strategi för alkohol-,
              narkotika-, dopnings- och tobakspolitiken för 20112015.
            </seg>
            <seg xml:id="i-ae40ec18864f722f-0">
              Strategin bygger på visionen om ett samhälle där alla människor
              ska kunna växa upp och leva utan risk att skadas av sitt eget
              eller andras bruk av alkohol, narkotika, dopning eller tobak.
              385 000 barn är särskilt i fokus. Det är de barn som lever i en
              daglig miljö där missbruk eller riskbruk finns och som därmed
              själva har en kraftigt förhöjd risk att hamna i en situation där
              deras livsvillkor kraftigt försämras.
            </seg>
            <seg xml:id="i-a960bf83f8b5d963-0">
              Sedan tidigare är det klart med de ekonomiska förutsättningarna
              för arbetet. Förra mandatperioden lades mer än 1 miljard, fördelat
              lika under fyra år, på drogförebyggande arbete. Vi fortsätter
              på samma sätt och lägger 260 miljoner kronor per år också denna
              mandatperiod för att stimulera och utveckla både de förebyggande
              och de behandlande insatserna. Strategin blir vägledande för hur
              pengarna kommer att användas, för vi arbetar långsiktigt med dessa
              frågor.
            </seg>
            <seg xml:id="i-54f0fbb492ea491f-0">
              Vi kommer att fortsätta att vara en uthållig partner till kommuner,
              landsting och frivilligorganisationer, för det är lokalt som arbetet
              kan göra störst skillnad. Vi vill stödja metodutveckling utifrån
              bästa tillgängliga kunskap och initialt ge möjlighet och stöd
              till implementering. Insatserna för barn, familjer och samhälle
              när det gäller beroendeproblematik måste vara av uthållig karaktär.
            </seg>
            <seg xml:id="i-d908c75ad54fe4f4-0">
              Vi har även aviserat att vi vill höja tobaksskatterna med 8 procent
              och alkoholskatterna med 13 procent. Priset spelar roll för konsumtionen,
              inte minst bland unga.
            </seg>
            <seg xml:id="i-a1a5e9ba24ad0e29-0">
              Fru talman! För ett framgångsrikt arbete mot skadorna från missbruk
              fordras en bred meny av insatser. Därför är vår satsning på psykiatrin
              med 900 miljoner kronor viktig. Därför är vår satsning på elevhälsan
              med 650 miljoner kronor viktig. Därför är vår satsning på ett
              utvecklat föräldrastöd viktig.
            </seg>
            <seg xml:id="i-7985482d5f382104-0">
              Samverkan är ett nyckelord för ett effektivt drogförebyggande
              arbete. Därför är gott samarbete mellan olika parter en nödvändighet
              både lokalt och nationellt. Av den anledningen finns det i dag
              ett lagtvång mellan landsting och kommun för en bra vård, och
              därför finns det ett lagtvång mellan skola och polis för samordnade
              insatser.
            </seg>
            <seg xml:id="i-1afc0fa0e6653ed4-0">
              Vi har levererat ny lagstiftning på tobaks- och alkoholområdet.
              Den 1 april träder den nya narkotikalagstiftningen i kraft. Det
              är tre lagstiftningar som kommer att tjäna den restriktiva alkohol-
              och drogpolitiken väl.
            </seg>
            <seg xml:id="i-c8503793f98ca2b9-0">
              Fru talman! Det övergripande målet som vi föreslår för ANDT-politiken
              är följande: ett samhälle fritt från narkotika och dopning, med
              minskade medicinska och sociala skador orsakade av alkohol och
              med ett minskat tobaksbruk. Målet känns igen från tidigare formuleringar
              i nationella dokument. Det nya är att tobak och dopning finns
              integrerat i strategin, inklusive i det övergripande målet. Vår
              övertygelse är att vi såväl i preventionsarbetet som i vård- och
              behandlingsarbetet måste ta till oss att blandmissbruk i dag är
              mycket vanligt.
            </seg>
            <seg xml:id="i-cfa11670ff6fcae1-0">
              Målformuleringen innebär naturligtvis ingen förändring i den
              riktning som reservation nr 1 befarar, nämligen att en sänkning
              av alkoholkonsumtionen inte skulle finnas med. Regeringen gjorde
              klart redan i regeringsförklaringen 2006, och upprepade det i
              regeringsförklaringen 2010, att det är vår avsikt att sänka totalkonsumtionen
              av alkohol. Det står också i det övergripande målet i denna strategi:
              Målet innebär att förhindra all skadlig alkoholkonsumtion, bland
              annat genom att minska konsumtionen och skadliga dryckesvanor.
              Det kan inte bli tydligare.
            </seg>
            <seg xml:id="i-2d68acfe0490759a-0">
              Det är för övrigt ett arbete som vi har varit framgångsrika med.
              Alkoholkonsumtionen har minskat från 10,5 liter per person toppåret
              2004 till 9,2 liter per person år 2010. Det är färska siffror
              från Sorad.
            </seg>
            <seg xml:id="i-6badc400963e96b0-0">
              Fru talman! ANDT-strategin anger mål, inriktningar och prioriteringar
              för samhällets insatser under åren 20112015. Den omfattar allt
              från tillgänglighetsbegränsande insatser, narkotikabekämpning,
              vård och behandling, tillsynsarbete, EU-arbete och internationellt
              arbete till inte minst lokalt förebyggande arbete. Förutom det
              övergripande målet finns sju långsiktiga mål. Till dem knyts konkreta
              mål som ska uppnås under strategiperioden.
            </seg>
            <seg xml:id="i-03f402a726da2c9a-0">
              Vi är angelägna om att skapa förutsättningar för uppföljning
              och utvärdering för att kunna mäta effekterna av de statliga satsningarna.
              Så har inte varit fallet under tidigare perioder. Vi kommer att
              bygga upp en ändamålsenlig organisation för öppna jämförelser,
              uppföljning och utvärdering av ANDT-strategins mål. En första
              baslinjemätning kommer att genomföras. Regeringen har för avsikt
              att redan under 2011 lämna förslag till uppföljningsstruktur med
              ett begränsat antal indikatorer och ansvarsfördelning för insamling
              och rapportering till regeringen.
            </seg>
            <seg xml:id="i-d8f8fe43a50fad02-0">
              Efter det positiva beslut som jag hoppas att riksdagen kommer
              att fatta när det gäller vårt förslag till ANDT-strategi kommer
              vi att återkomma med åtgärdsprogram för ANDT-politiken. De programmen
              blir alltså betydligt mer konkreta vad gäller åtgärder. Mycket
              av det som har önskats här i kammaren i dag kommer att återkomma
              i åtgärdsprogrammen, där vi kommer att vara mer konkreta.
            </seg>
            <seg xml:id="i-ef0d6e566c7b1012-0">
              Att lova årliga åtgärdsprogram är att ställa höga krav på oss
              själva, men vi menar allvar med att det drogförebyggande arbetet
              hela tiden måste vara i fokus och ha hög prioritet. Det hindrar
              dock inte att strategin är mer övergripande och att de konkreta
              förslagen kommer senare, och det hindrar inte att förslaget om
              eftersupning, ett konkret förslag, ändå beslutas om här och nu.
              En fungerande lag mot eftersupning finns i andra länder, och jag
              är beredd att titta på hur vi kan arbeta i den riktningen också
              i vårt land, även om merparten av det arbetet måste ske i ett
              annat departement än mitt eget.
            </seg>
            <seg xml:id="i-1e9a5f782f59b9db-0">
              Fru talman! Utmaningar för framtiden saknas inte. Ökad tillgänglighet
              och låga priser på en illegal marknad kräver fortsatt aktiv handling
              såväl nationellt som internationellt. Jag är glad över att vi
              har en mycket bred uppslutning i kammaren för den restriktiva
              politiken. Uppslutningen är en förutsättning för att vi ska kunna
              upprätthålla en nolltolerans mot narkotika och dopning, och den
              är en förutsättning för att vi ska kunna fortsätta att internationellt
              uppvisa mycket goda resultat vad gäller alkohol- och tobakskonsumtion.
            </seg>
            <seg xml:id="i-9faeeb7c5080cc32-0">
              Den svenska enigheten underlättar också att vi får många olika
              aktörer som förverkligar ANDT-politiken. Myndigheter som polis
              och tull, kommuner och landsting, näringslivet, idéburna organisationer,
              det övriga civila samhället och inte minst landets föräldrar och
              de unga själva spelar alla en stor roll. Alla behövs i arbetet.
              Allas insatser kommer att tas till vara inom ramen för den nya
              strategin.
            </seg>
          </u>
          <note type="speaker" xml:id="i-24ec9f92736d023e-0">
            Anf. 71 CHRISTER ENGELHARDT (S) replik:
          </note>
          <u who="christer_engelhardt_630d76" xml:id="i-1f5ae6ae8f5ba304-3">
            <seg xml:id="i-99f531311d3e8cc0-0">
              Fru talman! Tack, statsrådet Maria Larsson, för närvaron i kammaren
              och för redogörelsen för den proposition och det betänkande vi
              har att behandla i dag.
            </seg>
            <seg xml:id="i-b90dffc326230523-0">
              Jag vill instämma i att det finns mycket i strategin som är bra,
              och vi är överens om det mesta. Det gläder mig att Maria Larsson
              är tydlig med att regeringen har ambitionen att återkomma med
              årliga åtgärdsprogram. Det ser jag fram emot, även om jag i mitt
              anförande var någorlunda tveksam till detta. Det är en hög ambitionsnivå,
              och jag hoppas att statsrådet uppfyller den. Jag ser fram emot
              att delta i de vidare debatterna i de frågorna.
            </seg>
            <seg xml:id="i-04af7d0e15f84854-0">
              Ett sådant åtgärdsprogram som jag vill fråga om gäller följande.
              På s. 53 i propositionen talas det om att användningen av alkolås
              ska öka under strategiperioden. Regeringen talar välvilligt om
              de frivilliga insatser som har gjorts från arbetsgivare som har
              infört alkolås i sina fordon. Regeringen har sagt till de statliga
              myndigheterna att införa alkolås i sina bilar.
            </seg>
            <seg xml:id="i-db0a4aad9d480b10-0">
              Trots dessa skrivningar och talet om att öka användningen av
              alkolås under strategiperioden andas det en låg nivå. Varför kan
              man inte redan nu vända sig till EU-nivån och få ett undantag
              för att införa detta i all yrkesmässig fordonstrafik som ett första
              steg? Går det inte att vara lite mer vass i den frågan, Maria
              Larsson?
            </seg>
          </u>
          <note type="speaker" xml:id="i-eea2791f7c2e4bea-0">
            Anf. 72 Statsrådet MARIA LARSSON (KD) replik:
          </note>
          <u who="nina_larsson_698017" xml:id="i-2ff44ed5f4be9b0b-1">
            <seg xml:id="i-24936fb66f5dc327-0">
              Fru talman! Tack för frågan!
            </seg>
            <seg xml:id="i-7fd6326fad4337b8-0">
              Det finns en rad olika önskemål som har uttalats i kammaren.
              En hel del av dem kommer det att finnas svar på när vi kommer
              till åtgärdsprogrammen, som vi för närvarande håller på att arbeta
              med.
            </seg>
            <seg xml:id="i-ae28ee2ef9bb5754-0">
              I fråga om alkolås gjorde regeringen under föregående mandatperiod
              ett omfattande arbete där vi verkligen stärkte positionerna för
              alkolåsets inträde i svensk trafikpolitik.
            </seg>
            <seg xml:id="i-7b280b36aba32ab8-0">
              Det handlar om att ta det stegvis och att utvärdera vad vi gör,
              så att vi vet att vi gör rätt saker och att det vi gör har betydelse.
              Tekniken utvecklas hela tiden, och det handlar naturligtvis om
              att ha den teknik som är mest effektiv, som man inte kan lura
              sig förbi utan som uppnår det som vi vill uppnå.
            </seg>
            <seg xml:id="i-aa9faa72feea6e29-0">
              Det här är en fråga som naturligtvis har bäring på EU där det
              också förs en diskussion, men framför allt har vi stärkt upp frågan
              på det nationella planet.
            </seg>
            <seg xml:id="i-43c2468873ce830b-0">
              Vi är inte främmande för att göra ytterligare insatser, att flytta
              fram positionerna ytterligare. Men jag tror att det är viktigt
              att göra det med lite långsamhet, så att marknaden och konsumenterna
              får möjlighet att förbereda sig under anständiga former så att
              det inte kommer alltför mycket som en överraskning. Då behövs
              det alltid lite tidsframförhållning.
            </seg>
            <seg xml:id="i-dc1171c8fefd6e7a-0">
              Frågan om alkolås är intressant och engagerar många i den här
              kammaren, och det tycker jag är väldigt positivt. Det här är också
              ett uttryck för en bra samverkan mellan olika departement. De
              här frågorna ligger framför allt på Miljödepartementet men har
              hög bäring på den alkoholpolitiska policyn och strategin.
            </seg>
          </u>
          <note type="speaker" xml:id="i-6a446f4d76e131f3-0">
            Anf. 73 CHRISTER ENGELHARDT (S) replik:
          </note>
          <u who="christer_engelhardt_630d76" xml:id="i-1f5ae6ae8f5ba304-4">
            <seg xml:id="i-42553f5fc7a0389b-0">
              Fru talman! Det är helt rätt att många frågor ligger på andra
              departement, och jag förutsätter att statsrådet har nära dialoger
              med sina kolleger i regeringen som äger frågorna var och en på
              sitt håll.
            </seg>
            <seg xml:id="i-b29c5334c4b09d87-0">
              Jag skulle vilja landa vid en annan sak, nämligen det som Roland
              Utbult tog upp i sitt anförande om en nationell kampanj kring
              de här frågorna. Jag tog i mitt anförande upp att vi gärna ser
              att man inför olika typer av nationella handlingsplaner eller
              föräldrastödsprogram. Det är naturligtvis sådant som konkret skulle
              kunna vara direkt riktat mot kommuner och landsting och mot lokal
              nivå. Men också detta med nationell kampanj tycker jag låter väldigt
              intressant. Det kan vara intressant att få höra statsrådets tankar
              kring en vision, som ändå efterfrågas av en av statsrådets egna
              partikamrater som också är ledamot i utskottet, om att verkligen
              få se dessa nationella kampanjer som vi har goda erfarenheter
              av sedan tidigare. Hur ser statsrådet på det budskapet som kommer
              från talarstolen?
            </seg>
          </u>
          <note type="speaker" xml:id="i-f1feca113a6256e5-0">
            Anf. 74 Statsrådet MARIA LARSSON (KD) replik:
          </note>
          <u who="nina_larsson_698017" xml:id="i-2ff44ed5f4be9b0b-2">
            <seg xml:id="i-808c6793139fe518-0">
              Fru talman! Ja, kampanjer har vi kanske goda erfarenheter av
              när vi ser hur synligheten har varit, för det är nämligen det
              som har mätts genom tiderna. Däremot har vi väldigt lite kunskap
              om effekten i form av beteendeförändringar utifrån kampanjer.
              Därför är jag mycket noga med att de kampanjer som ska genomföras
              ska genomföras utifrån att vi kan veta att de förändrar beteende,
              för det är det vi vill uppnå. Det har inte så stor betydelse hur
              många som ser och som tycker att det är festliga och roliga kampanjer,
              utan det vi vill är att förändra beteendet hos människor i positiv
              riktning.
            </seg>
            <seg xml:id="i-c7c8bea6396f9cf9-0">
              Ett sådant exempel är den kampanj mot cannabis som har bedrivits
              i några kommuner i Skåne under en tid nu. Den har varit framgångsrik.
              Där kan man mäta beteendeförändringar. Det gör att vi nu tar oss
              an den kampanjen och tänker oss att kunna skrolla upp den i större
              skala i flera områden i Sverige, eventuellt en nationell kampanj.
              Men det är den kunskapen vi måste ha, för fantastiskt mycket pengar
              har lagts ut på kampanjer som vi tyvärr inte har kunnat mäta några
              effekter av. Jag är mycket noggrann i arbetet med kampanjer, för
              jag är angelägen om att använda skattebetalarnas pengar på ett
              bra och optimalt sätt.
            </seg>
            <seg xml:id="i-17edc0409d3b5f64-0">
              När det gäller handlingsplaner är det en självklarhet att sådana
              bör finnas i varje kommun. Och jag hoppas att både Socialdemokraterna
              och vi kristdemokrater, som jag vet gör det, jobbar väldigt mycket
              med de lokala handlingsplanerna. Här har vi också satt en ny organisation
              med länssamordnarna som ska vara till stöd i det kommunala arbetet.
              Det är på det lokala planet som arbetet kan göra allra störst
              skillnad. Vi fick goda exempel tidigare här på hur man har jobbat
              i Öckerö kommun. Det har stor betydelse att man har ett offensivt
              arbete, att man jobbar med föräldrarna och får dem att besluta
              sig för samma normgivning. Man kan förändra väldigt mycket på
              det lokala planet.
            </seg>
            <seg xml:id="i-f2382ccbec9611a2-0">
              Vår uppgift är att ge stöd till implementeringsarbetet och ta
              fram nya metoder som vi vet är verksamma.
            </seg>
          </u>
          <note type="speaker" xml:id="i-44230bb3ebf93266-0">
            Anf. 75 EVA OLOFSSON (V) replik:
          </note>
          <u who="eva_olofsson_993bb0" xml:id="i-c7732b583d1ac357-5">
            <seg xml:id="i-3bd358c40b083cb3-0">
              Fru talman! Också jag är glad över att Maria Larsson deltar i
              debatten. Det blir alltid roligare då. Jag är också glad över
              att vi är överens om en restriktiv alkoholpolitik.
            </seg>
            <seg xml:id="i-3edb053c17bd80b3-0">
              Den 23 mars publicerade den europeiska sammanslutningen av cancerorganisationer
              och Europeiska nätverket för tobaksprevention en rapport om hur
              bra man arbetar förebyggande med tobakspolitiken i Europas länder.
              Det visade sig att Sverige har halkat ned från sjätte till nionde
              plats sedan 2007. I rapporten säger man att det är överraskande
              att Sverige inte stöder mer kraftfulla tobakspolitiska åtgärder
              på europeisk och internationell nivå, och man tycker att det inte
              har hänt så mycket.
            </seg>
            <seg xml:id="i-02fb1133281de186-0">
              Nu finns det en rad åtgärder som vi har föreslagit från Vänsterpartiet
              och som man också har börjat införa i olika länder för att begränsa
              exponeringen av och reklamen för tobaksvaror. Det handlar till
              exempel om dold försäljning av tobaksprodukter i affärerna, att
              cigaretter och snus inte ligger där bland mjölk, limpor, godis
              och annat och ger signalen att det här inte är så farligt. Det
              handlar också om att inte med cigarettpaket som ser väldigt attraktiva
              och spännande ut locka ungdomar att köpa cigaretter och att inte
              människor som slutar röka måste stå emot impulsen att köpa ett
              cigarettpaket varje gång de handlar mat. Dold försäljning har
              införts i Island och i Norge, och nästa år kommer det att införas
              i Finland.
            </seg>
            <seg xml:id="i-4f8a76f0d142d583-0">
              Jag skulle vilja ställa en fråga till Maria Larsson. Är ytterligare
              arbete med tobaksförebyggande genom dold försäljning, neutrala
              paket och stora bilder på tobakspaketen någonting som regeringen
              kan tänka sig att genomföra? Vänsterpartiets motioner med de förslagen
              har ju hittills blivit avslagna.
            </seg>
          </u>
          <note type="speaker" xml:id="i-5ee78365f688df16-0">
            Anf. 76 Statsrådet MARIA LARSSON (KD) replik:
          </note>
          <u who="nina_larsson_698017" xml:id="i-2ff44ed5f4be9b0b-3">
            <seg xml:id="i-ad262517339c7efd-0">
              Fru talman! Jag tycker att det är viktigt att titta på resultat,
              och då kan man se att Sverige ligger Europabäst till när det gäller
              lägst antal tobaksanvändare. Vi är alltså ganska duktiga på det
              tobaksförebyggande arbetet.
            </seg>
            <seg xml:id="i-450d06a2236da1cc-0">
              Jag kan känna oro exempelvis över att fler unga tjejer i dag
              börjar röka, så vi har stor vaksamhet på frågan. Men återigen:
              Vi vill göra det som vi vet kan ha avsedd effekt. Därför tittar
              vi noga på erfarenheter från andra länder, men vi gör också själva
              ganska mycket. Vi har till exempel en metodutveckling där FHI
              tittar på vad som är bra tobakspreventivt arbete åt oss just nu.
              Det här är viktigt.
            </seg>
            <seg xml:id="i-59e92974ad9fa02d-0">
              Vi får naturligtvis nu fundera över hur vi kompenserar tillsynsorganisationen
              som inte längre får göra provköp. Det är en fråga som vi kommer
              att arbeta med under det kommande året.
            </seg>
            <seg xml:id="i-509cc75b0106847d-0">
              Vi har en ny tobakslag i kraft från den 1 augusti 2010 som ställer
              betydligt större krav på tobakshandlarna att inte sälja till minderåriga.
              Vi har en lagstiftning som måste efterlevas. Det innebär att vi
              har fler sanktionsmöjligheter och till och med möjlighet att dra
              in tillstånd att sälja tobak om man inte sköter försäljningen
              och slutar sälja till minderåriga.
            </seg>
            <seg xml:id="i-4d5b967cc2f43bb0-0">
              Här är det en rad saker som vi gör. Vi har utvecklat stöd till
              rökslutarverksamhet. Vi jobbar tillsammans med frivilligorganisationer
              när det gäller preventionsarbete. Vi gör massor av saker, men
              vi ska göra rätt saker. Men jag utesluter ingenting för framtiden.
            </seg>
            <seg xml:id="i-798ee66b88dd95af-0">
              Dock skulle jag vilja ta upp en fråga med Eva Olofsson, att Vänsterpartiet
              driver frågan om avkriminalisering av narkotika för eget bruk.
              Jag tycker att det är lite alarmerande att man nu tänjer på gränserna
              och inte ser behovet av att vi vidmakthåller den restriktiva politiken
              också på narkotikaområdet.
            </seg>
          </u>
          <note type="speaker" xml:id="i-129fb2719b183808-0">
            Anf. 77 EVA OLOFSSON (V) replik:
          </note>
          <u who="eva_olofsson_993bb0" xml:id="i-c7732b583d1ac357-6">
            <seg xml:id="i-8ecef2fd5b84f0a0-0">
              Fru talman! Jag förväntade mig nästan den frågan, och jag tror
              att statsrådet hörde att jag i början av mitt inledningsanförande
              sade att Vänsterpartiet ställer upp på nolltolerans mot narkotika.
              Vi vill kriminalisera narkotika, men vi vill inte kriminalisera
              de människor som har fastnat i ett narkotikaberoende. Det är inte
              narkomanerna som ska kriminaliseras, utan det är narkotikan.
            </seg>
            <seg xml:id="i-247bc99c703fac57-0">
              Vi har brister i Sverige i dag. Vi ligger bra till när det gäller
              att människor inte börjar använda narkotika, men vi ligger inte
              speciellt bra till när det gäller överlevnad och vård av dem som
              redan har fastnat i ett missbruk. Vi tror inte att stigmatisering
              och kriminalisering av människor som egentligen har en missbrukssjukdom
              är rätt sätt att få dem att sluta missbruka och stödja dem.
            </seg>
            <seg xml:id="i-20ddec378f526c51-0">
              Jag skulle vilja återvända till mina frågor. Dels fick jag inget
              argument för det som tobaksbolagen nu bekämpar så mycket, det
              vill säga dold försäljning, bilder på paketen och neutrala paket.
              Det är ju där de satsar stora delar av sin marknadsföring. Dels
              var det väldigt bra att ministern sade att man menar att man ska
              minska totalkonsumtionen av alkohol, men det är synd att man inte
              skriver det i sin övergripande målsättning.
            </seg>
            <seg xml:id="i-28bcf9160e500307-0">
              Rakt mot hela strategin går förslaget om gårdsförsäljning, som
              innebär att mindre butiker ska få sälja inte bara sådant som produceras
              i Sverige utan också motsvarande märken från andra länder som
              är med i EU. Utredningen om detta har faktiskt inte slängts i
              papperskorgen, där vi som är för en restriktiv alkoholpolitik
              tycker att den hör hemma, utan den har gått ut på remiss, men
              förslaget låter helt orimligt om man vill skydda och ha kvar ett
              systembolag som är en grundpelare i vår restriktiva alkoholpolitik.
              Hur ställer sig KD till gårdsförsäljning?
            </seg>
          </u>
          <note type="speaker" xml:id="i-e0456aa8806365a2-0">
            Anf. 78 Statsrådet MARIA LARSSON (KD) replik:
          </note>
          <u who="nina_larsson_698017" xml:id="i-2ff44ed5f4be9b0b-4">
            <seg xml:id="i-2e0a8011a02a5a59-0">
              Fru talman! Jag tycker att det är allvarligt att Vänsterpartiet
              som enda parti nu avviker från det som har varit vår gemensamma
              hållning, nämligen nolltolerans och ett upprätthållande också
              av principen om kriminalisering av eget bruk. Det här är ett avsteg,
              och jag menar att Vänsterpartiet ställer sig på ett sluttande
              plan som är farligt.
            </seg>
            <seg xml:id="i-f62c522255e6c2ab-0">
              Det kan låta snällt att ni värnar människorna, men det är ju
              precis det man gör genom att kriminalisera eget bruk, för det
              möjliggör tidig upptäckt och tidiga insatser. Jag är övertygad
              om att varje person som har hamnat i narkotikabruk kan bekräfta
              betydelsen av det, liksom inte minst de anhöriga. Jag ser alltså
              mycket allvarligt på att Vänsterpartiet inte längre står bakom
              en restriktiv narkotikapolitik. Det vill jag ha sagt i denna kammare.
            </seg>
            <seg xml:id="i-6144d23affb45792-0">
              När det gäller dold försäljning ska man också titta på om svartförsäljningen
              ökar. Det som göms kan ibland bli mer spännande. Det är den typen
              av information som jag letar efter bland dem som har erfarenhet
              av det här.
            </seg>
            <seg xml:id="i-5c565dc4bab2debd-0">
              När det gäller gårdsförsäljning vill jag upprepa det jag har
              sagt ett antal gånger: Jag kommer aldrig att lämna något förslag
              till den här kammaren som kan riskera försäljningsmonopolet.
            </seg>
          </u>
          <note type="speaker" xml:id="i-1e45362ab44486f8-0">
            Anf. 79 MAGNUS EHRENCRONA (MP) replik:
          </note>
          <u who="magnus_ehrencrona_161a69" xml:id="i-1b7575c57ccc46ac-1">
            <seg xml:id="i-b2bf47046f6c5857-0">
              Fru talman! Låt mig först ge en eloge till statsrådet för att
              hon deltar i debatten här. Det är mycket positivt och fördjupar
              den demokratiska dialogen.
            </seg>
            <seg xml:id="i-247586d6a6d51cd7-0">
              Sedan vill jag flytta fokus till ett par EU-frågor. En av dem
              har inte varit uppe till debatt här, nämligen frågan om att exportera
              svenskt snus, som en av statsrådets ministerkolleger driver. Frågan
              är ju väldigt intressant, för om snuset sprids innebär det inte
              bara att rökare går över till snus utan även att nya målgrupper
              börjar snusa. Det har man sett i Sverige. Det vore intressant
              att få veta hur statsrådet ser på detta med att försöka sprida
              det svenska snuset på kontinenten.
            </seg>
            <seg xml:id="i-ab1b5fe0c0ee618c-0">
              För det andra vill jag ta upp detta med införselkvoter, som jag
              var inne på i mitt anförande tidigare. Hur ser Maria Larsson på
              att följa upp det rådgivande beslutet i EU-parlamentet från 2008
              om att halvera införselkvoten?
            </seg>
          </u>
          <note type="speaker" xml:id="i-b84d27eff78d24a3-0">
            Anf. 80 Statsrådet MARIA LARSSON (KD) replik:
          </note>
          <u who="nina_larsson_698017" xml:id="i-2ff44ed5f4be9b0b-5">
            <seg xml:id="i-0aa574370abb81ae-0">
              Fru talman! Tack, Magnus Ehrencrona, för frågorna! När det gäller
              det svenska snuset är den svenska regeringen helt enig om att
              snus inte är någon nyttig produkt, men vi anser att den bör behandlas
              som andra rökfria tobaksvaror på en marknad där vi har skapat
              ett utbyte av varor och tjänster på lika villkor. Det är vår ingång.
              Det är ingen i den svenska regeringen som påstår att snus är en
              nyttig produkt, och inte heller att alkohol eller rökprodukter
              är det. Det är inte det som debatten handlar om. Den handlar om
              att snus ska bedömas på ett sätt som är likvärdigt med andra rökfria
              tobaksprodukter. Vi för inte en argumentation utifrån folkhälsoskäl
              utan utifrån frihandelsskäl. Det är vi tydliga med.
            </seg>
            <seg xml:id="i-2c01dda5bb574f28-0">
              När det gäller införselkvoter, eller indikativa nivåer, som det
              numera heter, håller jag med frågeställaren om att de är ett problem
              för att upprätthålla den restriktiva svenska alkoholpolitiken.
              Det är också anledningen till att vi förde upp den här diskussionen
              under vårt ordförandeskap och fick till stånd rådsslutsatser som
              ger kommissionen i uppdrag att arbeta vidare med hur vi ska fortsätta
              när den nuvarande alkoholstrategin löper ut. Jag har också för
              den nya kommissionären visat bilder på hur de indikativa nivåerna
              ser ut och hur situationen i Sverige ser ut. Jag vet att det inte
              bara är Sverige som i EU-kretsen har problem med de indikativa
              nivåerna i dag. Vi kan föra ett helt annat samtal än vad som var
              möjligt för bara fem år sedan.
            </seg>
            <seg xml:id="i-1897e99beee0e054-0">
              Sedan tycker jag att det är beklagligt att den dåvarande socialdemokratiska
              regeringen godkände det regelverk som vi i dag har ett stort problem
              med.
            </seg>
          </u>
          <note type="speaker" xml:id="i-c67b8f22521d8fa5-0">
            Anf. 81 MAGNUS EHRENCRONA (MP) replik:
          </note>
          <u who="magnus_ehrencrona_161a69" xml:id="i-1b7575c57ccc46ac-2">
            <seg xml:id="i-4b34744fd2c96763-0">
              Fru talman! Det är ju glädjande, Maria Larsson, att den uppfattning
              som Jan R Andersson förde fram tidigare inte är ministerns åsikt
              i det här fallet. Som jag tolkade hans inlägg var det en mycket
              undvikande attityd som framfördes, nämligen att det inte skulle
              finnas något sammanhang alls mellan införselkvoter och langningen
              till ungdomar.
            </seg>
            <seg xml:id="i-eef200083bc906e9-0">
              När det gäller snuset får jag tacka för ditt besked om hur du
              ser på frågan. Vi får säkert anledning att återkomma till detta.
            </seg>
          </u>
          <note type="speaker" xml:id="i-6ed8247baf817618-0">
            Anf. 82 Statsrådet MARIA LARSSON (KD) replik:
          </note>
          <u who="nina_larsson_698017" xml:id="i-2ff44ed5f4be9b0b-6">
            <seg xml:id="i-5cbfa2c9a1f2eb8f-0">
              Fru talman! Tack för det, Magnus Ehrencrona! Jag har inget ytterligare
              att tillägga.
            </seg>
          </u>
          <note type="speaker" xml:id="i-0f594fa6e5cd3725-0">
            Anf. 83 HENRIK RIPA (M):
          </note>
          <u who="unknown" xml:id="i-faf5a223f1d51282-0">
            <seg xml:id="i-713d140acde6df1d-0">
              Fru talman! 18 är ett viktigt nummer. 18 personer dör om dagen.
              Hade det handlat om flyget hade vi stoppat det efter ett par dagar.
              Hade det handlat om biltrafiken hade det kanske tagit en vecka.
              Men nu handlar det om rökning.
            </seg>
            <seg xml:id="i-0bd46f42c460bb9a-0">
              Enligt regeringen är tobaksbruket ett av de allvarligaste hoten
              mot folkhälsan. Det har gjorts många åtgärder i programmet för
              att minska tobakens skadeverkningar. Jag kan erkänna att jag håller
              med om ett antal av motionärernas synpunkter och förslag och hoppas
              att vissa av dem i framtiden ska kunna bli verklighet.
            </seg>
            <seg xml:id="i-ac95d0a201fc72c7-0">
              Jag tror att vi behöver göra ungefär som vi gjorde i Lerum när
              vi konstaterade att miljöfrågan var ett av de stora framtidsproblemen.
              Där tog vi fram en vision om att Lerum ska vara Sveriges ledande
              miljökommun. Jag tror att vi behöver göra samma sak i de här frågorna.
            </seg>
            <seg xml:id="i-0db4036fdced8735-0">
              Vi måste ha en vision om ett tobaksfritt samhälle. Det handlar
              inte om de 30 miljarder som det kostar samhällskassan utan om
              de 6 400 personer som dör av rökning varje år bara i Sverige.
              Vi vet att ungefär 28 procent av dem som drabbas av passivrökningen
              är barn.
            </seg>
            <seg xml:id="i-5977af3d50859167-0">
              Min egen kommun, Lerum, var tidigt ute med rökfri arbetstid,
              och jag är övertygad om att det är något som vi måste se som en
              självklarhet på alla arbetsplatser i framtiden.
            </seg>
            <seg xml:id="i-c96c2563527b5e7d-0">
              Rökningens uppgift i skyttegravarna att döva soldaterna och ungdomarna
              innan de skulle dö i strid känns lite omodern och gör väl att
              rökningen har spelat ut mycket av sin roll.
            </seg>
            <seg xml:id="i-7726f15a9f06ee55-0">
              Regeringen gör mycket för att minska nyrekryteringen, och etappmålet
              om att halvera rökningen till 2014 är mycket bra även om det just
              nu ser mörkt ut om vi ska klara av det. Man kan konstatera att
              Finland är ett föredöme på det här området. Där kan man nu ge
              fängelsestraff åt dem som säljer till minderåriga, och innehav
              blir kriminaliserat. Lärare i Sverige har kommit fram till mig
              och frågat: Vad ska jag göra när jag ser våra ungdomar stå precis
              utanför gränsen till skolgården och röka? Vi kan inte göra något
              åt det.
            </seg>
            <seg xml:id="i-8ab3018101483a91-0">
              Vi måste jobba för att se till att priserna på cigaretter ökar,
              för vi vet att det är ett sätt att få färre att börja. Vi vet
              att rökning i mycket är en klassfråga. Det är lågutbildade, framför
              allt kvinnor och invandrare, som är den stora gruppen rökare.
              Vi i Sverige kan vara oerhört stolta över det låga antalet rökare,
              men vi måste ha en nollvision på det här området.
            </seg>
            <seg xml:id="i-8016db64e5e908a7-0">
              Vi vet att medellivslängden är tio år kortare för rökare, detta
              trots att hälften av rökarna inte har en kortare livslängd. De
              som har det har i storleksordningen 20 år kortare livslängd.
            </seg>
            <seg xml:id="i-dbce6719d4ee2e86-0">
              Jag tror att ett första steg är att förbjuda försäljningen och
              import av cigaretter i Sverige. Som ni kanske har börjat ana är
              inte detta partiets linje som jag nu driver utan det som jag kommer
              att verka för i mitt uppdrag här i riksdagen.
            </seg>
            <seg xml:id="i-40aa52c3b4c4a012-0">
              Har man sett någon dö av rökning inser man att det är omöjligt
              att acceptera att vi tillåter att den här typen av vanebildande
              drog får fortsätta säljas.
            </seg>
            <seg xml:id="i-38e2dc116d545f2b-0">
              Det finns många motioner här som är bra. Jag kommer att verka
              för det självklara att få fram ett tobaksfritt samhälle. Jag tror
              att vi kommer att se det i en inte alltför avlägsen framtid.
            </seg>
            <seg xml:id="i-847aa706c8704a4f-0">
              Jag vill avslutningsvis kort glädjas åt det positiva i Lerums
              kommun som vi hörde om i ett tidigare anförande. Det är till stor
              del en effekt av 40 år av borgerligt styre medan vårdvalet i Västra
              Götaland inte i så stor utsträckning har påverkats, eftersom Moderaterna
              inte har styrt i Västra Götaland.
            </seg>
          </u>
          <note type="speaker" xml:id="i-f6fa2534fe73d414-0">
            Anf. 84 CHRISTER ENGELHARDT (S) replik:
          </note>
          <u who="christer_engelhardt_630d76" xml:id="i-1f5ae6ae8f5ba304-5">
            <seg xml:id="i-d1e6ca3fbc768936-0">
              Fru talman! Tack, Henrik Ripa, för ett anförande om tobaksfrågor!
              Det var spännande att höra. Jag vill egentligen bara fråga Henrik
              Ripa: Hur tänker Henrik Ripa agera vid voteringarna som vi har
              här i riksdagen i eftermiddag? Där har vi starka skrivningar om
              detta med dold försäljning och olika typer av planer för detta.
              Hur kommer Henrik Ripa att rösta då?
            </seg>
          </u>
          <note type="speaker" xml:id="i-48c3222bd5845b25-0">
            Anf. 85 HENRIK RIPA (M) replik:
          </note>
          <u who="unknown" xml:id="i-faf5a223f1d51282-1">
            <seg xml:id="i-50f7bad9f99b97e4-0">
              Fru talman! Jag respekterar de beslut som vår grupp fattar. Min
              uppfattning är att ska man förändra politiken gör man det inifrån.
              Min ambition är att driva de frågorna internt inom Moderaterna
              och Alliansen. Som någon tidigare talman sade här kan det ibland
              ta ett par mandatperioder innan saker och ting blir verklighet.
              Min förhoppning är att det tar kortare tid innan detta blir verklighet.
              Tiden talar absolut för att vi kommer att hamna i en situation
              där vi får ett tobaksfritt samhälle. Det är jag övertygad om.
            </seg>
          </u>
          <note type="speaker" xml:id="i-c714295ebf69f0e6-0">
            Anf. 86 CHRISTER ENGELHARDT (S) replik:
          </note>
          <u who="christer_engelhardt_630d76" xml:id="i-1f5ae6ae8f5ba304-6">
            <seg xml:id="i-35a11e63c5cb3e3a-0">
              Fru talman! Jag hade själv uppe i mitt anförande visionen att
              man borde ha ett tobaksfritt Sverige åtminstone senast 2030. Det
              fanns ett delmål i propositionen om detta. Jag ser fram emot Henrik
              Ripas stöd i det fortsatta politiska arbetet när det gäller tobaksfrågorna
              framför allt här i riksdagen och i utskottet så att vi kommer
              dithän.
            </seg>
          </u>
          <note type="speaker" xml:id="i-3d28c1f776d1e4b0-0">
            Anf. 87 HENRIK RIPA (M) replik:
          </note>
          <u who="unknown" xml:id="i-faf5a223f1d51282-2">
            <seg xml:id="i-16f550d9fd9c6767-0">
              Fru talman! Jag hoppas att vi kan få en stor samsyn mellan alla
              partier. Jag tror att detta är en fråga där vi på sikt kommer
              att kunna närma oss varandra. Det är min stora förhoppning.
            </seg>
          </u>
          <note type="speaker" xml:id="i-e8a434108f8f381f-0">
            Anf. 88 LARS-AXEL NORDELL (KD):
          </note>
          <u who="lars-axel_nordell_07449f" xml:id="i-2e18c090b39a2384-0">
            <seg xml:id="i-069b8ea1dfb1f34e-0">
              Fru talman! För drygt 100 år sedan höll svenska folket på att
              supa skallen av sig. I det så kallade baggböleriet var det många
              familjer som under inverkan av alkohol blev av med sina hemman
              för en spottstyver. Det ledde till en folklig resning där tre
              folkrörelser, frikyrkorörelsen, arbetarrörelsen och nykterhetsrörelsen,
              gick samman i kampen mot alkoholen och dess dramatiska och långtgående
              skadeverkningar.
            </seg>
            <seg xml:id="i-b649ad1361db37fb-0">
              Vid den tiden bildades också riksdagens nykterhetsgrupp som sedan
              1895 haft regelbunden verksamhet här i riksdagen. Som nyvald ordförande
              i riksdagens nykterhetsgrupp vill jag uttrycka min glädje över
              att regeringen i sin proposition har tagit fram en samlad strategi
              för alkohol-, narkotika-, dopnings- och tobakspolitiken, den så
              kallade ANDT-strategin som vi i dag debatterar.
            </seg>
            <seg xml:id="i-2b1b9b46ddb88efd-0">
              Den innehåller höga ambitioner och är helt unik i sitt slag.
              Ingen annan regering har vad jag vet tagit fram ett liknande tydligt
              dokument med en sådan samlad strategi som det här handlar om.
              Regeringen ställer höga krav på sig själv att genomföra strategin
              med årliga uppföljningar. Man har en nationell samordningsfunktion
              inom Regeringskansliet och det åtgärdsprogram som vi hörde om
              tidigare för genomförandet. Strategin motiveras också utifrån
              att utvecklingen går mot ett ökat fokus på de gemensamma skydds-
              och riskfaktorerna som minskar respektive ökar risken för ANDT-relaterade
              problem och missbruk.
            </seg>
            <seg xml:id="i-af9f5f9fbc12e006-0">
              De sju långsiktiga målen som vi har hört redogöras för tidigare
              handlar om tillgången, skyddet för barn, minskad användning, senarelagd
              debutålder för ungdomar, att minska antalet personer som utvecklar
              ett beroende, att öka tillgången till vård och stöd för missbrukare
              och att minska antalet döda och skadade med anledning av det egna
              bruket eller andras. Till sist men inte minst är Sveriges roll
              i ett internationellt folkhälsoperspektiv viktig.
            </seg>
            <seg xml:id="i-4732ea3d1a843fa7-0">
              Ett förverkligande av dessa mål kräver både engagemang och kunskap.
              Det viktiga arbetet på lokal nivå utförs genom att det civila
              samhället, det offentliga och den privata sektorn jobbar tillsammans
              där alla har viktiga roller att spela.
            </seg>
            <seg xml:id="i-b94e6c18299e8166-0">
              Den ideella sektorn har i dag en lika stor uppgift att fylla
              som för 100 år sedan. Det finns goda lokala exempel som har stor
              betydelse vad gäller både att skjuta fram alkoholdebuten för ungdomar
              och att minska konsumtionen och minska alkovåldet.
            </seg>
            <seg xml:id="i-118a9163beaf5a40-0">
              Fru talman! Ett lysande exempel har vi hört bland andra Roland
              Utbult nämna. Det är Håkan Fransson, drogförebyggare på Öckerö,
              som genom ett stort personligt engagemang och ett långsiktigt
              hållbart arbete jobbat drogförebyggande under ett antal år och
              lyckats engagera föräldragenerationen. Man har därmed mer än halverat
              alkoholkonsumtionen bland ungdomar i kommunen.
            </seg>
            <seg xml:id="i-9f15433faa764059-0">
              Detta är en strategi, som vi också hörde, som bygger på ÖPP,
              Örebro preventionsprogram, som är en metod som i dag används i
              stora delar av landet. Vi har nu via medierna sett att den på
              allvar har gett stor effekt när man använder den på det sätt man
              ska göra. Det är en framgångsfaktor som är att räkna med.
            </seg>
            <seg xml:id="i-f993f37eeb8d1bda-0">
              Jag gläder mig över att vi här kan komma överens och att utskottet
              har kommit fram till att göra ett tillkännagivande om eftersupningen.
              Tre motioner lämnades in under allmänna motionstiden, två kristdemokratiska
              och en socialdemokratisk. Detta är en fråga där det är viktigt
              att vi lyckas för att få en säkrare trafik. Jag gläder mig åt
              att statsrådet Maria Larsson har gett sitt uttalade stöd för att
              vi nu ska kunna komma en bit på vägen också när det gäller detta.
            </seg>
            <seg xml:id="i-a2f4bf448c46fe72-0">
              Det finns ett tydligt samband mellan alkohol och våld. Flera
              studier visar att alkoholen har stor betydelse just när det gäller
              misshandelsbrott och annan våldsutövning. Hela 60 procent av våldsbrotten
              i vårt land är alkoholrelaterade. När det gäller det grova ungdomsvåldet
              ligger siffran på 99 procent. Det finns i princip inget grovt
              ungdomsvåld i vårt land som inte är relaterat till alkoholen.
            </seg>
            <seg xml:id="i-6cf150c146454ea9-0">
              När det gäller att kriminalisera eftersupningen har vi använt
              Norge som förebild. Där har man sedan mer än 50 år tillbaka kriminaliserat
              eftersupningen. Norge har också en väldigt spännande försöksverksamhet.
              Man har i 28 kommuner kortat öppettiderna på krogen med en timme
              och nått stora resultat.
            </seg>
            <seg xml:id="i-137eff24cd62eca6-0">
              Man konstaterar att våldsbrotten har minskat med 30 procent i
              de kommunerna. Hamar ligger väldigt högt. Där har de minskat med
              60 procent. I en jämförande kommun, Elverum, har man inte förändrat
              öppettiderna på krogen. Där har man inte heller noterat någon
              nedgång. Det finns också exempel på andra länder, som Island,
              där man har ökat öppettiderna och där man ser att det går åt andra
              hållet. Men i Australien bekräftar man det som man har kommit
              fram till i Norge.
            </seg>
            <seg xml:id="i-f928ce2f15d93d76-0">
              Jag tycker, avslutningsvis, fru talman, att det vore spännande
              att se liknande exempel på försöksverksamhet i vårt land. Man
              kan engagera föräldrar i fler kommuner än i Öckerö. Man kan också
              ta initiativ och se: Vad kan vi göra för att minska alkovåldet?
              I det läget kan man också dra nytta av de erfarenheter som man
              har bland annat i Hamar. Det är goda exempel, och jag tycker att
              det är viktigt att vi följer dem och genomför liknande studier
              i vårt land för att få svenska exempel. Jag yrkar bifall till
              förslaget i socialutskottets betänkande.
            </seg>
          </u>
          <note type="speaker" xml:id="i-ae5f7bc73d46ce65-0">
            Anf. 89 MARGARETA SANDSTEDT (SD):
          </note>
          <u who="unknown" xml:id="i-faf5a223f1d51282-3">
            <seg xml:id="i-615175911192bd3f-0">
              Fru talman! Jag har pratat en hel del med ungdomar under de år
              som har varit. Jag har blivit oroad över den verklighet som de
              har beskrivit, och då talar jag inte enbart om äldre ungdomar
              utan även om dem som går i grundskolan.
            </seg>
            <seg xml:id="i-1ddb3ce80d5711af-0">
              För några år sedan anade jag inte hur illa det var i samhället.
              Det gjorde jag inte förrän min då 16-åriga dotter beskrev hur
              det var i grundskolan i en småstad i Sverige. Hon berättade om
              kamrater som började med hasch i sjuan för att efter två år avancera
              till riktiga knarkare. De satt påtända i klassrummen och även
              utanför, på skolgården. Ingen av de vuxna på skolan förstod det
              här beteendet. Man visste inte hur man skulle hantera det här.
              Det fick fortgå på det här viset utan att någon ingrep.
            </seg>
            <seg xml:id="i-e1b82fcc6c327d49-0">
              Jag fick följa min dotters sorgearbete under de här åren, då
              hon såg hur hennes tidigare kamrater fastnade i missbruk. De fick
              en annan personlighet, blev råa, kalla och kriminella. När jag
              såg jäntan min börja läsa dödsannonserna i 1617-årsåldern, utifrån
              att hon hade sett att vissa gjort självmordsförsök eller rent
              av försvunnit spårlöst, tänkte jag: Så här får det inte vara.
              Då fick jag nog, och jag förundrades över att det rådde en sådan
              tystnad bland politiker i den här frågan.
            </seg>
            <seg xml:id="i-60b2fea87c59a652-0">
              Jag tror inte att min generation och de som är äldre riktigt
              har förstått vidden av vad det är som pågår runt omkring oss och
              hur snabbt det här har gått. Det kan vara så att vi inte lever
              helt nära den yngre generationen. De har sin värld, och vi har
              vår. Jag tror att många unga lever ensamma i sin verklighet. Jag
              tror också att många är rädda för att inte bli trodda om de skulle
              berätta hur det egentligen är i deras verklighet.
            </seg>
            <seg xml:id="i-b7ba0331e46a04ac-0">
              Vi sverigedemokrater ser en stor koppling mellan utslagning,
              kriminalitet och droger, och vi förstår att vi måste hejda inflödet
              i landet om vi ska lyckas få bukt med det här eländet. Därför
              lade vi fram ett förslag i vår förra budget om att tillskjuta
              ytterligare 80 miljoner kronor för att ge ökade resurser till
              gränskontroller. Vi måste jobba med det här från alla möjliga
              håll. Risken är annars att det lokala förebyggande arbetet går
              förlorat. Det blir för dyrt och ineffektivt om flödet utifrån
              tillåts komma in i dagligen, att det lyckas fyllas på dagligen.
              Därför är det också stor risk att kommunerna tvingas dra ned på
              sådan här verksamhet och förebyggande åtgärder. Vi står inför
              den verkligheten.
            </seg>
            <seg xml:id="i-dd1cda7b28a6c754-0">
              När jag läser regeringens proposition om den samlade strategin
              tycker jag därför att den andas lite väl mycket försiktighet.
              Jag saknar slagkraftiga förslag som kan ge direkt återverkan på
              den sorgliga utveckling som vi fått. Detta har man också fått
              synpunkter på från Vänsterpartiet, Socialdemokraterna och Miljöpartiet.
              De har velat ha lite mer konkreta åtgärder.
            </seg>
            <seg xml:id="i-877c6a0f4cdc8e3b-0">
              Men när jag läser igenom deras förslag kan jag inte se några
              riktigt revolutionerande förslag som gör att vi kan få ned missbruket
              i landet. Miljöpartiet och Vänsterpartiet tycks i sin skrivelse
              inte nämna någonting om en insikt om att droger föder brott och
              att vi kanske därför fått större problem med den biten sedan ett
              antal år tillbaka. Den tystnaden tycker jag är lite oroande. För
              nog måste det finnas en förklaring till att våra fängelser och
              häkten är överfulla, till att våldsbrott, rån, våldtäkter och
              inbrott har ökat och till att våra gamla inte ens kan vara trygga
              i sina egna hem längre.
            </seg>
            <seg xml:id="i-9e621b838c12de00-0">
              Utifrån rådande omständigheter är det därför viktigt att vi hittar
              lösningar som är anpassade till den verklighet som vi i dag lever
              i, även om det skulle uppfattas som integritetskränkande. Det
              är nämligen hemskt viktigt att vi ger en signal utåt i samhället
              om att vi ser allvarligt på det som händer i vårt land.
            </seg>
            <seg xml:id="i-83b6228712bb7aa3-0">
              Vårt förslag är därför att vi ska möjliggöra för skolor att införa
              drogtester även utan elevers medgivande, att vi ska ge Kriminalvården
              ökade befogenheter till kroppsvisitering på fängelserna, som ett
              sätt att få drogfria fängelser, och att vi ska ge ökade resurser
              till gränskontroller, där en förstärkning måste till, bland annat
              vid färjelägen och hamnarna. Jag anser därför att vi sverigedemokrater
              har lösningar som är mer konkreta än de som tidigare har lagts
              fram och att man utifrån den här grunden kommer att lyckas bättre
              med det förebyggande arbetet.
            </seg>
            <seg xml:id="i-2199b011e0a8d7d0-0">
              Fru talman! Jag skulle även vilja nämna de anhörigas situation
              i den här debatten. Föräldrar har förvisso det största ansvaret
              för sina barn, men vi måste i vissa fall ge dem ett erkännande,
              att det nog aldrig har varit så svårt att vara förälder som i
              dag.
            </seg>
            <seg xml:id="i-c6e84223588c343e-0">
              Hur många föräldrar och anhöriga lider inte av vanmakt och ångest
              över misstanke eller vetskap om vad barnen håller på med? Vad
              kan de egentligen göra när dottern eller sonen successivt börjar
              få en missbrukarpersonlighet och inte längre är kontaktbar? Hur
              många vet att det handlar om narkotiska preparat och inte om en
              vanlig hormonförändring?
            </seg>
            <seg xml:id="i-f6d358866f46a004-0">
              Misstänker man droger tror jag inte att det hjälper hur gott
              föredöme man än är, för det är för starka krafter i rörelse omkring
              oss och ett för stort grupptryck. Man får inte utsätta sina barn
              för integritetskränkning. Man får inte låsa in dem. De anhöriga
              far därför kanske mer illa än den som missbrukar. Det gör de utifrån
              förtvivlan, vanmakt, ilska, skuld och kärlek.
            </seg>
            <seg xml:id="i-b0f29bffea1efa07-0">
              Det är väldigt vanligt att anhöriga riskerar att till slut hamna
              i långtidssjukskrivning eller, i värsta fall, i ett eget missbruk,
              eftersom de har fört en kamp ensamma alldeles för länge.
            </seg>
            <seg xml:id="i-176c345aff6ba2eb-0">
              Ska familjen och anhöriga få en rimlig chans mot drogepidemin
              måste därför ansvarsfördelningen vara jämn mellan samhälle och
              individ, för att inte vissa grupper i samhället ska behöva ta
              på sig hela skuldbördan själva.
            </seg>
            <seg xml:id="i-28528960dd2079d8-0">
              Fru talman! Utifrån det här yrkar jag bifall till vår reservation.
              Det handlar om att riksdagen tillkännager för regeringen som sin
              mening vad som anförs i motionen om att tillåta alkohol- och drogtester
              på elever utan deras medgivande, att riksdagen tillkännager för
              regeringen som sin mening vad som anförs i motionen om att verka
              för drogfria fängelser med fortsatt motivation till nykterhet
              med hjälp av ökade befogenheter och att riksdagen tillkännager
              för regeringen som sin mening vad som anförs i motionen om ökade
              anslag för gränskontroller för att stävja införseln av narkotiska
              preparat i landet.
            </seg>
            <seg xml:id="i-aa124524aee401eb-0">
              (TREDJE VICE TALMANNEN: Får jag be Margareta Sandstedt förtydliga
              yrkandet. Är det yrkande på en motion, eller faller det samman
              med någon av reservationerna?)
            </seg>
          </u>
          <note xml:id="i-5c71722d0916ed42-0">
            Jag yrkar bifall till reservation 4.
          </note>
          <note type="speaker" xml:id="i-b07f410e0e20dd65-0">
            Anf. 90 MAGNUS EHRENCRONA (MP) replik:
          </note>
          <u who="magnus_ehrencrona_161a69" xml:id="i-1b7575c57ccc46ac-3">
            <seg xml:id="i-03c7baab70dba10f-0">
              Fru talman! Margareta Sandstedt nämnde narkotiska preparat här,
              men det förekommer också en illegal handel med alkohol, som vi
              har varit inne på tidigare i debatten.
            </seg>
            <seg xml:id="i-aae0d5bb8771fcad-0">
              En intressant fråga till ett nytt parti här i riksdagen är: Vad
              tycker Sverigedemokraterna om införselkvoter? Det vore väldigt
              intressant att få det utvecklat. EU-parlamentet har ju fattat
              ett rådgivande beslut 2008 om att halvera införselkvoterna. Vad
              tycker Sverigedemokraterna om det?
            </seg>
          </u>
          <note type="speaker" xml:id="i-fe0456afe240436a-0">
            Anf. 91 MARGARETA SANDSTEDT (SD) replik:
          </note>
          <u who="unknown" xml:id="i-faf5a223f1d51282-4">
            <seg xml:id="i-51c531ba67249215-0">
              Fru talman! Jag kan hålla med om att de stora införselkvoterna
              är ett stort bekymmer. Dess värre har jag inte fört en diskussion
              om den här frågan men återkommer gärna med svar senare.
            </seg>
          </u>
          <note type="speaker" xml:id="i-6fce87b4cbb8d1b0-0">
            Anf. 92 MAGNUS EHRENCRONA (MP) replik:
          </note>
          <u who="magnus_ehrencrona_161a69" xml:id="i-1b7575c57ccc46ac-4">
            <seg xml:id="i-40cc6febdd734f1c-0">
              Fru talman! Vi ser fram emot det i den kommande hanteringen.
              Vi har ju reservation 19, en rödgrön reservation, om den här frågan.
              Då är det lägligt att diskutera det vidare inför kommande års
              behandling.
            </seg>
          </u>
          <note xml:id="i-dfbac0994f15802c-4">
            Överläggningen var härmed avslutad.
          </note>
          <note xml:id="i-49577da87e55cc3b-0">
            12 § Tillämpning i fråga om Demokratiska folkrepubliken Korea
            av lagen (1996:95) om vissa internationella sanktioner
          </note>
          <note xml:id="i-bd9171516c2919d8-6">
            Föredrogs
          </note>
          <note type="speaker" xml:id="i-9811830748feea1c-0">
            Anf. 93 ULRIK NILSSON (M):
          </note>
          <u who="ulrik_nilsson_f7792c" next="cont" xml:id="i-84c94ff45299d6e2-0"/>
          <note xml:id="i-16bb92d7492d176a-0">
            Fru talman! Låt mig börja med att yrka bifall till förslaget
            i utrikesutskottets betänkande nr 6 om sanktioner mot Nordkorea.
          </note>
          <u who="ulrik_nilsson_f7792c" prev="cont" xml:id="i-376ce9b279367e7c-0">
            <seg xml:id="i-688624287e3a9fa0-0">
              Fru talman! När man studerar länder som har namn efter geografiska
              riktningar kan man se att det nästan alltid är ett tecken på att
              det råder oenighet om hur ett land ska ledas och styras. Man kan
              ofta se olika system ställas mot varandra som i det här fallet
              där en demokrati med en marknadsekonomi ställs mot en diktatur
              med en hårt styrd planekonomi. Som vi väl alla är överens om hör
              frihet, mänskliga rättigheter och ekonomisk utveckling ihop. Vore
              frågan vilket system som är bäst vore det ganska enkelt att ta
              ställning utifrån situationen på den koreanska halvön.
            </seg>
            <seg xml:id="i-42332daf9998d140-0">
              Men även om det är lätt för oss är det inte lika lätt för regimen
              i Nordkorea att säga att man har gått fel väg, utan i stället
              strävar Nordkorea efter att försöka utnyttja alla medel, oftast
              medel som inte är demokratiska, för att påverka utvecklingen i
              syd. De använder dem mot sitt eget folk och mot andra länder.
              Det är därför vi i dag har ett paket med sanktioner. Det handlar
              om vapenleveranser och paramilitär utrustning, och det handlar
              också om utbildning, finansiella tillgångar och inte minst kärnteknisk
              utveckling.
            </seg>
            <seg xml:id="i-8e897e289ea0f7e4-0">
              Det här sanktionspaketet behövs därför att vi som tror på det
              system som Sydkorea står för också tror på frihandel, men frihandel
              innebär i sin tur att i stort sett alla länder har tillgång till
              de tekniker som vi talar om. De har i stort sett tillgång till
              samma teknikpaket. Just därför måste vi alla agera samstämt. Har
              vi olika synpunkter skulle ett eller några länder som väljer att
              se annorlunda på det göra hela sanktionssystemet meningslöst.
              Därför är det viktigt att vi har det system som vi nu har utvecklat
              där staterna går i takt.
            </seg>
            <seg xml:id="i-4972b4ecdb02e3c2-0">
              Förenta nationerna fattar beslut som i vissa delar är bindande
              för medlemsländerna. EU fattar också beslut som i vissa delar
              är bindande men också andra som inte är bindande och förutsätter
              nationell lagstiftning. Det är det som vi i dag har att ta ställning
              till. Det är en liten del av ett sanktionspaket som vi alla är
              överens om både till innehåll och till funktion. Det ska täcka
              upp och inte skapa kryphål för Nordkorea.
            </seg>
            <seg xml:id="i-4b12ea9a5adead1c-0">
              Vad är då syftet? Det är definitivt inte att göra livet värre
              för dem som är fattiga och utsatta i Nordkorea. Det handlar snarare
              om att vara väldigt tydliga med att vi genom sanktionerna kan
              stödja demokrati, mänskliga rättigheter, fattigdomsbekämpning
              och hela den kraft som borde kunna leda till en förändring. Framför
              allt handlar det om att vi ska kunna hindra regimen från att använda
              kärnteknik och i förlängningen kärnvapen och om att de ska ha
              begränsade möjligheter till en konventionell krigföring gentemot
              dem som de uppfattar som motståndare vare sig det är inom eller
              utom landet.
            </seg>
            <seg xml:id="i-36a5829f9c35d74d-0">
              Det är också viktigt att markera att så här får det inte gå till,
              så här får man inte bete sig mot sitt eget folk och så här får
              man inte bete sig mot grannländer. Det är svårt att inte dra sig
              till minnes det som hände det sydkoreanska fartyget Cheonan förra
              året. Det sänktes, sannolikt genom ett angrepp från den nordkoreanska
              sidan. Det är inte erkänt och bekräftat, men allting tyder på
              att det skedde från den nordkoreanska sidan. Vi har alla markerat
              väldigt tydligt att detta inte får förekomma.
            </seg>
            <seg xml:id="i-cc69893f186a7ef0-0">
              Det är också viktigt att vi nu via sanktionsbeslutet markerar
              att vi är beredda att följa upp detta och se till att vi inte
              stöder den nordkoreanska regimen genom att ge dem några handelsmöjligheter.
            </seg>
            <seg xml:id="i-eb7a16a8b8e470cc-0">
              Fru talman! Jag tycker att det är glädjande att vi har ett enigt
              utskott som uttalar sig för att fatta de nödvändiga beslutet i
              riksdagen för att genomföra hela sanktionspaketet mot Nordkorea.
              Vi har all anledning att markera att det inte är en stat som står
              för det vi tror på, nämligen demokrati, frihandel, mänskliga rättigheter,
              fattigdomsbekämpning och alla de positiva värdeord vi kan räkna
              upp.
            </seg>
          </u>
          <note xml:id="i-1699f3ebd1f86616-0">
            Fru talman! Jag yrkar bifall till förslaget i utrikesutskottets
            betänkande.
          </note>
          <note type="speaker" xml:id="i-bf3e20f07cda8f26-0">
            Anf. 94 ISMAIL KAMIL (FP):
          </note>
          <u who="ismail_kamil_816485" xml:id="i-e6612333bdf2b6ea-0">
            <seg xml:id="i-6523f6c93cee9be1-0">
              Fru talman! Nordkorea har alltid fört en konfrontationspolitik
              gentemot omvärlden. Det har varit provskjutningar av missiler,
              test av långdistansrobotar, uppskjutning av kommunikationssatelliter,
              genomförande av kärnvapenprov, underjordiska provsprängningar
              av kärnladdningar, utveckling av robotprogram med mera. Listan
              kan göras hur lång som helst.
            </seg>
            <seg xml:id="i-d5ab6c3f9bbc3ac2-0">
              Det är ingen tvekan om att Nordkorea är en repressiv kommunistdiktatur.
              Den lagliga politiska verksamheten i Nordkorea domineras helt
              av kommunistpartiet.
            </seg>
            <seg xml:id="i-0e2181587ce6600c-0">
              År 1998 stadgades genom ett konstitutionstillägg att Kim Il Sung
              skulle fungera som landets evige president. Inför parlamentsvalen,
              som äger rum vart femte år, utses kandidater i varje valkrets,
              varpå dessa går till val utan motkandidater. Därmed dras landets
              politik helt upp av Koreas arbetarparti. Yttrandefrihet för medborgarna
              saknas helt. Fångläger och långa fängelsestraff för oliktänkande
              tillhör vardagen.
            </seg>
            <seg xml:id="i-d7c7d815ddec83c4-0">
              Fru talman! Nordkorea är en totalitär stat och en av de mest
              slutna stater som finns. Olika rapporter redovisar att det förekommer
              tortyr, förtryck, repressalier och mycket annat såsom tvångsaborter,
              tvångssteriliseringar, test av biologiska och kemiska medel, fysiska
              och psykiska tortyrmetoder med mera.
            </seg>
            <seg xml:id="i-5de068203ce1fedc-0">
              Fru talman! Vi har alltså att göra med en regim som Nordkorea
              en regim som förtrycker sina egna medborgare, en regim som utgör
              ett hot mot sina grannar, en regim som bevisligen säljer teknik,
              kunskap, kompetens och vapen till andra diktatorer i världen.
              Det är en regim som är mycket brutal. En sådan regim, som utgör
              en fara för världsfreden och som inte respekterar mänskliga rättigheter,
              måste bemötas kraftfullt av världssamfundet.
            </seg>
            <seg xml:id="i-8e62ec644beeac62-0">
              Nordkorea står dessutom som enda land utanför icke-spridningsavtalet.
            </seg>
            <seg xml:id="i-64fa7d48f0d8d3ea-0">
              Merparten av FN- och EU-sanktionerna mot Nordkorea omfattas av
              förbudsregler och restriktiva åtgärder mot den icke-demokratiska
              folkrepubliken Korea. EU-förordningarna är direkt tillämpliga
              i Sverige. Detta gäller framför allt förbudet mot att förse Nordkorea
              med, eller från Nordkorea anskaffa, viss materiel och teknik enligt
              särskilda listor, liksom frysning av tillgångar för personer,
              enheter och organ med koppling till Nordkoreas program för kärnvapen,
              andra massförstörelsevapen och ballistiska missiler.
            </seg>
            <seg xml:id="i-fda45e23a7a5c9ef-0">
              Fru talman! Sanktionerna är helt nödvändiga för att tvinga Nordkorea
              till icke-spridningsavtal, för att kunna ha kontroll över kärnvapen
              och det som Nordkorea sysslar med, för att tvinga dem till att
              ha respekt för mänskliga rättigheter och inte minst för att stoppa
              hotet mot grannländerna.
            </seg>
          </u>
          <note xml:id="i-e58d073877605bb2-0">
            Fru talman! Jag yrkar bifall till utrikesutskottets förslag i
            betänkande nr 6.
          </note>
          <note type="speaker" xml:id="i-9705679782f142bb-0">
            Anf. 95 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-96671fe4a9ffa57a-0">
            <seg xml:id="i-b958683d8fca3b6e-0">
              Fru talman! Kolleger! Vi diskuterar i dag skärpta sanktioner
              mot Nordkorea med anledning av att landet utvecklar kärnvapen
              och genomför kärnvapensprängningar i strid med gällande internationella
              överenskommelser. Vi i Vänsterpartiet ställer oss bakom de skärpta
              sanktionerna och yrkar bifall till utrikesutskottets förslag i
              betänkandet.
            </seg>
            <seg xml:id="i-c568eb9b73dfd5d6-0">
              Nordkorea är ett speciellt exempel. Det finns knappast någon
              stat i världen som kan jämföra sig med Nordkorea när det gäller
              förtryck mot den egna befolkningen, auktoritärt styre och att
              hålla befolkningen isolerad från omvärlden.
            </seg>
            <seg xml:id="i-852eda244def3b45-0">
              I Nordkorea finns sannolikt tusentals politiska fångar. De mest
              grundläggande politiska och mänskliga fri- och rättigheter förnekas
              medborgarna. Landet är en av världens flitigaste användare av
              dödsstraffet. Förra året avrättades minst 60 personer i Nordkorea.
              Det är fler än i USA, trots att USA är ett betydligt större land.
            </seg>
            <seg xml:id="i-24414dd2d62fdde7-0">
              Nordkoreas politik präglas av en förstelnad, stalinistisk personkult.
              Presidentämbetet är nu på väg att ärvas i tredje generationen
              efter andra världskriget. Samtidigt är Nordkorea ett av världens
              mest militariserade samhällen. Det är naturligtvis svårt att exakt
              beräkna hur stor andel av landets bnp som används till rustningar
              och till militären, men det är sannolikt svårt att överträffa
              av något annat land i världen. Det innebär ett mycket högt pris
              för nordkoreanerna. När resurserna går till vapenframställning
              och kärnteknik svälter en stor del av Nordkoreas befolkning. FN
              slog häromveckan larm om att sex miljoner nordkoreaner riskerar
              svält framöver, och det är i så fall inte den första svältkatastrofen
              i landets historia.
            </seg>
            <seg xml:id="i-47fe0845ea661cdb-0">
              När det gäller kärnvapenpolitiken och det mycket hotfulla agerandet
              från det nordkoreanska ledarskiktet är landets oberäkneliga beteende
              naturligtvis ett stort bekymmer för länderna i regionen. Man väljer
              ofta att på olika sätt provocera grannländerna. Men det är också
              något som används internt i Nordkorea. Genom att höja hotbilden
              internt, genom att bedriva en mer aggressiv propaganda kan man,
              genom att frammana den hotbilden, hålla nere oppositionen i det
              egna landet.
            </seg>
            <seg xml:id="i-fb66219c18db4f3f-0">
              En del av de stärkta sanktionerna, som vi nu i stor enighet ska
              fatta beslut om i riksdagen, innebär att man genomför ett importembargo
              på vapen från Nordkorea. Nordkorea är nämligen en betydande vapenexportör
              till diverse olika regimer runt om i världen.
            </seg>
            <seg xml:id="i-67cfb368a7281afe-0">
              Det belyser också ett större problem när det gäller vapenhandeln
              och Sveriges politik. Vi har ju en omfattande diskussion om den
              svenska vapenexporten, där vi från bland annat Vänsterpartiet
              vill införa ett förbud mot vapenexport till diktaturer, något
              som vi inte har i dag i Sverige. Vi borde därför även se över
              från vilka länder vi importerar vapen inte för att vi importerat
              några vapen från Nordkorea, men vi har under de senaste åren importerat
              vapen från bland annat Israel och Vitryssland. Vapenhandeln går
              ju i två riktningar, och även importlagstiftningen som helhet
              borde således ses över vad gäller den svenska vapenhandeln.
            </seg>
            <seg xml:id="i-c7bbe50ed7d4a468-0">
              Vänsterpartiet är varma anhängare av kärnvapennedrustning och
              av icke-spridningsavtalet. Vi anser att kärnvapnen ska skrotas,
              i Nordkorea liksom i andra länder, och vi tycker därför att det
              är riktigt och rimligt att man skärper sanktionerna mot Nordkorea,
              som i dag tyvärr utvecklas i motsatt riktning.
            </seg>
          </u>
          <note type="speaker" xml:id="i-28790a90c948fede-0">
            Anf. 96 ROBERT HALEF (KD):
          </note>
          <u who="robert_halef_9ca73c" xml:id="i-7e6fdc0aae9d7542-0">
            <seg xml:id="i-4198ee5738feedcf-0">
              Fru talman! För några dagar sedan kom uppgifter från FN om att
              sex miljoner människor hotas av svält i Nordkorea. Anledningen
              anses vara en kraftigt minskad inhemsk livsmedelsproduktion och
              minskad import. Nordkorea har vädjat om livsmedelsbistånd från
              USA och Europa och också från ett av världens fattigaste länder,
              Zimbabwe i Afrika. Sydkorea har tidigare skickat omkring 40 000
              ton ris om året till Nordkorea men har de senaste åren stoppat
              leveranserna på grund av försämrade relationer.
            </seg>
            <seg xml:id="i-aac69bfe7c1c940e-0">
              Framför allt har två händelser de senaste åren bidragit till
              att försämra Nordkoreas relation med Sydkorea och resten av omvärlden.
              I mars förra året sänkte en torped ett sydkoreanskt krigsfartyg,
              vilket ledde till att 46 sjömän dödades. Nordkorea har aldrig
              erkänt sänkningen men har av Internationella haverikommissionen
              pekats ut som angriparen. I november förra året dödades fyra sydkoreaner
              när Nordkorea besköt en ö utmed gränsen, som är omstridd.
            </seg>
            <seg xml:id="i-39cfcf56af5ac003-0">
              Till det spända läget hör också att nordkoreanerna i höstas visade
              upp en anrikningsanläggning för uran för en besökande amerikansk
              forskare som efteråt sade att landets kärnkraft lätt kan ställas
              om för att framställa kärnvapen. Kort före jul proklamerade Nordkorea
              beredskap för ett heligt krig med kärnvapen. Det skedde efter
              en stor sydkoreansk militärövning två mil söder om de båda rivaliserande
              koreanska staterna, i närheten av gränsen.
            </seg>
            <seg xml:id="i-32a865317a539554-0">
              Fru talman! Sommaren 2006 lät Nordkorea testa en långdistansmissil
              samt kortdistansrobotar. Våren 2009 sköt Nordkorea upp en ballistisk
              robot, vilket fick hård kritik av omvärlden och av FN:s säkerhetsråd.
            </seg>
            <seg xml:id="i-fa884ac3d68dc2ef-0">
              För att försöka hitta en lösning på konflikten på Koreahalvön
              har så kallade sexpartssamtal ägt rum under flera år. I dessa
              samtal ingår förutom Nordkorea och Sydkorea även Kina, som är
              värd för samtalen, samt USA, Japan och Ryssland. Förhandlingarna
              ledde 2005 fram till ett gemensamt uttalande om att göra Koreahalvön
              till kärnvapenfri zon. Som en följd av kontroversen kring Nordkoreas
              uppskjutning av den ballistiska missilen 2009 lämnade emellertid
              Nordkorea sexpartssamtalen.
            </seg>
            <seg xml:id="i-018d04d049bf55a5-0">
              Då Nordkorea i strid med internationella överenskommelser har
              utvecklat kärnvapen och genomfört kärnsprängningar antog FN:s
              säkerhetsråd 2006 och 2009 två resolutioner om Nordkorea. Europeiska
              unionens råd har tagit ett rådsbeslut om restriktiva åtgärder
              mot Nordkorea för att genomföra säkerhetsrådets sanktionsbeslut.
            </seg>
            <seg xml:id="i-155afbcf6b1c325f-0">
              Alliansregeringen beslutade i januari i år att införa sanktioner
              mot Nordkorea. Sanktionerna innebär ett förbud mot att köpa, importera
              eller transportera krigsmateriel till Nordkorea. De innebär även
              ett förbud mot att leverera, sälja, överföra eller genom Sverige
              transportera paramilitär utrustning till Nordkorea.
            </seg>
            <seg xml:id="i-f119b4d813f63f9b-0">
              Fru talman! Jag välkomnar dessa sanktioner. Då den nordkoreanska
              regimen framstår som alltmer despotisk måste vi göra allt vi kan
              för att begränsa vapentillförseln till landet. Det gäller material
              som kan användas för framställning av kärnvapen eller för konventionell
              krigföring. Relationerna mellan länderna på Koreahalvön är nu
              kyligare än någonsin tidigare. Några samtal i sexpartsgruppen
              förekommer inte.
            </seg>
            <seg xml:id="i-82510e3f7d96362f-0">
              Nordkorea är väldigt slutet och regimen håller befolkningen i
              ett hårt grepp. Något liknande den folkliga resning med krav på
              demokrati, yttrandefrihet och respekt för mänskliga rättigheter
              som vi sett i Nordafrika och Mellanöstern de senaste månaderna
              verkar inte vara möjligt i Nordkorea i dag.
            </seg>
            <seg xml:id="i-0af01d7e9a181660-0">
              Men det finns ett litet hopp. Trots regimens hårda grepp om befolkningen
              verkar det ändå finnas ett visst folkligt motstånd mot regimen.
              I februari demonstrerade människor i en ovanlig protestaktion
              mot elavbrott och matbrist, enligt uppgifter i sydkoreanska medier.
              I flera mindre städer ägde demonstrationer rum sedan elektriciteten
              omfördelats till huvudstaden. Det tyder på att regimen inte har
              hundraprocentig kontroll och att det finns en viss folklig opposition.
              Detta är hoppfullt, och jag hoppas att det internationella samfundets
              strävan efter att finna en fredlig lösning på konflikten på Koreahalvön
              fortsätter och att det blir fred dem emellan.
            </seg>
          </u>
          <note xml:id="i-184cae433a53115a-0">
            Jag yrkar i övrigt bifall till förslaget i utrikesutskottets
            betänkande.
          </note>
          <note xml:id="i-dfbac0994f15802c-5">
            Överläggningen var härmed avslutad.
          </note>
          <note xml:id="i-c751ae9956be7754-0">
            13 § Grundskolan
          </note>
          <note xml:id="i-bd9171516c2919d8-7">
            Föredrogs
          </note>
          <note type="speaker" xml:id="i-2ee7edfd114220bc-0">
            Anf. 97 MARGARETA PÅLSSON (M):
          </note>
          <u who="margareta_palsson_933b97" xml:id="i-bf3cae7fda0682dd-0">
            <seg xml:id="i-eda8db4ce84ff046-0">
              Fru talman! När Göran Persson stod här i talarstolen 1990 i egenskap
              av skolminister kunde kanske inte ens han ana vad som komma skulle.
              Vissa av de reformer som genomfördes under 90-talet har försatt
              svensk skola i en mycket olycklig situation. Kommunaliseringen
              av skolan genomdrevs i en tid av djup ekonomisk kris. Detsamma
              gäller gymnasiereformen, läroplanen från 1994 samt det betygssystem
              som vi nu har och som lett till en enorm betygsinflation. De ekonomiska
              förutsättningarna för reformerna var som bekant maximalt dåliga.
            </seg>
            <seg xml:id="i-b54f14542389d2b8-0">
              Men det går inte att blunda för den verklighet vi ser, som Socialdemokraterna
              gjorde under alltför lång tid. Alla de undermåliga resultat som
              vi kunnat ta del av från SCB, Timms- och PISA-rapporter, Skolverkets
              rapporter, diverse offentliga utredningar etcetera har varit och
              är fortfarande ytterst alarmerande. Som exempel kan nämnas följande:
            </seg>
            <seg xml:id="i-c4ecbbe35af01302-0">
              Fru talman! Så här kan vi inte ha det! Därför genomför vi och
              våra vänner i Alliansen den mest omfattande och kraftfulla reformeringen
              av utbildningssystemet i modern tid. I år reformeras både de obligatoriska
              och de frivilliga skolformerna grundligt. Vi får en ny skollag,
              ett helt nytt gymnasium, nya läroplaner och kursplaner för grundskolan,
              en ny lärarutbildning, lärarlegitimationer, betyg i sexan och
              fler och tidigare nationella prov.
            </seg>
            <seg xml:id="i-26860ad357029cd6-0">
              Dessa reformer ska naturligtvis noggrant följas och utvärderas.
              Vid behov måste vi möjligtvis finjustera någon detalj. Att omsorgsfullt
              vårda reformer är nyckeln till ett konstruktivt reformarbete och
              till en framgångsrik skola. Utvärderingar är oumbärliga i sammanhanget.
              Kanske hade en bättre bevakning och uppföljning av reformerna
              under 90-talet bidragit till att motverka skolans utförsbacke
              under 2000-talet.
            </seg>
            <seg xml:id="i-dca335bdeaddbb55-0">
              Regeringen tillsätter mot bakgrund av den oroande utveckling
              som jag beskrivit tidigare en utredning för att utvärdera effekterna
              av kommunaliseringen. Vi måste bringa klarhet i de komplicerade
              orsakssamband som lett fram till elevernas försämrade studieresultat,
              läraryrkets sjunkande status och bristerna i likvärdigheten. Regeringen
              har också föreslagit en parlamentarisk utredning för att behandla
              en del frågor som rör friskolor och vinsterna i friskolorna.
            </seg>
            <seg xml:id="i-33d9f1e70263b765-0">
              Utöver detta har regeringen i budgetpropositionen aviserat att
              ett utvärderingsinstitut ska bildas under 2012. Syftet med institutet
              är att utvärdera effekterna av våra reformer. De utvärderingar
              som institutet genomför ska kunna initieras både av regeringen
              och av institutet självt. Utvärderingarna ska ligga till grund
              för våra beslut. Ett utvärderingsinstitut med denna utformning
              uppfyller på ett bättre sätt vårt behov av utvärderingar. Ett
              institut har på ett helt annat sätt möjlighet att bygga upp kompetens
              och en gedigen kunskapsbank. En enskild utredning saknar dessa
              förutsättningar.
            </seg>
            <seg xml:id="i-d9ab679d55f3a1a4-0">
              Fru talman! Fortfarande finns det tyvärr ett starkt motstånd
              mot friskolor. Visst finns det friskolor som är illa skötta. Det
              finns tyvärr också kommunala skolor som är illa skötta. Men dessa
              problem hanterar vi nu genom en ny skollag som skapar större likvärdighet.
              Dessutom har vi en skolinspektion som ska upptäcka de brister
              som finns och komma med förslag på hur både kommunala och fristående
              skolor ska förbättras.
            </seg>
            <seg xml:id="i-72ba40f5dab1810e-0">
              Ett fristående huvudmannaskap är inte i sig problematiskt, vilket
              Vänsterpartiet tycks anse. Friskolor är en naturlig och positiv
              del av det svenska skolsystemet. Den modell vi införde under 90-talet
              åtnjuter stort intresse och respekt i andra länder, exempelvis
              Storbritannien och USA. Det gläder oss att Socialdemokraterna
              har närmat sig vår uppfattning gällande friskolor, men vi oroas
              samtidigt över vad som händer om partiet gör en rejäl vänstersväng,
              vilket verkar ske med en ny partiledare vid rodret.
            </seg>
            <seg xml:id="i-c05cbff1943baf52-0">
              Fru talman! Moderaterna var kritiska till kommunaliseringen när
              den genomdrevs. Men i dag ser vi inga skäl till att återförstatliga
              skolan. En sådan reform skulle vara mycket kostsam och helt stjäla
              fokus från de omfattande reformer som vi nu sjösätter.
            </seg>
            <seg xml:id="i-83330dcf42617adf-0">
              Vi moderater anser dessutom i grunden att principen om decentralisering
              av makten är bra. Att kommunala huvudmän fattar beslut om framtiden
              utifrån insikter om och erfarenheter av den egna praktiska verkligheten
              är principiellt mycket klokt.
            </seg>
            <seg xml:id="i-eb98113a6b294800-0">
              Nu får vi dessutom ett regelverk i form av en ny skollag som,
              till skillnad från den gamla, är anpassad till kommunaliseringen.
              Den nya skollagen kan på ett helt annat sätt upprätthålla en hög
              och likvärdig standard.
            </seg>
            <seg xml:id="i-ef4c9c8a2f754219-0">
              Slutligen, herr talman: Frågan om kommunaliseringens effekt på
              resultaten i skolan är komplex, och vi har därför anledning att
              se över vad det är som har gått snett. Att grundligt försöka lära
              av det förflutna för att kunna blicka framåt och fatta bra beslut
              för framtiden har alltid varit Moderaternas inställning. Det är
              en förnuftig hållning till allt reformarbete.
            </seg>
          </u>
          <note xml:id="i-9abccfc00bf7a3e2-0">
            Därför yrkar vi bifall till reservation 4 under punkt 2 och i
            övrigt bifall till utskottets förslag i betänkandet i sin helhet.
          </note>
          <note xml:id="i-2cf72b09477a6487-0">
            I detta anförande instämde Jan Ericson och Camilla Waltersson
            Grönvall (båda M), Ulrika Carlsson i Skövde (C) samt Yvonne Andersson
            och Annika Eclund (båda KD).
          </note>
          <note type="speaker" xml:id="i-1e6aa4812b59e4d2-0">
            Anf. 98 MIKAEL DAMBERG (S):
          </note>
          <u who="mikael_damberg_23b905" xml:id="i-2510faeb172ab0f6-0">
            <seg xml:id="i-fb1af4ef7e2176f0-0">
              Herr talman! I dag debatterar vi utbildningsutskottets betänkande
              UbU7 om grundskolan. Det är ett betänkande som omfattar 160 olika
              motionsyrkanden om grundskolan från den allmänna motionstiden
              2010. I betänkandet finns allt från stort till smått.
            </seg>
            <seg xml:id="i-e0713b3c66365154-0">
              Svensk grundskola står inför stora utmaningar. Några av de viktigaste
              utmaningarna för svensk skola är att kunskapsresultaten faller
              och att likvärdigheten i den svenska skolan håller på att kapsejsa.
              Jag ska tala lite om detta. Jag ska också tala om de två tillkännagivanden
              som riksdagens utskott gör till regeringen i och med detta betänkande,
              vilket är spännande.
            </seg>
            <seg xml:id="i-e34566a99562c90d-0">
              Jag ska börja med det positiva. När jag besöker skolor runt om
              i Sverige träffar jag lärare och skolledare som brinner för sitt
              arbete. De möter varje dag elever som växer i kunskaper och självförtroende
              och som trivs och mår bra i skolan. Denna positiva bild av svensk
              skola och alla de lärare som arbetar där kommer inte alltid ut
              i debatten. Men man blir stolt som skolpolitiker när man träffar
              lärare och rektorer som brinner så mycket för att hjälpa dessa
              barn till vuxenlivet och till en bättre framtid.
            </seg>
            <seg xml:id="i-d045e899375d99ca-0">
              Men det finns också problem i skolan. Jag brukar säga att det
              är ett jätteproblem att 14 000 skolelever lämnade grundskolan
              senast utan behörighet till gymnasieskolan. Det är den högsta
              siffra som någonsin har uppvisats i det svenska skolsystemet.
              Det jobbiga med siffran är att den är ett bevis på att kunskapsresultatet
              sjunker. Men när man tittar närmare på vilka elever det handlar
              om ser man också tydligt att likvärdigheten håller på att gå förlorad.
            </seg>
            <seg xml:id="i-0e595e9731e11070-0">
              Sverige, som tidigare var ett land som utmärkte sig därför att
              skolsystemet höll ihop och gav eleverna likvärdiga chanser i livet,
              börjar nu få ett skolsystem där barn till akademiker och välutbildade
              föräldrar klarar sig bättre i skolan medan barn till föräldrar
              som inte har någon utbildning klarar sig allt sämre. Klyftorna
              och segregationen i skolsystemet breder ut sig.
            </seg>
            <seg xml:id="i-6da0b00ab3ab9ba9-0">
              Det är intressant att lyssna till Skolverket, som gör analysen
              att den bristande likvärdigheten och den ökande skolsegregationen
              är en av huvudförklaringarna till de sjunkande kunskapsresultaten.
              Detta borde få en att dra öronen åt sig. Man borde fundera på
              vad det är som håller på att gå snett. Vilka åtgärder vidtar vi
              nu för att öka likvärdigheten och garantera alla elever rätt till
              en riktigt bra utbildning?
            </seg>
            <seg xml:id="i-b3598a209a68dfaf-0">
              Jag måste säga att jag är besviken på regeringen. Den gör inte
              tillräckligt mycket för att garantera en likvärdig skola. När
              Skolverket säger att de flesta kommuner i dag fördelar pengar
              utifrån någon form av pengsystem, mer eller mindre lika för alla,
              säger Skolverket att systemet bidrar till att öka ojämställdheten
              i den svenska skolan.
            </seg>
            <seg xml:id="i-9b6aae3cd5ba01ee-0">
              Vi säger då vi har föreslagit det många gånger och vi skriver
              det i vår första reservation att vi tycker att man ska vara tydlig
              med att kommunerna måste fördela pengar till skolor och elever
              efter deras behov.
            </seg>
            <seg xml:id="i-b5cd0481a5b27f94-0">
              En öppen fråga som har lyfts fram många gånger i denna kammare
              är: Varför är regeringen så rädd att från riksdagen säga att kommunerna
              måste fördela pengar till skolor efter skolornas och elevernas
              behov? Det är obegripligt.
            </seg>
            <seg xml:id="i-5de0623c1df31c97-0">
              Vi visar i reservationen att vi också i vår budgetmotion har
              tilldelat skolan öronmärkta pengar för att vända trenden. Vi tror
              att man måste våga specialdestinera statsbidrag och rikta pengar
              till skolan för att vända trenden. Så kan man ge lärarna större
              möjligheter att se och utmana varje elev och göra skillnad i klassrummet.
              Det räcker inte med skolreformer som handlar om styrdokument och
              målsättningar. Det handlar också om att göra skillnad i klassrummet.
              Ingen kan påstå att det inte gör någon skillnad för läraren om
              det är 29 eller 24 elever i klassrummet. Det är klart att läraren
              har olika tid och möjlighet att utmana, stimulera och jobba med
              eleverna om man ser det på detta sätt.
            </seg>
            <seg xml:id="i-83fe499073517896-0">
              En annan fråga, som inte alls diskuteras så mycket i svensk skoldebatt
              som den borde, är frågan om alla de barn som går till skolan med
              en klump i magen. De är oroliga för att träffa sina kamrater som
              mobbar dem. Jag har träffat elever och jag är säker på att också
              ni har träffat dem som vittnar om hur de hade det i skolan. De
              berättar hur kränkta de var, hur oroliga de var och hur dåligt
              de mådde under sin studietid.
            </seg>
            <seg xml:id="i-477feb9f20486d97-0">
              Jag är helt övertygad om att vi gemensamt är överens om att detta
              är någonting riktigt allvarligt. Vi vet att de elever som blir
              kränkta i skolan inte heller kommer att kunna prestera ett skolresultat.
              Det är alltid så: En kränkt elev klarar inte på samma sätt som
              andra elever av att lära sig och att fokusera på skolarbetet.
            </seg>
            <seg xml:id="i-89e45e38bf629af4-0">
              Det är en plikt att gå i grundskolan. Det ställer ännu högre
              krav på rektor och skola att organisera en verksamhet som är helt
              fri från mobbning och trakasserier. Eleverna ska känna sig trygga
              i skolan.
            </seg>
            <seg xml:id="i-24e78a6184e97785-0">
              Därför välkomnar jag att riksdagen nu gör ett tillkännagivande
              som säger att man ska studera både tillgängligheten och kvaliteten
              i elevhälsan. Det är någonting som dessa elever ofta upplever
              inte fanns där när de behövde det. De blev inte bemötta med tillräcklig
              respekt när de först slog larm och sade: Jag mår inte bra! Det
              är ett stort steg för ett litet barn att gå till en vuxen och
              säga: Det här är inte bra. Jag mår inte bra. Kompisarna behandlar
              mig illa! Då är det oerhört viktigt att elevhälsan och andra vuxna
              reagerar mycket snabbt. Det ska finnas en bredd i elevhälsan så
              att den kan jobba både med de fysiska och de psykiska problemen
              i skolan.
            </seg>
            <seg xml:id="i-6ccb18b81fedfa5a-0">
              Det är ett viktigt tillkännagivande som riksdagen nu gör till
              regeringen om att göra en sådan här kartläggning. Jag ser verkligen
              fram mot resultatet så att vi kan få en mer seriös debatt om vad
              svensk skola måste göra för att bemöta dessa elever med den respekt
              som de förtjänar.
            </seg>
            <seg xml:id="i-61b0bba201a65534-0">
              Det andra tillkännagivandet handlar om att vi måste lära av våra
              misstag. Margareta Pålsson var i sitt anförande inne på att regeringen
              vill studera effekten av kommunaliseringen. Samtidigt säger Moderaterna
              att vi inte ska göra om kommunaliseringen utan att det kommunala
              huvudmannaskapet ska vara kvar. Jag har full respekt för denna
              politiska uppfattning. Men det blir lite obegripligt när de borgerliga
              partierna nu yrkar avslag på begäran att titta på alla de stora
              skolreformer vi har haft under de senaste 15 åren för att förstå
              vad det är som gör att svenska kunskapsresultat faller och att
              den svenska likvärdigheten i skolan brister. Varför gör man det?
              Det är som att på förhand säga att det bara finns ett problem
              som har lett till detta, och att det är kommunaliseringen. Men
              Moderaterna säger från början att vi inte ska göra någonting åt
              kommunaliseringen. Det är ett bakvänt resonemang.
            </seg>
            <seg xml:id="i-a440ed814d9d84f9-0">
              I stället borde man fråga sig: Vilka skolreformer har genomförts
              under de senaste 15 åren? Vilken effekt har de haft på det svenska
              skolsystemet? Sedan får man lära av det och dra slutsatser av
              det för att kunna titta framåt och kunna förbättra det svenska
              skolsystemet.
            </seg>
            <seg xml:id="i-0fa2eab4cbf81a94-0">
              Jag delar Moderaternas uppfattning. Jag tror inte att vi ska
              gå tillbaka till en uppfattning som innebär att vi nu ska förstatliga
              svensk skola. Jag tror inte på det. Däremot har jag flera reservationer
              här som pekar på hur man kan ta ett större statligt ansvar för
              en likvärdig skola, till exempel genom resursfördelningen.
            </seg>
            <seg xml:id="i-f45419b53e2904cc-0">
              Det är viktigt att staten tar ett ansvar för en likvärdig skola,
              men jag är inte rädd för att låta forskarna titta på de beslut
              som har genomförts i Sverige. På så sätt kan vi lära oss mer och
              fatta klokare beslut i framtiden. Jag tycker att det är anmärkningsvärt
              att vi inte har en enig riksdag som ställer sig bakom kravet att
              med de allvarliga skolresultat vi nu har titta på alla de reformer
              som har genomförts för att dra slutsatser om vad vi kan göra bättre.
            </seg>
            <seg xml:id="i-b9c4d137b3e7e6f6-0">
              Herr talman! Jag står bakom alla socialdemokratiska reservationer,
              men för tids vinnande yrkar jag bifall bara till reservation 1.
            </seg>
          </u>
          <note type="speaker" xml:id="i-a607ff1b67fbe855-0">
            Anf. 99 JABAR AMIN (MP):
          </note>
          <u who="jabar_amin_8e5175" xml:id="i-d4b39e9f30a32756-0">
            <seg xml:id="i-fc9119f3478bf90c-0">
              Herr talman! Skolans huvudsakliga uppdrag vilar på två ben. Det
              ena är att förmedla den värdegrund som det svenska samhället vilar
              på. Det andra är att stödja varje individ i att utveckla de kunskaper
              och färdigheter som anses vara nödvändiga för varje samhällsmedlem.
            </seg>
            <seg xml:id="i-936318291b2120ea-0">
              Skolan är med och fostrar framtidens medarbetare, medborgare
              och medmänniska. Lärandet uppstår främst i kommunikation med andra.
              I den kommunikationen kan vi välja att etablera jämställdhet eller
              förkasta densamma. Jämställdhet i skolan handlar om att ge flickor
              och pojkar lika makt och möjlighet till lärande och utveckling.
              Men vi vet i dag att vi har misslyckats med det.
            </seg>
            <seg xml:id="i-13a8e44868b31075-0">
              Pojkar och flickor får inte samma förutsättningar att lära sig
              och trivas i skolan. Flickor presterar bättre än pojkar i skolan
              i dag, men flickor mår sämre än pojkar, flickor utsätts oftare
              för trakasserier och både pojkar och flickor hindras av traditionella
              könsroller. Detta är slutsatser som kom fram när Delegationen
              för jämställdhet i skolan lämnade sitt slutbetänkande till regeringen
              den 15 januari i år.
            </seg>
            <seg xml:id="i-422b2743f7bbb74a-0">
              Samtidigt är det kunskaper vi har haft i decennier. Det är inget
              nytt. I betänkandet föreslår delegationen också en åtgärd som
              är densamma som det Miljöpartiet föreslår i motion A402, yrkande
              6, nämligen att jämställdhetsintegrering måste införas i skolan
              och beakta både metodik och pedagogik.
            </seg>
            <seg xml:id="i-511c8f2fa088eeab-0">
              Jämställdhetsintegrering är en långsiktigt hållbar väg för skolan
              att arbeta proaktivt med jämställdhet. Om det införs i skolan
              minskar riskerna att pojkar och flickor i skolan hindras i sin
              personliga utveckling på grund av förlegade föreställningar om
              kön.
            </seg>
            <seg xml:id="i-d8bf86d2cbf89fe5-0">
              Förutsättningar för att få jämställdhetsarbetet att bli långsiktigt
              och hållbart är, förutom att man går metodiskt och systematiskt
              till väga, att ledningen ger sitt odelade stöd till arbetet. Riksdagen
              borde ta ledning och visa sitt stöd för detta.
            </seg>
            <seg xml:id="i-c4268bf3446e344f-0">
              Grunden till det framtida arbetslivet och samhällslivet läggs
              i skolan och genom hela utbildningssystemet. Jag önskar att förändringen
              och utvecklingen mot en mer jämlik och jämställd skola gick något
              fortare. Vi tappar mycket potential och sviker väldigt många unga
              killar och tjejer ju längre vi väntar med att ta bra beslut i
              rätt riktning.
            </seg>
            <seg xml:id="i-9ade7d794426a301-0">
              Herr talman! Många elever trivs i skolan, faktiskt de allra flesta
              men tyvärr inte alla. Många elever utvecklar goda kunskaper, når
              målen och växer som individer i skolan men dess värre inte alla.
              Vi har i flera år nåtts av rapporter om hur stress, oro, ängslan
              och psykisk ohälsa ökar bland de unga. Psykiska problem har blivit
              vanligare bland ungdomar av båda könen.
            </seg>
            <seg xml:id="i-8de51481e9c425fa-0">
              Elevhälsan har med sitt förebyggande uppdrag en särskild nyckelroll
              för att vi ska kunna fånga upp unga som mår dåligt och för att
              det ska finnas någon vuxen att vända sig till när man som ung
              behöver någon att tala med. Skolans uppdrag och roll behöver förtydligas
              i förhållande till arbetet med att förebygga psykisk ohälsa hos
              barn och unga, för psykiska problem kan gå så långt att det kostar
              barn och ungdomar livet.
            </seg>
            <seg xml:id="i-af5d4e320a1996b0-0">
              Vi ser därför positivt på de förtydliganden som görs i den nya
              skollagen som börjar gälla till sommaren. Men detta ensamt kommer
              inte att vara tillräckligt. Det är nu upp till Skolinspektionen
              att bedöma hur begreppet tillgång till ska tolkas i den nya lagtexten.
              Det är därför viktigt att vi i denna församling följer tillämpningen
              av den nya skollagen så att det verkligen blir en skärpning. Välbefinnande
              är en förutsättning för lärande.
            </seg>
            <seg xml:id="i-3e3f3dd71d6683c9-0">
              Kvaliteten på elevhälsan varierar stort över landet och ser helt
              olika ut i olika kommuner och mellan olika huvudmän. Men elever,
              oavsett vilken skola de går i, har behov av en välfungerande och
              tillgänglig elevhälsa. Därför är vi i Miljöpartiet väldigt glada
              över att riksdagen ska rösta om frågan att ge Socialstyrelsen
              i uppdrag att genomföra en nationell översyn av tillgängligheten
              och kvaliteten på elevhälsan.
            </seg>
            <seg xml:id="i-922788a1b228070d-0">
              Herr talman! Med detta vill jag säga att jag självklart står
              bakom alla Miljöpartiets reservationer, men för tids vinnande
              vill jag yrka bifall bara till reservationerna 7, 26, 31 och 35.
            </seg>
          </u>
          <note type="speaker" xml:id="i-ca0e47546aa61d42-0">
            Anf. 100 TINA ACKETOFT (FP):
          </note>
          <u who="tina_acketoft_a2726b" xml:id="i-3eb8d2dbd442ea47-0">
            <seg xml:id="i-f46e1031655988a4-0">
              Herr talman! Jag vet inte hur det är med er, men ibland möter
              jag folk som tycker att politik är något av det tråkigaste och
              mest meningslösa som finns. De finns. Det är faktiskt ganska många
              som vaknar om morgnarna utan att sträcka ut handen och läsa TT-meddelanden
              eller gå in och kolla mejlen direkt i sängen för att sedan fortsätta
              med ledarsidorna till frukost.
            </seg>
            <seg xml:id="i-319517ae9edbc49c-0">
              Men så fort man börjar prata skola kommer det ett engagemang.
              Skolan räknas liksom inte riktigt som politik, för den är en del
              av livet, av allas vårt liv. Skolan engagerar, inte bara oss som
              sitter här utan varenda medborgare på stan, skulle jag vilja säga.
            </seg>
            <seg xml:id="i-8fa711a3a47554f2-0">
              Att alla elever har rätt till bra skolor och god utbildning är
              vi i Sverige sedan ganska länge överens om. Det ingår i vårt samhällskontrakt.
              Skolans huvuduppdrag är att ge elever oavsett kön, bakgrund och
              bostadsort förutsättningar att nå de grundläggande målen för utbildningen.
            </seg>
            <seg xml:id="i-adb7a37335ac3911-0">
              Ändå vet vi att så fungerar det inte ute i verkligheten. Enligt
              Skolverkets statistik för 20072008 är andelen elever från grundskolan
              som uppfyller kraven för att vara behöriga till gymnasieskolans
              nationella program den lägsta på tio år. Resultaten har varit
              en enda lång och stabilt nedåtgående trend under många år. Den
              frågan engagerar. Folk i gemen accepterar inte det. Det är inte
              en bild som är värdig Sverige. Våra barn är värda så mycket mer.
            </seg>
            <seg xml:id="i-e9dd61161df7ead1-0">
              Det var därför Folkpartiet och Alliansen satte i gång med det
              gigantiska reformarbetet för svensk skola som vi gjorde ett reformpaket
              som gör att 2011 nog bara kan överträffas av 1842 och införandet
              av den allmänna folkskolan för att hitta sin matchning.
            </seg>
            <seg xml:id="i-98aae2948b651187-0">
              I detta reformarbete är det grundskolan det hör man nästan på
              namnet som är det grundläggande. Alla elever som går ut grundskolan
              ska ha de kunskaper med sig som de behöver för att klara fortsatta
              studier. Allra viktigast är fortfarande baskunskaperna, det vill
              säga att kunna läsa, skriva och räkna. ABC 123 är inte längre
              självklart för en mellanstadieelev i Sverige. Om man inte har
              de baskunskaperna med från grundskolan är det självklart att man
              inte heller klarar av några fortsatta studier, oavsett om de är
              yrkesförberedande eller högskoleförberedande.
            </seg>
            <seg xml:id="i-484f7e3f78a58bf9-0">
              Det som vi vet kännetecknar ett bra utbildningssystem är, förutom
              duktiga pedagoger vars roll är helt unik, tidiga insatser för
              att eleverna ska ha de rätta insatserna. Och för att man ska kunna
              få det måste man ha tydliga kunskapskrav, tydliga målbilder och
              tidiga kontrollstationer.
            </seg>
            <seg xml:id="i-a5c5d67ddf209ba0-0">
              Därför har vi förtydligat skolans mål och kurs- och läroplaner.
              Redan på lågstadiet ska föräldrar och elever veta vad skolan förväntar
              sig. De kunskapskraven måste utvärderas med nationella prov och
              betyg så att man tidigt och tydligt kan upptäcka elever som behöver
              stöd och sätta in de resurser som behövs, men också för att ge
              verktyg så att vi kan se om betygen är korrekt satta och hur likvärdig
              utbildningen i landet är. I ett system där vi 1991, i och med
              den socialdemokratiska kommunaliseringen av skolan, gick från
              ett direkt statligt styrt utbildningsväsen till en av de mest
              decentraliserade formerna för utbildning, där kommuner och enskilda
              huvudmän faktiskt har utföraransvaret, måste man ha en mycket
              tydlig uppföljning, granskning och tillsyn för att kunna kontrollera
              likvärdigheten.
            </seg>
            <seg xml:id="i-e3906a47713d5678-0">
              Alla barn har rätt till en bra utbildning, oavsett på vilken
              sida av kommungränsen man bor. Därför har Statens skolinspektion
              fått utökade resurser och mandat att mäta, rätta och följa upp.
              Man har inte bara rätt att kräva återrapportering, man har dessutom
              rätten att utkräva vite eller stänga ned en dålig skola.
            </seg>
            <seg xml:id="i-2216fd1f5ea82bfb-0">
              Med granskningarna ser vi nu också tydliga fel och brister. Alla
              OECD-granskningar som finns på området, nationella forskningssammanställningar
              från skolmyndigheter, IFAU-rapporter och så vidare ger en tydlig
              lägesrapport. Utöver detta har regeringen kommit överens om att
              effekterna av kommunaliseringen och vissa frågor som rör friskolan
              ska utredas.
            </seg>
            <seg xml:id="i-9c5861691a6de60b-0">
              Vi i Folkpartiet tror att det måste utredas. Vi har inte satt
              målbilden att det måste förstatligas, däremot måste vi vända på
              varje sten och se vad det var som gick fel, för något gick allvarligt
              fel i början av 90-talet.
            </seg>
            <seg xml:id="i-e599bdae2f65470e-0">
              Sedan måste jag också lägga till att de som en gång drev igenom
              den här kommunaliseringen, både från politiskt och fackligt håll,
              faktiskt sällan numera har några principiella argument för att
              försvara dagens system. Däremot brukar man säga att det blir för
              krångligt att åtgärda. Låt mig här och nu säga: Det finns ingenting
              som är för krångligt när det gäller att rätta till svensk skola.
              Det är vår skyldighet att rätta till.
            </seg>
            <seg xml:id="i-e3dd0f7c48a11d1d-0">
              Till alla dessa utredningar läggs alltså också 2012 ett permanent
              utvärderingsinstitut för svensk skola.
            </seg>
            <seg xml:id="i-495e712bcd8cde76-0">
              Herr talman! Låt mig här inflika att det ändå förefaller som
              om den samlade oppositionen socialdemokrater, sverigedemokrater,
              miljöpartister och vänsterpartister inte bara slår in öppna dörrar
              med sitt tillkännagivande om en utvärderingsutredning, dessutom
              utgör ju dess förslag bara ett enda nedslag i tiden, medan förslaget
              vi lägger fram är löpande.
            </seg>
            <seg xml:id="i-0c555c4c4220bc9c-0">
              Den ökade skillnaden mellan resultat och likvärdighet skylls
              oftast på det fria skolvalet och friskolornas entré i Sverige.
              Ingen kunde väl ana vilken veritabel succé det skulle bli när
              vi införde det. I dag går över 150 000 elever i friskolor inom
              förskolan, grundskolan och gymnasiet. Under läsåret 2008/09 fanns
              det 677 grundskolor och 414 gymnasieskolor som drevs som friskolor.
            </seg>
            <seg xml:id="i-4111800c2ca8c2e2-0">
              Människors lust att bestämma och välja är tydlig. Det fria skolvalet
              och valfrihetsreformen är faktiskt i grunden bara rätt och riktig.
              I stället för att behöva knöla ihop sig i en kostym som ska passa
              alla, och därmed faktiskt inte passar någon på något sätt, har
              svenska elever fått en hel utbildningsgarderob att välja ur.
            </seg>
            <seg xml:id="i-49b340b4d23a42e7-0">
              Men att friskolorna inte har samma regler att följa som de kommunala
              skolorna är naturligtvis fel. Man ska inte kunna neka vissa elever
              skolgång. Man ska inte kunna tumma på materialet. Man ska inte
              kunna tumma på huruvida man ska ha bibliotek eller elevhälsa.
              Det ska självklart gälla alla skolor. Det gör det nu också i och
              med den nya skollagen.
            </seg>
            <seg xml:id="i-dcc772cb92fe3d89-0">
              En bra skola är en bra skola, en dålig är en dålig. Så kan det
              vara oberoende av huvudmannaskap. Men en skola som tummar på kvaliteten
              för att kunna ta ut vinster i form av finansiella utdelningar
              bör regleras tuffare. Det tror jag att vi alla är överens om.
            </seg>
            <seg xml:id="i-f768c57720c91cd6-0">
              Däremot vet jag ju att Vänsterpartiet liknar friskolorna vid
              sedelpressar. De har inte någon som helst förståelse för att om
              man bedriver en verksamhet kan den kanske också få gå med vinst.
              Där har Vänsterpartiet och alliansliberalerna vitt skilda åsikter
              som vanligt.
            </seg>
            <seg xml:id="i-89a9f72772c63fce-0">
              För mig är det ganska tydligt att det är väldigt få människor
              som enbart drivs av kärleken till sin nästa. De flesta av oss
              vill förändra, utveckla, utvecklas och göra något nytt och något
              gott. Om man dessutom gör det på ett sätt som gör att man kan
              bedriva en god verksamhet mer effektivt till en lägre peng är
              min reaktion faktiskt att låta kommunerna lära från de goda exemplen
              så att vi kan bedriva samma typ av verksamhet i kommunal regi,
              med hög kvalitet och kanske till en lägre kostnad.
            </seg>
            <seg xml:id="i-a11decd39a3a5b4e-0">
              Herr talman! Det är vi som politiker som sätter målbilden för
              svensk skola. Att man fokuserar på kvalitet, att man har en tydlig
              lagstiftning och kontroll som skärper kvalitetskraven, att man
              har valfrihet, att man har lika regler för alla aktörer, att man
              ser långsiktighet genom seriösa ägare är det liberala svaret på
              Vänsterns näringsförbud. Att se till att alla skolor och varje
              elev får resurser fördelat efter behov så att de kan anställa
              bra pedagoger, ha funktionella skolmiljöer och läromedel så att
              de kan locka varje elev att välja kanske även den skola som ligger
              i fel postnummerområde är det liberala svaret på Vänsterns tvångsanslutningar.
            </seg>
            <seg xml:id="i-f43775a4af6bf801-0">
              Jag tillhör dem som tycker att politik är det roligaste som finns.
              Jag tycker att det är något av det mest väsentliga man kan ägna
              sig åt. Skolan är i allra högsta grad både politik och en del
              i livet, den del som kanske gör störst skillnad för oss alla.
            </seg>
          </u>
          <note xml:id="i-e16afe74c890b0f3-0">
            Med det, herr talman, vill jag yrka bifall till reservation 4
            och i övrigt bifall till förslaget i betänkandet och avslag på
            övriga reservationer.
          </note>
          <note xml:id="i-03c4cbc17f193bc9-0">
            I detta anförande instämde Roger Haddad (FP), Camilla Waltersson
            Grönvall (M) och Yvonne Andersson (KD).
          </note>
          <note type="speaker" xml:id="i-cd66cc22109a9538-0">
            Anf. 101 MIKAEL DAMBERG (S) replik:
          </note>
          <u who="mikael_damberg_23b905" xml:id="i-2510faeb172ab0f6-1">
            <seg xml:id="i-d71266a510620e70-0">
              Herr talman! Det var intressant att lyssna till Tina Acketofts
              anförande. Det finns mycket som vi är överens om, likvärdig skola
              och hur viktig grundskolan är för elevernas framtida utveckling.
            </seg>
            <seg xml:id="i-b600144b63816237-0">
              Jag blir dock lite fundersam när man talar om att vi är inne
              på det femte året med en borgerlig regering. Lyssnar man på Tina
              med flera får man intrycket att allt är gjort och nu väntar vi
              bara på vändningen. Lyssnar man på skolministern tar det 1015
              år innan vi kan få se ett bättre resultat i svensk skola.
            </seg>
            <seg xml:id="i-cde72db83f2f2872-0">
              Det finns också resonemang där jag blir lite mer förvånad. Man
              säger att det är en liberal hållning att resursfördelningen ska
              ske efter elevernas behov. Skolverket visar ju att så inte är
              fallet. De föreslår att lagstiftningen måste bli tydligare så
              att kommunerna måste fördela pengarna mellan olika skolor efter
              skolornas och elevernas behov. Det är en av de tydliga faktorer
              som de säger leder till en ökad segregation. Varför röstade ni
              ned det förslaget till skollagen? Varför är ni fortfarande inte
              beredda att ställa upp på det som vi har i våra reservationer?
              Det är obegripligt, tycker jag.
            </seg>
            <seg xml:id="i-93fb00ca3dd3d763-0">
              Sedan har vi frågan om att vända på varje sten. Jag gillar det
              resonemanget. Problemet blir att de borgerliga partierna resonerar
              precis tvärtom. Vi ska vända på en sten, kommunaliseringen. Men
              de andra stenarna vågar ni inte vända på. Är det inte rimligt,
              om man ska fundera på varför svensk skolas resultat rasar och
              man ser ett samband med de 15 senaste årens skolreformer, att
              man vågar låta forskningen titta på alla skolreformer, inte bara
              på Folkpartiets favoritskolreform, att kritisera?
            </seg>
          </u>
          <note type="speaker" xml:id="i-74ade318eda5c04d-0">
            Anf. 102 TINA ACKETOFT (FP) replik:
          </note>
          <u who="tina_acketoft_a2726b" xml:id="i-3eb8d2dbd442ea47-1">
            <seg xml:id="i-3a32ebabda272987-0">
              Herr talman! Allt är gjort, sade Mikael Damberg. Jag är ledsen
              om jag fick det att framstå som om jag bara skulle sitta och vänta
              och skörda lagrarna av det vi har gjort. Nej, allt har inte gjorts.
              Det finns mycket kvar att göra. Det är först nu vi börjar implementera
              alla de beslut som de här utredningarna har legat till grund för.
              Det kommer att ta tid. Där delar jag faktiskt min partiledares
              åsikt i allra högsta grad.
            </seg>
            <seg xml:id="i-f60864c12b518128-0">
              Det kommer att ta tid att vända någonting som det har tagit tid
              att fördärva. Det är ungefär som inför badsäsongen. Man kan liksom
              inte gå ned de där tre kilona på en vecka som man har lagt på
              sig under hela vintern. Det är lite så med svensk skola också.
              Det tar tid att vända någonting som har gått fundamentalt fel.
              Den där gräddbullen sitter som en smäck på höften.
            </seg>
            <seg xml:id="i-540f0ad93c356602-0">
              I Skolverkets rapport Resursfördelning utifrån förutsättningar
              och behov framgår faktiskt att sju av tio kommuner fördelar resurserna
              efter behov. Sedan tror jag också att det behöver styras upp ännu
              mer. Där håller jag med Mikael Damberg, men till syvende och sist
              är det inte alltid heller resurser som är det stora problemet.
            </seg>
            <seg xml:id="i-299d834bfe6d5b41-0">
              Då kommer vi tillbaka till fråga nummer tre, att vända på alla
              stenar. Ja, jag tycker att vi ska vända på alla stenar, och det
              gör vi. Jag utgår från att Mikael Damberg kommer att sitta med
              i den grupp som kommer att se över till exempel friskolesystemet.
              Utöver det har vi OECD. Utöver det har vi alla de andra rapporterna.
              Man mäter och utvärderar ständigt och jämt. Och regeringen tillsätter
              2012 ett institut som har som uppgift att granska och följa upp
              kontinuerligt.
            </seg>
            <seg xml:id="i-463c0b3881004326-0">
              Det blir för mig väldigt märkligt att man hellre vill ha ett
              litet nedslag i tiden just här och just nu genom att utföra det
              tillkännagivande som oppositionspartierna vill ha.
            </seg>
          </u>
          <note type="speaker" xml:id="i-85e9e013433ba27e-0">
            Anf. 103 MIKAEL DAMBERG (S) replik:
          </note>
          <u who="mikael_damberg_23b905" xml:id="i-2510faeb172ab0f6-2">
            <seg xml:id="i-806c3c0c38eb59ad-0">
              Herr talman! Först och främst tar jag det som ett löfte att Folkpartiet
              kommer att backa framöver och ändra lagstiftningen så att kommunerna
              tvingas fördela resurser mellan olika skolor efter behov. Det
              var det som sades här, att det kan behövas en skärpning. Låt oss
              gå fram med det gemensamt då. Låt oss skärpa lagstiftningen nu
              så att kommunerna tvingas fördela resurser efter skolornas och
              elevernas behov, det som Skolverket pekar på inte görs i dag och
              som är en av orsakerna till att skillnaden mellan olika skolor
              ökar dramatiskt och kunskapsresultaten faller. Det är ett sätt
              att stå för likvärdighet i svensk skola som vore bra.
            </seg>
            <seg xml:id="i-a4c155bdaed26fcd-0">
              Jag står gärna upp för att öronmärka resurser till svensk skola,
              för det kommer att behövas investeringar för att vända kunskapsresultaten.
              Gång på gång får vi höra från de borgerligas sida att pengar inte
              är allt. Nej, pengar är inte allt, men det handlar om att kunna
              anställa de riktigt bra rektorerna, de riktigt bra lärarna på
              de skolor som behöver utvecklas bättre. Har man inte de pengarna
              blir det svårare. Det är ett tydligt vägval. Ni använder ofta
              pengarna till att sänka skatterna, och ni kommer säkert att fortsätta
              att göra det. Då har vi en politisk diskussion om vad som är viktigast
              i samhället även framöver.
            </seg>
            <seg xml:id="i-5b06d6a82312c0a4-0">
              Det var en ganska kul jämförelse med att gå ned i vikt. Om man
              ska vända på resultaten i svensk skola och gör jämförelsen att
              man måste gå ned i vikt inför badsäsongen, varför ska det just
              för borgerliga politiker ta två tre gånger längre tid att gå ned
              i vikt än för andra jämförbara grupper? Fullan, en skolutvecklare
              i Kanada, säger att det går att vända ett skolsystem på två år.
              Ni har haft fem år på er. Enligt OECD och PISA tar det maximalt
              sex år att vända trenden i ett skolsystem. Ni är inne på ert femte
              år. Det betyder att vändningen ska komma nästa år, inte om 1015
              år. Varför tar det så lång tid för er att gå ned i vikt och vända
              skolresultaten när det går snabbare överallt annars?
            </seg>
          </u>
          <note type="speaker" xml:id="i-2133c5a84bf8c6ec-0">
            Anf. 104 TINA ACKETOFT (FP) replik:
          </note>
          <u who="tina_acketoft_a2726b" next="cont" xml:id="i-c0aa1d6401826baa-0">
            <seg xml:id="i-b2a38f97e33414e8-0">
              Herr talman! Att gå ned i vikt det beror på vad man har för utgångsvikt.
              Det kan vara som så att vi har haft ett ganska taskigt läge, och
              det ser vi. Har det varit någonting som har varit stabilt har
              det varit en nedåtgående trend i resultaten. Det har också varit
              att vi har haft en ganska förändrad omvärldsbild. Det tror jag
              är viktigt att ha i bakhuvudet. Det finns mycket att rätta till,
              för utgångsläget har varit ganska så taskigt.
            </seg>
            <seg xml:id="i-750f25ec48185965-0">
              Jag tror inte heller att det behöver ta 1015 år. Vi arbetar dagligen
              för att det inte ska behöva göra det, men jag är fullständigt
              övertygad om att om vi hade fortsatt på det spår som ni var inne
              på hade vi inte ens börjat vända skutan vid det här laget.
            </seg>
            <seg xml:id="i-f9fd33bfaf2239e3-0">
              Låt oss se tiden an, låt oss mäta resultaten kontinuerligt och
              låt oss använda det här institutet som ska se till att vi gör
              rätt saker i rätt tid i fortsättningen. Det är precis det som
              Sveriges elever förtjänar.
            </seg>
          </u>
          <note xml:id="i-569789e312024e27-0">
            Anf. 105 ULRIKA CARLSSON i Skövde (C):
          </note>
          <u who="tina_acketoft_a2726b" prev="cont" xml:id="i-eb8895c3f704adca-0">
            <seg xml:id="i-37e3207c83bddd39-0">
              Herr talman! En riktigt bra skola för alla barn och elever, det
              är det väl ingen som säger emot?
            </seg>
            <seg xml:id="i-10deec6712c46ae0-0">
              Den här veckan inleddes med den kommunala skolriksdagen här i
              Helsingfors. Jag tycker att det var oerhört spännande och inspirerande
              med de diskussioner som vi riksdagsledamöter fick ha med våra
              kommunala företrädare. Vi har faktiskt en gemensam utmaning, att
              skapa en riktigt bra skola för alla barn och elever. Det är vårt
              gemensamma uppdrag.
            </seg>
            <seg xml:id="i-49abfaf4aa901962-0">
              En skola i tiden var temat för konferensen, och ett antal av
              de motioner som vi har med i betänkandet lyfter på olika sätt
              fram de framtidsutmaningar som finns för den svenska skolan.
            </seg>
            <seg xml:id="i-4918c5a074048a50-0">
              Det har varit en stor diskussion om skolans kvalitet under de
              senaste åren. Mycket har handlat om bristande kvalitet, men alltmer
              handlar det om vilka möjligheter vi har att skapa en skola för
              framtiden. Många av alliansregeringens reformer handlar om att
              långsiktigt säkra kvaliteten i den svenska skolan. Då vill jag,
              precis som Margareta Pålsson, räkna upp ett antal av de reformer
              som genomförts under den förra mandatperioden men också under
              denna.
            </seg>
            <seg xml:id="i-bbb67d20c29fa444-0">
              Det handlar om den nya skollagen. Det är många gånger som vi
              politiker pratar om skollagen. Jag kan inte säga att den var riktigt
              så närvarande för lärare i skolan. Det kanske var en del andra
              styrdokument som kändes mer relevanta. Men när man satt sig in
              i skollagen som styrdokument och vilken möjlighet den ger till
              kommuner men också till rektorer och så vidare tycker man att
              det är en ganska spännande läsning.
            </seg>
            <seg xml:id="i-f43619e8aeabc2eb-0">
              Det handlar om den nya lärarutbildningen, Lärarlyftet, lärarlegitimation,
              speciallärarutbildning, förtydligande av målen och Skolinspektionen,
              som ju är ett viktigt instrument för ökad kvalitet.
            </seg>
            <seg xml:id="i-06d64cc34a79dad4-0">
              Men i de reformer som alliansregeringen genomfört finns ett tydligt
              individ- och elevfokus. Alla elevers rätt till kunskap och rätt
              till stöd för att nå målen är ett viktigt fokus att ha även om
              vi ännu inte har vänt trenden, och oavsett när den vändningen
              kommer är det viktigt att hela tiden ha det fokuset tillsammans
              med en nationell och lokal nivå.
            </seg>
            <seg xml:id="i-6b79b9d6bdd13869-0">
              Andra delar som alliansregeringen har lyft fram på olika sätt
              och som Centerpartiet anser viktiga när det gäller ett individ-
              och elevfokus handlar om utredningen om möjligheten för elever
              att överklaga betyg, det vi talar om som motsvarande lex Sarah
              för skolan och som vi väntar på resultatet av. Vidare gäller det
              de satsningar på skolhälsovården som det finns att läsa om i betänkandet
              och som är en del av det tillkännagivande som vi vill ha.
            </seg>
            <seg xml:id="i-a86ec1d5eb463bf6-0">
              Tillbaka till det som en del har nämnt redan: Det är ett motionsbetänkande
              från allmänna motionstiden vi hanterar i dag och inte en proposition
              från regeringen om något specifikt stort område som är genombearbetat.
              Det är på ett sätt en härlig blandning av vad vi riksdagsledamöter
              väljer att lyfta fram. Det är inget fel med det, men det kan göra
              debatten lite svår att följa. Man undrar: Var finns stringensen?
              Det gör också att en del för skolan mycket viktiga frågor inte
              finns med. Det föreslås avslag på ett antal motioner, och det
              finns ingen större diskussion om frågor. Det kan handla om något
              vi tidigare har beslutat och diskuterat, bland annat står det
              inte speciellt mycket om lärarna i det här betänkandet. Det betyder
              inte att det inte är en viktig fråga, men det har inte skrivits
              så många motioner om det just nu.
            </seg>
            <seg xml:id="i-77a55613317a64da-0">
              Herr talman! Det är spännande att läsa Socialdemokraternas motioner,
              både partimotioner och enskilda. Man har lagt sig mycket nära
              Alliansens utbildningspolitik på en del områden, och det kanske
              inte är så konstigt eftersom man vill markera ett avstånd, kan
              jag tänka mig, från den tidigare förda politiken och i väntan
              på det partiets egna interna arbete. Många av förslagen ligger
              nära det som Centerpartiet har arbetat med under ett antal år,
              till exempel en lex Sarah för skolan. En tioårig grundskola nämns,
              något som vi har jobbat mycket med.
            </seg>
            <seg xml:id="i-dc7fb326f98e923e-0">
              Det märks ändå stora skillnader inom oppositionen utom i en fråga,
              nämligen den som är en del av tillkännagivandet och där vi har
              en gemensam reservation från allianspartierna, att man ska tillsätta
              en utredning för att utreda de senaste årens skolpolitiska reformer.
              Så nämner man tre olika områden. Jag tycker att det blir lite
              fattigt, det blir lite som att slå in öppna dörrar när Alliansen
              har talat om att 2012 ska vi tillsätta en utredningsfunktion som
              kan titta mycket mer långsiktigt, som kan lyfta in fler olika
              perspektiv än vad som nämns i motionen. Därför förvånade det mig
              en hel del.
            </seg>
            <seg xml:id="i-23f4e7e8c3ab44c3-0">
              Herr talman! Låt mig göra ett par nedslag i de frågor som betänkandet
              berör. I den första delen, som handlar om kvalitet och resurser,
              vill jag understryka att enligt den nya skollagen ska alla barn
              och elever ges den ledning och den stimulans som de behöver i
              sitt lärande och sin personliga utveckling för att utifrån sina
              behov och förutsättningar kunna utvecklas så långt som möjligt
              enligt utbildningens mål. Därför ska särskilt stöd ges till de
              elever som av olika anledningar har svårt att nå målen.
            </seg>
            <seg xml:id="i-34d611211f8f126b-0">
              En faktor som vi tar upp i betänkandet handlar om jämställdhet.
              Det var en fråga som vi diskuterade mycket på Centerpartiets gruppmöte
              på den kommunala skolriksdagen i går. Under förra mandatperioden
              men också under den här mandatperioden har jämställdhetspolitiken
              fått betydligt ökade resurser. Det genomförs utbildningar, konferenser
              och projekt. Delegationen för jämställdhet i skolan, som har nämnts
              tidigare, lämnade sitt slutbetänkande i januari i år. Där pekar
              man på ett antal viktiga områden att arbeta vidare med. Det är
              klart att vi inte är klara, men det känns samtidigt stärkande
              att vi är på rätt spår. En del man lyfter fram när det gäller
              jämställdhetspolitiken för att säkra den långsiktiga utvecklingen
              handlar om alla elevers möjligheter att läsa, både flickors och
              pojkars. Det är någonting som vi har börjat jobba med, men det
              är klart att vi inte är klara på det området när det gäller läsa-skriva-räkna-satsningen.
            </seg>
            <seg xml:id="i-470a28eead6db137-0">
              En annan del som delegationen nämner handlar om att det behövs
              en forskningsbaserad kunskap om hur olika undervisningsmetoder
              fungerar för olika grupper av elever. Jag ser mycket fram emot
              det som handlar om de forskningssatsningar som har gjorts både
              inom Lärarlyftet och som kommer att göras med forskarskolor framöver
              och där man kommer att titta på det skolnära arbetet.
            </seg>
            <seg xml:id="i-00146dd1ed25efa3-0">
              En annan del av betänkandet handlar om diskriminering och kränkande
              behandling. Vi har i Centerpartiet arbetat länge för att stärka
              det arbetet bland annat genom en lag motsvarande lex Sarah i skolan.
              Inget barn, precis som tidigare nämnts, ska behöva utsättas för
              mobbning eller annan kränkande behandling, inget barn. Därför
              är det förebyggande arbetet så oerhört viktigt. Men i de fall
              där det ändå inträffar måste man sätta till alla krafter man har.
              Och då ska det gå fort!
            </seg>
            <seg xml:id="i-e4e3a3c0fe875bfb-0">
              Jag hade för ett tag sedan förmånen att göra ett studiebesök
              i Götene kommun där man blivit kallad till Barnombudsmannen och
              fått den stora möjligheten att berätta om sitt framgångsrika arbete
              när det gäller att motverka och förebygga mobbning men också hur
              man tar hand om det när det dyker upp. Det man talar om som så
              viktigt handlar om hur vi som beslutsfattare, som politiker på
              nationell och lokal nivå, väljer att lyfta upp den frågan på dagordningen.
              Tjänstemännen säger att de känner att de har det politiska stödet
              för att verkligen prioritera den frågan.
            </seg>
            <seg xml:id="i-f461e10d83b77fdc-0">
              Också här pekar Delegationen för jämställdhet i skolan tydligt
              på att det förebyggande arbetet behöver förstärkas.
            </seg>
            <seg xml:id="i-a812594343df5eac-0">
              En annan del handlar om IT i skolan, och det pågår fantastiskt
              mycket ute i den svenska skolan. PIM, ett projekt som handlar
              om praktisk IT- och mediekompetens, har lett till ett stort utvecklingsarbete.
              Sedan gäller diskussionen den motion som har skrivits om en gemensam
              IT-strategi för hela Sverige. Jag tror att det är oerhört viktigt
              att säkra kompetensen ute i den svenska skolan, för vi vill motarbeta
              det som man skulle kunna kalla ett digitalt utanförskap om inte
              alla barn får möjlighet att ta del av den här utvecklingen på
              olika sätt.
            </seg>
            <seg xml:id="i-250bfd80a8ce3304-0">
              Friskolorna har redan nämnts av mina allianskolleger, så jag
              ska inte gå in så mycket på dem. Men jag tror att det är oerhört
              viktigt när det gäller de lika villkoren. Jag ser fram emot den
              parlamentariska utredning som nu tillsätts om villkoren för friskolor.
              Vinstutdelningen är en problematik som redan har lyfts upp.
            </seg>
            <seg xml:id="i-2cb444842cf40fbd-0">
              Till sist vill jag säga någonting om elevhälsan. I skollagen
              vidgas och förtydligas elevhälsans uppdrag. Man föreslår från
              olika håll att det ska tas fram allmänna råd och riktlinjer för
              hur man tidigt kan möta och stödja flickor och pojkar med sviktande
              psykosocial hälsa och skolsvårigheter. Precis som tidigare nämnts
              föreslår utskottet regeringen att det ska göras en nationell översyn
              av tillgängligheten till och kvaliteten på elevhälsan. Det är
              viktigt.
            </seg>
          </u>
          <note xml:id="i-0e603e7104d652f6-0">
            Därmed, herr talman, vill jag yrka bifall till reservation 4
            under punkt 2 och i övrigt bifall till förslaget i betänkandet.
          </note>
          <note xml:id="i-2f2309cf33dfe444-0">
            I detta anförande instämde Camilla Waltersson Grönwall (M) samt
            Yvonne Andersson och Annika Eclund (båda KD).
          </note>
          <note type="speaker" xml:id="i-41c5dd2d5b1e26e2-0">
            Anf. 106 MIKAEL DAMBERG (S) replik:
          </note>
          <u who="mikael_damberg_23b905" next="cont" xml:id="i-968fe12d789f536d-0">
            <seg xml:id="i-1d4d71ffb47a35b4-0">
              Herr talman! Låt mig först återgälda berömmet och säga att det
              alltid är spännande att lyssna till Ulrika Carlsson från Centerpartiet
              i de här debatterna eftersom vi uppenbarligen har ganska mycket
              gemensamt. Hon lyfte fram flera delar i våra reservationer som
              Centerpartiet håller med om: tioårig grundskola, diskussioner
              om IT, lex Sarah och så vidare. Det är bra.
            </seg>
            <seg xml:id="i-23cd0268ca5ccdd2-0">
              Jag tycker att det är särskilt intressant att du hade ett resonemang
              om framtiden. Det är inte så ofta man får höra dagens skolminister
              tala om framtiden. Han har en enormt stor backspegel men en väldigt
              liten vindruta.
            </seg>
            <seg xml:id="i-3844cebe01245d8f-0">
              Jag tror att det är viktigt att vi i riksdagen reflekterar över
              att de barn som börjar i sexårsverksamheten nu kommer ut i samhället
              och i arbetslivet kanske 20202025, och då måste skolan rusta för
              den verklighet vi har framför oss. Då tycker jag att man måste
              ha ett uppdrag att titta på kunskap och kreativitet, de framtidskunskaper
              och färdigheter som dagens ungdomar måste ha med sig när de lämnar
              skolan.
            </seg>
            <seg xml:id="i-2091f81db28c157d-0">
              Då är jag ändå lite fundersam: Hur resonerar Centerpartiet kring
              frågan om IT och IT i skolan? Vi har motionerat i flera års tid
              nu. IT är inte särskilt modernt det är dagens verklighet. Man
              kan tänka sig att 2025 kommer IT att vara ännu mer omfattande
              i samhället på alla sätt och vis, också i arbetslivet.
            </seg>
            <seg xml:id="i-766208b35cd21968-0">
              Flera av våra grannländer har strategier för hur IT ska användas
              i skolan. Sverige var tidigare en nation som låg väldigt långt
              framme. Det hänvisas i majoritetstexten till Skolverkets redogörelser
              för IT-användningen i skolan och sägs att många skolelever använder
              IT. Ja, det gör de. Men det finns i Skolverkets rekommendationer
              och slutsatser också en kritik av växande digitala klyftor i skolan,
              att vissa elever inte har tillgång till IT på samma sätt och att
              det inte används i skolundervisningen.
            </seg>
            <seg xml:id="i-e90ff2cb428271df-0">
              Jan Björklund har sagt: Jag ligger inte sömnlös på kvällarna
              över detta. Är det ett citat från skolministern som Ulrika Carlsson
              tycker är klokt i frågan om digitala klyftor inför framtiden?
            </seg>
          </u>
          <note xml:id="i-a1b0f0c3e69b12e3-0">
            Anf. 107 ULRIKA CARLSSON i Skövde (C) replik:
          </note>
          <u who="mikael_damberg_23b905" prev="cont" xml:id="i-02297fe90e4c2714-0">
            <seg xml:id="i-04a015b6b9df20f2-0">
              Herr talman! Ja, det är gott om Socialdemokraterna har närmat
              sig Alliansens och Centerpartiets politik på ett antal områden.
              Jag kan känna att det bådar gott för framtida överenskommelser.
            </seg>
            <seg xml:id="i-cdb3b1e841cf3039-0">
              Mikael Damberg lyfter också upp kunskap och kreativitet och vikten
              av det i framtidens skola och framtidens lärande. Det är viktiga
              frågor. Det digitala utanförskapet som jag nämnde i mitt anförande
              ser jag som en stor problematik framöver. Jag glömde att nämna
              i mitt anförande att IT-minister Anna-Karin Hatt på olika sätt
              har lyft fram de frågorna. Det handlar inte enbart om kablifiering
              och bredband ut till alla, utan självklart behöver vi se hur man
              använder detta.
            </seg>
            <seg xml:id="i-0541f9d7775ef5a5-0">
              Det finns mycket som jag ser som väldigt spännande utvecklingsprojekt.
              Kinnarpsskolan i Falköping är ett sådant exempel. Där har man
              arbetat i ganska många år med IT i undervisningen, inte enbart
              som en modern skrivmaskin eller för att leta efter fakta som man
              tidigare slog upp i olika lexikon, utan man använder IT på ett
              utvecklat sätt. Jag tror att det är viktigt att sprida de olika
              delarna.
            </seg>
            <seg xml:id="i-08f8be26c7d660a0-0">
              Jag delar inte Mikael Dambergs syn att det är just en IT-strategi
              som är själva lösningen på det problemet, utan det utvecklingsarbete
              som sker inom PIM-projektet och inom andra delar ser jag som viktigt
              att lyfta fram det.
            </seg>
            <seg xml:id="i-d90fdb3e32f5ba5a-0">
              Jag har stort förtroende för utbildningsminister Jan Björklunds
              sätt att skyndsamt driva på olika stora politiska reformer när
              det gäller att förbättra kvaliteten i skolan. Vilka citat man
              sedan väljer att använda vi har olika sätt att uttrycka oss. Jag
              tror att det är oerhört väsentligt att IT kan vara en allt viktigare
              del för de barn som på olika sätt behöver stöd i sitt lärande.
            </seg>
          </u>
          <note type="speaker" xml:id="i-dc758c5c850c6788-0">
            Anf. 108 MIKAEL DAMBERG (S) replik:
          </note>
          <u who="mikael_damberg_23b905" next="cont" xml:id="i-968fe12d789f536d-1">
            <seg xml:id="i-a1c3c4571641fbea-0">
              Herr talman! Jag delar uppfattningen att IT kan vara ett viktigt
              pedagogiskt verktyg i svensk skola. Jag delar också bilden att
              många kommuner och skolor i dag jobbar mycket med IT-utveckling.
              Men klyftorna också på detta område finns där när det gäller digital
              teknik och att alla grupper inte får ta del av dem. Framför allt
              är det många kommuner och skolor som gör misstag enkla misstag
              som man inte hade behövt göra om man hade lyssnat och förstått
              vilka misstag andra kommuner eller skolor har gjort. Därför finns
              det en poäng i att samordna arbetet och inte låta massor av skolor
              kasta pengar i sjön.
            </seg>
            <seg xml:id="i-2b7e3adc3ed9f3af-0">
              Jag delar också uppfattningen att IT-ministern är klart mycket
              mer drivande i dessa frågor än skolministern. Det kan vi vara
              överens om. Det är inte så ofta man hör Jan Björklund tala om
              IT i skolan, och det finns säkert en förklaring till det. Han
              tycker att det inte är så viktigt som att läsa och skriva ungefär
              som att det skulle vara ett motsatsförhållande mellan detta. Det
              känns väldigt omodernt och inte särskilt kreativt.
            </seg>
            <seg xml:id="i-e3e4983987dbf7a2-0">
              Men kreativitet är viktigt. Jag ber att få återkomma till debatten
              om kreativitet. Det är inte bara på IT-sidan man tappar möjligheten
              att jobba med kreativitet i skolan på ett genomarbetat sätt under
              den här regeringen. Det är också de estetiska ämnenas status som
              tappar, både i gymnasieskolan och i övrigt. Vi ser minskade möjligheter
              för eleverna att ha andra chanser, komvuxneddragningar, försvårade
              möjligheter att komma vidare till universitet och högskolor. Det
              är flera delar som jag tycker verkligen hör hemma i en diskussion
              om vilka krav framtiden ställer. Det kommer att ställas krav på
              att utbilda sig igen och byta spår senare i livet, och här går
              regeringen baklänges in i framtiden.
            </seg>
            <seg xml:id="i-712f46a48aa1e960-0">
              Det låter mer hoppfullt, som sagt, att lyssna till Ulrika Carlsson,
              Centerpartiet, än att lyssna till Sveriges skolminister, så jag
              ser verkligen fram emot överenskommelser över blockgränsen kring
              de här framtidsfrågorna så att vi kan få lite fart på Sveriges
              skolminister. Jag skulle se fram emot det.
            </seg>
          </u>
          <note xml:id="i-df83c7ed39cbec12-0">
            Anf. 109 ULRIKA CARLSSON i Skövde (C) replik:
          </note>
          <u who="mikael_damberg_23b905" prev="cont" xml:id="i-02297fe90e4c2714-1">
            <seg xml:id="i-485e82e9bf5ea798-0">
              Herr talman! Jag delar Mikael Dambergs syn på IT som ett viktigt
              verktyg. Det har vi redan varit överens om. Min tro är ändå att
              den utveckling som sker är en viktig faktor. Skolverket har också
              till uppgift att följa väldigt noga hur den här utvecklingen ser
              ut. För min del handlar det om en tro på den profession som finns
              i skolan och de möjligheter som finns, rektors ledarskap och att
              ta de här frågorna på största allvar. Det är de frågor som jag
              många gånger i debatten nämner när det gäller effektiva och framgångsrika
              skolor, att det handlar om ett gott ledarskap. Det är inte den
              nationella IT-strategins vara eller inte vara som är garantin
              för det goda ledarskapet, utan det är att man har i fokus alla
              barns rätt till kunskap och alla barns möjligheter att lära på
              olika sätt.
            </seg>
            <seg xml:id="i-08558f0e956a4a18-0">
              Det är viktigt för Centerpartiet att det finns olika vägar till
              kunskap, och därför är kunskaps- och kreativitetsdiskussionen
              väldigt viktig.
            </seg>
            <seg xml:id="i-028639f573c2ce8c-0">
              Man nämner många gånger från oppositionens sida att vi stänger
              dörrar och backar in i framtiden, och man har en förkärlek för
              olika typer av bildspråk i detta fall. Men man kan också beskriva
              det på ett annat sätt: Vi stärker olika delar mot framtiden. Det
              öppnas nya dörrar. Ganska ofta pratar man om möjligheten att lära
              om, möjligheten att lära nytt, och det har vi vidgat, bland annat
              genom yrkeshögskolan och fler vägar framåt. Vi ska om en stund
              debattera gymnasieskolan, där vi verkligen öppnar olika framtidsvägar
              för människor på olika sätt.
            </seg>
            <seg xml:id="i-0b0b5162a2d7190d-0">
              En fråga som vi inte har pratat så mycket om nu som också berör
              grundskolan handlar om studie- och yrkesvägledningen, där vi ser
              att vi kommer att behöva göra stora satsningar framöver på olika
              sätt för att de val som man gör är viktiga. Men det behöver inte
              betyda att det är någon kritik mot de val man gör, utan just det
              att man får möjligheten till nya val och att det finns möjligheter
              för fler vägar framåt än enbart en likadan väg som kanske egentligen
              inte passar någon.
            </seg>
          </u>
          <note type="speaker" xml:id="i-621b1bf5be6eb554-0">
            Anf. 110 RICHARD JOMSHOF (SD):
          </note>
          <u who="richard_jomshof_d1023a" next="cont" xml:id="i-8f366108768e356a-0">
            <seg xml:id="i-b58f45a1dad6db0b-0">
              Herr talman! Utbildningsminister Jan Björklund och Metta Fjelkner,
              Lärarnas Riksförbund, skriver i Svenska Dagbladet den 15 mars,
              alltså ganska nyligen, att de vill återförstatliga skolan. Beslutet
              är både välkommet och nödvändigt. Det gläder mig att Folkpartiet
              delar Sverigedemokraternas syn i frågan.
            </seg>
            <seg xml:id="i-d54bc083102a4299-0">
              Artikelförfattarna för fram en rad olika argument för sin ståndpunkt,
              argument som jag och Sverigedemokraterna delar helt. Det handlar
              om allt från att komma till rätta med en växande andel obehöriga
              lärare och att ge skolan en tydligare styrning till att höja lärarnas
              löner och status.
            </seg>
            <seg xml:id="i-4c455c4ad19ac0d8-0">
              Vi ska dock vara medvetna om att ett återförstatligande inte
              ensamt kommer att lösa de problem som svensk skola brottas med
              i dag. Men ett återförstatligande vore definitivt ett välkommet
              steg på vägen.
            </seg>
            <seg xml:id="i-0803769719611839-0">
              Vårt huvudargument för att återförstatliga skolan som jag har
              lyft fram flera gånger här i talarstolen är att motverka de stora
              kommunala och regionala skillnader och obalanser som i dag finns
              i skolan. Jag är övertygad om att ett återförstatligande skulle
              kunna åtgärda detta.
            </seg>
            <seg xml:id="i-ccb5605914087381-0">
              Dagens skola är inte likvärdig, och våra barn får olika kvalitet
              på sin utbildning beroende på var i landet de bor. Det kan också
              variera mycket inom en kommun.
            </seg>
            <seg xml:id="i-b24d4193298bbdec-0">
              Det är inte hållbart. Därför menar Sverigedemokraterna att staten
              ska ges det övergripande ansvaret för skolan och dess finansiering.
              Vi står fast vid det.
            </seg>
            <seg xml:id="i-37b1a5c561102898-0">
              Herr talman! Samtidigt som Jan Björklund och Folkpartiet säger
              sig kämpa för ett återförstatligande kan jag inte göra annat än
              att förundras över hur man agerar här i riksdagen. Här har man
              valt att arbeta mot ett förstatligande, inte minst genom att säga
              nej till den motion som Sverigedemokraterna har väckt i frågan.
            </seg>
            <seg xml:id="i-32626d7735d94aa6-0">
              Om Folkpartiet menar allvar med sitt påstående vore det klädsamt
              att man visade det tydligare. Man skulle till exempel kunna rösta
              för vår motion. Jag är också öppen för att sätta mig ned och ta
              en diskussion med Folkpartiet i frågan. Man är trovärdig bara
              om man gör något av detta.
            </seg>
            <seg xml:id="i-4407860ea959a5cc-0">
              Herr talman! Det finns flera motioner här i dag som förtjänar
              att uppmärksammas. En av dem är en socialdemokratisk motion som
              gäller kommuners inflytande vid etablering av fristående skolor.
            </seg>
            <seg xml:id="i-3f9965144ae34f15-0">
              Jag har så länge jag kan minnas varit en varm anhängare av friskolan
              som idé, långt innan den blev verklighet här i Sverige. I min
              värld är friskolorna tänkta att fungera som ett komplement till
              den kommunala skolan eller helst den statliga skolan. Friskolorna
              ska bredda utbudet det är min åsikt men ska också kunna leda till
              ökad konkurrens, vilket jag tror är något bra.
            </seg>
            <seg xml:id="i-a6ebf636558e63eb-0">
              På en hel del håll, även i min hemkommun Karlskrona, kan man
              se att konkurrensen mellan den kommunala skolan och friskolan
              leder till att man lägger in en extra växel för att göra skolan
              mer attraktiv. Man ser över den egna verksamheten. Det är något
              positivt.
            </seg>
            <seg xml:id="i-08ed75bcce31dc43-0">
              Men problemet det måste även vi som är för friskolor erkänna
              är att friskolereformen också har skapat en del problem. Trots
              min positiva grundsyn i frågan har jag varit med om att säga nej
              till flera friskolor i Karlskrona kommun. Jag tycker att det är
              en överetablering i min hemkommun, och det är ett problem.
            </seg>
            <seg xml:id="i-6407ec5d36ec2fdb-0">
              Därför tror jag att det vore bra om kommunernas roll vid etablering
              stärks, enligt vad som förs fram i jag tror det är motion Ub482
              yrkande 18, för det är problematiskt när vi i min hemkommun har
              en situation där samtliga partier är överens om att det får räcka
              och att det inte går mer men där Skolverket säger: Det spelar
              ingen roll de har rätt att etablera sig. Det är problematiskt.
              Jag tror att den motionen skulle kunna vara ett steg på vägen.
            </seg>
            <seg xml:id="i-7caf915d604f79df-0">
              Det finns en annan mycket viktig motion på bordet i dag. Även
              den ligger i linje med vår åsikt i frågan. Jag talar om motion
              Ub283, som flera talare har tagit upp. Den handlar om att genomföra
              en ordentlig utvärdering av vad de stora skolreformerna har inneburit
              för svensk skola.
            </seg>
            <seg xml:id="i-4f5e50cfc385e958-0">
              Faktum är att svensk skola tappar i kvalitet, och den har kommit
              att bli alltmer segregerad. Endast genom att genomföra en ordentlig
              utvärdering av vad skolreformerna de facto har kommit att innebära
              kan vi få svar på frågan om vilka positiva och negativa effekter
              de har haft. Jag kan inte förstå regeringens motstånd i frågan.
            </seg>
            <seg xml:id="i-3f7fc4c09a56de9c-0">
              Tina Acketoft från Folkpartiet hävdar att kravet på att genomföra
              en sådan ordentlig utvärdering är att slå in öppna dörrar. Men
              om det är att slå in öppna dörrar, då kan man väl i så fall bifalla
              motionen eller varför inte göra som jag har bett om i utskottet:
              låta det planerade utvärderingsinstitutet få ett första uppdrag,
              nämligen göra det oppositionen kräver.
            </seg>
            <seg xml:id="i-ad5868ce2d2b867c-0">
              Om man tycker att motionens förslag är för begränsat, varför
              skulle man då inte kunna komma med ett motförslag och säga: Vi
              ger detta uppdrag till institutet, men vi kan också tänka oss
              att bredda uppdraget ytterligare. Jag hade inte haft några som
              helst problem med att bifalla ett sådant förslag, men det har
              inte kommit ett sådant. Jag undrar varför.
            </seg>
            <seg xml:id="i-9183c7a5db176895-0">
              Det vore olyckligt om det är som Damberg menar, om jag tolkar
              honom rätt, nämligen att man mycket väl kan tänka sig att utvärdera
              kommunaliseringen men att det finns andra frågor som man inte
              vill titta på.
            </seg>
            <seg xml:id="i-ca9ba20918b18b9d-0">
              Oavsett vad man tycker om skolreformerna, låt oss titta på allt!
              Det spelar liksom ingen roll vilken grundsyn vi har, om vi är
              för eller emot kommunalisering, om vi är för eller emot friskolor
              som idé. Jag vill veta vad det har inneburit. Problemet i debatten
              har ofta varit att jag kan lyfta fram en rapport från Lärarnas
              Riksförbund som hävdar en viss sak, men sedan kommer någon annan
              med något från Lärarförbundet, där man påstår något helt annat.
              Det är problematiskt.
            </seg>
            <seg xml:id="i-8f4202d3dee1018c-0">
              Jag vill veta vad det har inneburit. Jag vill komma sanningen
              så nära som möjligt. Först då kan vi göra något åt det.
            </seg>
          </u>
          <note xml:id="i-240d785423bb8545-0">
            Jag vill avsluta med att yrka bifall till följande reservationer:
            3, 11, 19, 20, 24, 27 och 32.
          </note>
          <note xml:id="i-90f07dee21a27250-0">
            Ajournering
          </note>
          <note xml:id="i-68b1391798e074f5-0">
            Kammaren beslutade kl. 15.57 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="richard_jomshof_d1023a" prev="cont" xml:id="i-4fe605f193be1914-0">
            <seg xml:id="i-aea2879ae565fcfc-0">
              Återupptagna förhandlingar
            </seg>
          </u>
          <note xml:id="i-a84a23167a264c31-0">
            Förhandlingarna återupptogs kl. 16.00.
          </note>
          <note xml:id="i-bf1b96e6f455561d-0">
            14 § Beslut om ärenden som slutdebatterats den 17 mars
          </note>
          <note xml:id="i-8af08ab9310c8955-0">
            Punkt 1
          </note>
          <note xml:id="i-566351d52cad547c-0">
            Punkt 2
          </note>
          <note xml:id="i-f260c64a721cca5c-0">
            Punkt 11
          </note>
          <note xml:id="i-2203f08d365068ed-0">
            Övriga punkter
          </note>
          <note xml:id="i-8af08ab9310c8955-1">
            Punkt 1
          </note>
          <note xml:id="i-566351d52cad547c-1">
            Punkt 2
          </note>
          <note xml:id="i-38053ed0ed765971-0">
            Punkt 3
          </note>
          <note xml:id="i-f50157d49d0935e0-0">
            Punkt 10
          </note>
          <note xml:id="i-f260c64a721cca5c-1">
            Punkt 11
          </note>
          <note xml:id="i-2203f08d365068ed-1">
            Övriga punkter
          </note>
          <note xml:id="i-c2502891a4bffc9f-0">
            15 § Beslut om ärenden som slutdebatterats vid dagens sammanträde
          </note>
          <note xml:id="i-8af08ab9310c8955-2">
            Punkt 1
          </note>
          <note xml:id="i-566351d52cad547c-2">
            Punkt 2
          </note>
          <note xml:id="i-38053ed0ed765971-1">
            Punkt 3
          </note>
          <note xml:id="i-38053ed0ed765971-2">
            Punkt 3
          </note>
          <note xml:id="i-dc311a4bedc5204d-0">
            Punkt 6
          </note>
          <note xml:id="i-2203f08d365068ed-2">
            Övriga punkter
          </note>
          <note xml:id="i-8af08ab9310c8955-3">
            Punkt 1
          </note>
          <note xml:id="i-566351d52cad547c-3">
            Punkt 2
          </note>
          <note xml:id="i-38053ed0ed765971-3">
            Punkt 3
          </note>
          <note xml:id="i-bc53b01613b75a02-0">
            Punkt 9
          </note>
          <note xml:id="i-f50157d49d0935e0-1">
            Punkt 10
          </note>
          <note xml:id="i-42b27d92fb743d42-0">
            Punkt 18
          </note>
          <note xml:id="i-b73ccb72245d6d80-0">
            Punkt 20
          </note>
          <note xml:id="i-059c1367e988f819-0">
            Punkt 22
          </note>
          <note xml:id="i-2203f08d365068ed-3">
            Övriga punkter
          </note>
          <note xml:id="i-661fcb3dc6940808-0">
            16 § (forts. från 13 §) Grundskolan (forts. UbU7)
          </note>
          <note type="speaker" xml:id="i-6131b1cdd88b31be-0">
            Anf. 111 ROSSANA DINAMARCA (V):
          </note>
          <u who="rossana_dinamarca_c267de" xml:id="i-7403466ee9837c5a-0">
            <seg xml:id="i-2da81ae32d38efd2-0">
              Herr talman! Bara under senare år har vi kunnat se oroväckande
              tendenser till bristande likvärdighet i skolan. Det leder till
              att de sociala skillnaderna ökar och att segregationen ökar. Orsakssambanden
              bakom denna negativa utveckling är inte alldeles klarlagda, även
              om det finns ganska tydliga tendenser och empiriska studier som
              pekar på att några av de stora skolreformerna under de senaste
              decennierna har haft en stor inverkan på denna utveckling.
            </seg>
            <seg xml:id="i-e32f443decd114d1-0">
              Kommunaliseringen, det fria skolvalet och de fristående skolornas
              etablering har nu runt 20 år på nacken. Jag tror inte att någon
              av oss som sitter här kunde ana att det var denna utveckling som
              vi skulle kunna se. Därför tycker jag och vi att det är hög tid
              att man gör en utvärdering och analyserar dessa skolreformer men
              att man också tar fram förslag som bryter denna negativa utveckling
              som ökar kunskapsklyftorna.
            </seg>
            <seg xml:id="i-33289ff4a64a17a4-0">
              Regeringen har tidigare aviserat en utredning av kommunaliseringen.
              Men så sent som när den senaste PISA-undersökningen presenterades
              pekades det även i den på de andra stora skolreformerna. Vi anser
              därför att det blir lite för avgränsat och lite väl smalt att
              bara utreda kommunaliseringen. Jag är därför väldigt glad för
              att utskottets majoritet har ställt sig bakom en bredare utredning.
            </seg>
            <seg xml:id="i-b140599275be5136-0">
              Vi välkomnar också den utredning som har nämnts här och som Jan
              Björklund aviserade i slutet av januari angående vinster i fristående
              skolor. Enligt hans egen utsago skulle den komma i gång någon
              gång i mars. I morgon är sista dagen i mars. Frågan är när detta
              arbete kommer att komma i gång.
            </seg>
            <seg xml:id="i-fc82d58cbd2b1891-0">
              Det är inte rimligt att en enda skattekrona betalas ut i vinster
              eller placeras i skatteparadis medan alla elever inte når målen
              i skolan. Dessa skattemedel är ämnade för eleverna och skolan
              och ska inte användas till någonting annat.
            </seg>
            <seg xml:id="i-5f2f2b04b5fe4ef8-0">
              Det handlar inte om effektivitet som någon nämnde, alltså att
              de fristående är mer effektiva. De har vinst som det viktigaste
              målet. Det har eleverna fått betala genom att dessa skolor saknar
              behöriga lärare. Och det är inte små skillnader, utan det är ganska
              markanta skillnader i andelen behöriga och obehöriga lärare mellan
              fristående och kommunala skolor. Om jag inte minns fel är 86 procent
              av lärarna i kommunala skolor behöriga. Samma siffra för fristående
              skolor är 5060 procent. Detta är inte acceptabelt.
            </seg>
            <seg xml:id="i-f19a7eda4bf8314d-0">
              Vi ser också att elever i fristående skolor får ta ett betydligt
              större ansvar för sitt eget lärande. Vi menar att det är skolan
              och ingen annan som har ansvaret för lärandet.
            </seg>
            <seg xml:id="i-82cd22891d7df4d5-0">
              Man har också kunnat se hur fristående skolor låter bli att ha
              skolbibliotek och inte heller har någon elevhälsa, inte har gymnastik
              eller gymnastiksalar, saknar hemkunskapssalar och saknar slöjdsalar.
              Detta är inte effektivitet för mig. Detta är dålig kvalitet och
              ägare som bara hungrar efter vinsterna därför att det är en lukrativ
              bransch.
            </seg>
            <seg xml:id="i-928f4c5573f9bfa7-0">
              Jag vet att det har förekommit siffror som visar att det inte
              handlar om så stora summor. Det är inte så många som är stora
              ägare. Men det vi ser är att de stora bolagen köper upp de mindre
              skolorna, en efter en. Det blir svårt för de mindre skolägarna
              att säga nej när ett stort bolag erbjuder ganska mycket pengar.
              Det här är inte acceptabelt.
            </seg>
            <seg xml:id="i-e306641b1a862a6a-0">
              Inte en enda skattekrona ämnad för eleverna ska kunna hamna någon
              annanstans än just i skolan!
            </seg>
            <seg xml:id="i-511c8c9e963a92b9-0">
              Herr talman! I vintras fick familjen hem en lapp från skolan.
              Man planerade att åka skridskor vid två tillfällen, en gång före
              jul och en gång efter jul. Vi föräldrar ombads att skicka med
              barnen hjälm och skridskor. Vid ett av skridskotillfällena följde
              jag med. Två barn hade inte skridskor. De fick sitta på en bänk
              under de två timmar som deras klasskamrater och andra skolkamrater
              åkte på isen. Barnen är sex år. Det här är inte acceptabelt.
            </seg>
            <seg xml:id="i-c06ef6769dba30c4-0">
              När jag jobbade i skolan var det alltid samma elever som valde
              gratisalternativet Lödöse museum. Det är ett trevligt museum,
              men det är kanske inte det man gång på gång på gång besöker medan
              de andra eleverna åker på skidresa eller till Liseberg. Det fanns
              också de som märkligt nog alltid blev sjuka den dag det var skolutflykt.
              Det här är inte acceptabelt.
            </seg>
            <seg xml:id="i-9d381a447a7710a9-0">
              Rädda Barnen presenterade tidigare i år en rapport. Denna rapport
              var anledningen till en särskild debatt här i kammaren. Rapporten
              visar på en dramatisk ökning av barnfattigdomen. I dag lever 229
              000 av Sveriges 2 000 000 barn i fattigdom på grund av att deras
              föräldrar är fattiga.
            </seg>
            <seg xml:id="i-6ae0439289fbefc5-0">
              Vi ska ha en skola för alla där alla ska få vara delaktiga i
              skolans alla aktiviteter. Ingen ska känna sig utsatt eller behöva
              hamna i svåra skambelagda situationer. Här vilar ett tungt ansvar
              på skolan men också på oss ansvariga politiker.
            </seg>
            <seg xml:id="i-1095dc47ad9f4c6a-0">
              Den nuvarande regeringen har med den nya skollagen öppnat för
              att införa avgifter i skolan. Det är oklart vilka effekter den
              nya lagstiftningen, som gör så kallade frivilliga insamlingar
              tillåtna, kommer att få. Signalen från regeringen till skolsektorn
              och det omgivande samhället är nämligen att man inte ska dra sig
              för att finansiera denna skolverksamhet genom avgifter. En sådan
              utveckling kan vi inte acceptera. Därför vill vi se en förändring
              av skollagen innebärande att avgifter i skolan inte ska få förekomma.
            </seg>
            <seg xml:id="i-a83961f3956c50cf-0">
              Någon sade tidigare här att väldigt många olika motioner behandlas
              i betänkandet och att det därför kan bli lite spretigt. Mitt i
              den spretigheten vill jag ändå lyfta fram en av utbildningsverksamhetens
              kanske mest utsatta verksamheter, nämligen fritidshemmen.
            </seg>
            <seg xml:id="i-ac3b961b2808d07a-0">
              Jag refererade förut till mitt eget barn. Jag kan säga att sonen
              inte har det värst. Han har 66 kompisar i sin fritidsgrupp med
              tre personal. När de äter frukost är de 44 barn. De har fått sluta
              äta frukost i klassrummet. Personalen hinner inte med och kan
              inte laga frukost till alla så nu äter alla fritidsbarnen från
              de olika tre spåren i den stora matsalen. Det är inte riktigt
              lika mysigt längre.
            </seg>
            <seg xml:id="i-703b18f6680a9ac4-0">
              Det är, som sagt, inte det värsta fritidshemmet jag varit på.
              Jag har varit på fritidshem med uppemot 90 barn, och jag har hört
              om grupper med 97 barn. Det är dags att börja göra något åt den
              här verksamheten. Det är inte en rimlig arbetsmiljösituation för
              barnen och inte heller för fritidspedagogerna. Därför vill vi
              att det på samma sätt som för förskolan ska finnas en rekommendation
              om maximalt 20 barn och minst 2 pedagoger.
            </seg>
            <seg xml:id="i-4de487b1e79b5b19-0">
              Med elevernas tillgång till skolbibliotek är det, herr talman,
              dystert. Jag välkomnade att detta med tillgång till skolbibliotek
              lyftes in i skollagen, men det behövs fler aktiva insatser. Det
              måste definieras vad något sådant är och vad det ska innehålla.
              Det måste också finnas utbildade skolbibliotekarier. En regering
              som har sagt sig vara mån om att elever ska lära sig att läsa
              och skriva borde vara mer aktiv i arbetet för att varje elev ska
              ha tillgång till ett öppet skolbibliotek med utbildad personal.
            </seg>
            <seg xml:id="i-7c25a981481da9c9-0">
              Vi ser hur klyftorna ökar mellan dem som läser mycket och dem
              som läser lite, något som regeringens egen kulturminister har
              reagerat på. Dock befarar jag att utvecklingen i skolpolitiken
              kommer att öka, inte minska, klyftorna. Jag återkommer till detta
              när vi behandlar nästa betänkande som handlar om gymnasieskolan.
            </seg>
          </u>
          <note xml:id="i-599ddb0486da8010-0">
            Slutligen yrkar jag bifall till reservationerna 13, 23 och 40.
          </note>
          <note type="speaker" xml:id="i-912cf16d62560eda-0">
            Anf. 112 ANNIKA ECLUND (KD):
          </note>
          <u who="annika_eclund_8435c4" xml:id="i-d925711dbae8d5a1-0">
            <seg xml:id="i-45ef7451d6ccbc9a-0">
              Herr talman! Barn och ungdomar ska genom grundskolan få baskunskaper
              för resten av livet. Vi kristdemokrater och alliansregeringen
              har tydligt visat att vi vill någonting med svensk skola.
            </seg>
            <seg xml:id="i-f536f135f15a0339-0">
              Vi vill ha en skola där kunskap och tydliga värden står i fokus.
              Vi vill ha en skola som både lärare och elever känner stolthet
              över en skola där eleven kan känna sig trygg och respekterad och
              där varje elev kan få möjlighet att utvecklas till toppen av sin
              begåvning och sitt kunnande.
            </seg>
            <seg xml:id="i-f8e87b2343062353-0">
              Grundskolan ska ge eleven en grund för att möta samhällets krav
              och möjligheter. Eleven ska ges verktyg som är nödvändiga för
              att klara av att möta livet. Detta går inte att genomföra enbart
              genom politiska beslut. Mitt uppdrag som politiker är att ge engagerade
              lärare och såväl vetgiriga elever som skoltrötta elever förutsättningar
              och möjligheter att nå uppsatta mål.
            </seg>
            <seg xml:id="i-0b9447df12d151ec-0">
              Undervisningen ska vara av hög kvalitet och ska anpassas efter
              elevens förmåga och begåvning men också efter elevens behov av
              särskilt stöd.
            </seg>
            <seg xml:id="i-cb55ef6b22ed741e-0">
              Herr talman! Kristdemokraterna har i den nya skollagen fått gehör
              för många av sina idéer. Jag tror till exempel att anmälningsplikten
              för lärare, förskollärare eller annan personal som får kännedom
              om kränkande behandling kommer att ge resultat. När rektorn anmäler
              uppmärksammade fall om kränkande behandling måste nu huvudmannen
              skyndsamt utreda anmälan och vidta de åtgärder som rimligen kan
              krävas för att förhindra fortsätta kränkningar.
            </seg>
            <seg xml:id="i-98f0fd7450d2b2e1-0">
              I utvärderingar och rapporter har vi sett att jobbet mot mobbning
              samt utformandet av likabehandlingsplaner är ett komplext arbete.
              Stundtals har goda intentioner med ett ambitiöst antimobbningsprogram
              i slutändan visat sig vara kontraproduktivt. Det har visat sig
              att arbetet med att förhindra mobbning i vissa fall har lett till
              att mobbning och trakasserier tvärtom ökat i omfattning. Så får
              det naturligtvis inte gå till! Värdegrundsarbetet måste tas på
              allvar och bedrivas med metoder som vi vet fungerar.
            </seg>
            <seg xml:id="i-21cbe083a20bb5f5-0">
              Det är oerhört viktigt att man på lärarutbildningarna jobbar
              med värdegrundsfrågor utifrån ett evidensbaserat perspektiv och
              att arbetet med värdegrundsfrågor blir en naturlig del av lärarutbildningen.
            </seg>
            <seg xml:id="i-998cf5fd8f2f0fc3-0">
              Herr talman! Arbetet med mobbning och värderingsfrågor är enligt
              mig inte någonting sekundärt. Tvärtom är det något av det mest
              centrala i det pedagogiska arbetet.
            </seg>
            <seg xml:id="i-494a1973de6ebd23-0">
              Skolans två främsta uppdrag är kunskapsuppdraget och att fostra,
              hur omodernt det än låter. I den nya skollagen har 1985 års portalparagraf
              ersatts med en bestämmelse om syftet med utbildningen: Elever
              ska inhämta och utveckla kunskaper och värden.
            </seg>
            <seg xml:id="i-3d2f4eaf6c7ef7d5-0">
              För mig som kristdemokrat är skolans uppdrag att, i gemenskap
              med föräldrarna, forma eleverna till trygga och ansvarskännande
              demokratiska medborgare. Detta är mycket centralt i utbildningen.
              Att förankra respekt för de mänskliga rättigheterna och de grundläggande
              demokratiska värderingarna är medvetet vagt formulerat för att
              ge största möjliga flexibilitet för oss i skolan att arbeta med
              frågorna.
            </seg>
            <seg xml:id="i-4b79910353fe1dc8-0">
              Jag tror att det därför är viktigt med uppföljningsverktyg som
              på ett mer konkret sätt kan mäta undervisningen i värderingsfrågor,
              så att värderingar kan göras, de goda exemplen åskådliggöras och
              nödvändiga justeringar utföras. Problemet med att förankra värderingsfrågor
              på en skola handlar sällan om ovilja hos personalen, utan det
              är ofta brist på kunskap och tid som gör sig gällande. Därför
              ska skolan enligt mig satsa resurser och tid för att arbeta med
              värderingsfrågor. Fortutbildningsinsatser behövs för personalen.
              Detta är ett prioriterat område.
            </seg>
            <seg xml:id="i-e674d7d13784a213-0">
              Herr talman! För mig som kristdemokrat är det viktigt att skolan
              utgår från varje elevs unika situation. Skolan ska därför vara
              anpassningsbar efter elevens behov av hjälp och stöd. Skolan är
              till för eleven och inte eleven för skolan. Därför tycker jag
              det är bra med tidiga utvärderingar så att rätt åtgärder vidtas
              i ett tidigt skede. Betyg och att kunskaper tidigt mäts är därför
              välkommet.
            </seg>
            <seg xml:id="i-f9dac1bc2c131e60-0">
              Likaså tycker jag att det är positivt att den nya skollagen tydliggör
              ansvar gällande beslut om särskilt stöd och åtgärdsprogram. Har
              inte den enskilde eleven möjlighet att nå målen är det ju tämligen
              onödigt att ha personliga uppsatta mål att sträva efter. Därför
              är det viktigt att särskilt stöd ges snabbt när det upptäcks att
              elever av olika anledningar har svårt att nå målen. Jag tycker
              att det är mycket välkommet med ett tydligt ansvarstagande för
              att elevers olika behov tidigt ska upptäckas.
            </seg>
            <seg xml:id="i-eaf369963df20497-0">
              Herr talman! Skolan är som jag sade till för eleven, inte tvärtom.
              Skolan är till för att eleverna ska nå målen, och för att nå målen
              och kunna tillgodogöra sig undervisningen krävs det att eleven
              mår bra. Det är en grundförutsättning. Dess värre ser vi, vilket
              vi också har hört här i debatten, flera rapporter och i medial
              rapportering att den psykiska ohälsan ökar.
            </seg>
            <seg xml:id="i-3315cdd5a5e31b50-0">
              I dag får redan hårt pressade lärare arbeta med elevvårdsärenden.
              Enligt mig behövs det fler skolsköterskor, kuratorer och psykologer
              i skolan. Då får den pedagogiskt utbildade personalen mer tid
              för pedagogik, och utbildad personal inom elevvård möter det växande
              behovet av just elevvård. Genom de skärpta kraven på elevhälsa
              tillförs nu ca 4,9 miljoner kronor 2011. Detta är mycket välkomnat.
            </seg>
            <seg xml:id="i-0856371c131f8caf-0">
              Jag tror att det är mycket betydelsefullt att en nationell översyn
              äger rum. Framkommer det i en sådan översyn att ytterligare resurser
              krävs för att öka kompetensen och personaltätheten inom elevvården
              måste sådana signaler absolut hörsammas. Jag tror att en upprustning
              av elevhälsan är nödvändig och att eleven framöver ska ges en
              garanti till elevvård den dag hon eller han efterfrågar den.
            </seg>
            <seg xml:id="i-7335c9f9e9e660e9-0">
              Det är många olika pusselbitar som ska falla på plats för att
              skoltiden ska bli så bra som möjligt. Om de flesta pusselbitar
              hamnar rätt kommer det också att bli bra för eleverna i slutändan,
              och för oss Kristdemokrater är just värderingsfrågorna och frågorna
              om elevhälsa i centrum.
            </seg>
          </u>
          <note xml:id="i-7790cf4f2996f22d-0">
            Med detta vill jag yrka bifall till reservation 4 och i övrigt
            bifall till förslaget i betänkandet.
          </note>
          <note xml:id="i-9bb97bc5425ddc29-0">
            I detta anförande instämde Yvonne Andersson (KD), Camilla Waltersson
            Grönvall (M) och Ulrika Carlsson i Skövde (C).
          </note>
          <note xml:id="i-dfbac0994f15802c-6">
            Överläggningen var härmed avslutad.
          </note>
          <note xml:id="i-f856a142f709f6db-0">
            17 § Gymnasieskolan
          </note>
          <note xml:id="i-bd9171516c2919d8-8">
            Föredrogs
          </note>
          <note type="speaker" xml:id="i-73d10d27ff2ccad4-0">
            Anf. 113 CAROLINE HELMERSSON OLSSON (S):
          </note>
          <u who="caroline_helmersson_olsson_4bbbe5" xml:id="i-b25fb75cd7b97430-0">
            <seg xml:id="i-72b2fb595f16d99b-0">
              Herr talman! Nu ska vi övergå till att debattera ett betänkande
              som handlar om gymnasieskolan. Det är ett antal motioner från
              den allmänna motionstiden som ingår i detta betänkande.
            </seg>
            <seg xml:id="i-208240bdf60ecf76-0">
              Vi socialdemokrater står bakom alla våra reservationer, men för
              tids vinnande yrkar jag bifall endast till reservation 1.
            </seg>
            <seg xml:id="i-0383966d0e33bd90-0">
              I dag krävs en gymnasieutbildning för att få ett jobb och för
              att klara ett allt mer komplext och kunskapsintensivt samhälle.
              Dagens och framtidens arbetsliv, samhälle och demokrati kräver
              gedigna kunskaper hos alla. Förändringarna på arbetsmarknaden
              kan vara snabba, och kraven på att kunna byta arbetsplats, yrke
              eller bransch är också stora. Ungdomar som inte får med sig tillräckliga
              kunskaper under gymnasietiden får det svårt i dag.
            </seg>
            <seg xml:id="i-ee6e1f72080e3844-0">
              För att klara konkurrensen på den globala marknaden står hela
              Europa, också vi, inför flera utmaningar. Demografin, med allt
              fler äldre, är en av dem. En annan kanske gäller arbetskraftens
              kompetens och rörlighet. Man räknar med att arbetstillfällena
              för välutbildad arbetskraft ökar med 16 miljoner fram till år
              2020, medan arbetstillfällen för lågutbildade minskar med 12 miljoner.
            </seg>
            <seg xml:id="i-ba781e5952b34640-0">
              Om man blickar framåt och tittar på detta, och delar min analys,
              blir det obegripligt att regeringen sänker kunskapskraven på de
              yrkesinriktade programmen. För oss socialdemokrater är det grundläggande
              att alla gymnasieutbildningar leder till en gemensam examen som
              innefattar en grundläggande behörighet till högre studier. Det
              är också viktigt att alla gymnasieutbildningar har en stark gemensam
              kunskapsbas och att det på det sättet blir lättare att byta program.
            </seg>
            <seg xml:id="i-40e8ca47f0f44a6c-0">
              Visst ser vi också problem med dagens gymnasieskola definitivt.
              Avhoppen är ett av dem. Men i stället för att separera ungdomar
              och utbildningar från varandra borde vi följa Europa 2020-strategin
              och förebygga tidigt, ingripa när det finns risk att de lämnar
              och hjälpa de elever som slutar att fullfölja sin utbildning ge
              dem en andra chans, och kanske en chans till. Att stärka studie-
              och yrkesvägledning och att utveckla kontakterna med yrkeslivet
              är också åtgärder som höjer kvaliteten och säkerligen även minskar
              avhoppen.
            </seg>
            <seg xml:id="i-8ee6218698d723b0-0">
              Herr talman! Nu visar det sig att det inte bara är vi som tycker
              att det här är feltänkt. Det är inte lätt att veta vad man vill
              bli när man blir stor i framtiden, och det är för tidigt att välja
              bort högre studier redan vid 1516 års ålder. Från flera håll i
              landet får vi signaler om att allt färre niondeklassare söker
              sig till yrkesprogrammen. I Helsingfors, Malmö och Göteborg har
              ansökningarna till de yrkesinriktade programmen minskat med 10
              procent.
            </seg>
            <seg xml:id="i-02bd885aa1a9068c-0">
              Detta oroar inte bara oss, utan det oroar också branscherna.
              Jag har läst en massa och det förstår jag att alla andra här också
              har gjort artiklar där företrädare för bland annat industrin och
              hantverksföretagen vittnar om en stor oro för framtiden och om
              hur svårt det är att få tag i utbildad arbetskraft redan i dag.
            </seg>
            <seg xml:id="i-697c1da20368c468-0">
              Någon har sagt till mig förut: Alla kan inte bli akademiker.
              Jag hoppas att jag hörde fel på kan, för jag antar att man menar
              att alla inte vill bli akademiker. Så är det nog också, men man
              måste ändå ha en chans att ändra sig. Och det finns, herr talman,
              en grupp jag har nära kontakt med som faktiskt vill bli akademiker.
              Enligt SCB:s undersökning för läsåret 2009/10 hade 65 procent
              av eleverna på omvårdnadsprogrammet planer på att gå vidare till
              högre utbildning.
            </seg>
            <seg xml:id="i-b280a3a0085d6fd8-0">
              Nu är jag orolig, förstår ni. Till vård- och omsorgsprogrammet
              i Katrineholm har 35 elever sökt. Katrineholm har en gymnasieskola
              som man kan säga täcker tre orter. I Katrineholm bor det 32 428
              människor, i Vingåker bor det 9 431 och i Flen bor det 16 028
              personer. 35 av dessa har sökt omvårdnadsprogrammet till hösten.
              Det är väldigt lågt, ungefär hälften av vad det brukar vara. Det
              är alldeles, alldeles för lågt, för det vanligaste yrket i dessa
              orter är nämligen vård och omsorg.
            </seg>
            <seg xml:id="i-148fab41da45389a-0">
              Jag har själv gått på Elwynska i Katrineholm, och jag vet att
              den håller en hög kvalitet och har fått elever att söka dit i
              högre grad än andra skolor. I genomsnitt i landet är det också
              fler killar som söker dit, vilket är bra. Jag gick utbildningen
              för att jag ville bli tandläkare. Hur jag nu kunde komma på den
              idén vet jag faktiskt inte. Jag upptäckte dock under min praktik
              att undersköterska i äldreomsorgen var världens bästa jobb, så
              jag hamnade där.
            </seg>
            <seg xml:id="i-a39417cf842380af-0">
              Kommunal har nyligen tagit fram en undersökning. Fram till 2030
              kommer det att finnas ett behov av att öka antalet anställda med
              150 000 personer inom äldreomsorgen. Det behövs 150 000 fler undersköterskor
              i äldreomsorgen på grund av de demografiska förändringar som jag
              pratade om tidigare.
            </seg>
            <seg xml:id="i-58e1b8c798effda8-0">
              Ärligt talat behövs inga större undersökningar för att förstå
              detta. Jag besökte min gamla arbetsplats förra måndagen. Det syns
              med blotta ögat. Det finns många gråhåriga där. En del har gjort
              som jag och försökt att täcka det grå, men rynkorna har de lik
              förbaskat! Jag kände igen nästan varenda en. Det finns inga hoppjerkor
              i vården.
            </seg>
            <seg xml:id="i-7867b62a4813bb09-0">
              En punkt var inte sig lik. Det har hänt en hel del vad gäller
              kvalitetssäkringen i form av planerade insatser, dokumentation
              över avvikelser och uppföljning. Där har man verkligen datoriserat.
              Teknikutvecklingen har gått fort. Kompetenskraven har höjts och
              förändrats.
            </seg>
            <seg xml:id="i-07194afb62226eb5-0">
              När man tar till sig dessa siffror det är inte bara i Katrineholm
              som det ser ut så på vård- och omsorgsprogrammet blir man orolig.
              Jag oroar mig starkt över vem som ska vårda min pappa och mamma,
              och alla andras, i framtiden.
            </seg>
            <seg xml:id="i-29a38abf26b53c71-0">
              Jag läste en intervju med statssekreteraren där han säger att
              det är för tidigt att säga vad detta beror på om det beror på
              det jag tror eller hur det kan vara. Han säger att det här kan
              bero på lågkonjunkturen. Någon annan har sagt att det kan bero
              på dålig information.
            </seg>
            <seg xml:id="i-4740eeca3c1a499c-0">
              Om den här situationen beror på dålig information är det verkligen
              en allvarlig signal över hur det står till med studie- och yrkesvägledningen.
              Om det beror på lågkonjunkturen hoppas jag att någon i Alliansen
              kan reda ut teorin för mig under debatten. Jag förstår den inte.
            </seg>
            <seg xml:id="i-1cd7065074bd5282-0">
              Herr talman! Jag har talat om några funderingar om framtiden,
              och jag ska avsluta med en till fundering.
            </seg>
            <seg xml:id="i-024ebd210d201638-0">
              Morgondagens samhälle möter andra utmaningar än dagens. Det är
              beklagligt att regeringen inte har sett över programstrukturen.
              Arbetsmarknaden är extremt könsuppdelad. 83 procent av dem som
              jobbar i vården är kvinnor, och 77 procent av dem som jobbar i
              industrin är män. Vi skulle behöva nya inriktningar som attraherar
              kvinnor och män i stället för vattentäta skott. Jag var inne på
              detta tidigare: Varför inte vård och teknik? Varför inte bygg
              och arkitektur?
            </seg>
            <seg xml:id="i-5d66651bcff77853-0">
              Estetik, kreativitet och förmåga att uttrycka sig konstnärligt
              är en tillgång i många yrken. Det kan vara en konkurrensfördel
              i framtiden. Det krävs kunskaper för att ta del av och tolka det
              kulturella utbudet. Vi tycker att det borde vara ett gymnasiegemensamt
              ämne.
            </seg>
            <seg xml:id="i-40aa50fb5749baf4-0">
              Huvuddelen av våra yrkanden och reservationer avstyrks med hänvisning
              till den debatt vi hade i december 2009 när vi behandlade Gy 2011.
              Sedan dess har vi fått en hel del mer information. Jag hoppas
              att den borgerliga alliansen har tagit till sig det och kommer
              att åtgärda det som riskerar att gå snett. Inget är så krångligt
              att det inte går att rätta till.
            </seg>
          </u>
          <note type="speaker" xml:id="i-5b70dc88402f28cf-0">
            Anf. 114 JABAR AMIN (MP):
          </note>
          <u who="jabar_amin_8e5175" xml:id="i-d4b39e9f30a32756-1">
            <seg xml:id="i-6576e95586bc973e-0">
              Herr talman! Kunskap och utbildning utvecklar oss människor.
              I det moderna, kreativa och hållbara Sverige som Miljöpartiet
              vill bygga är skol- och utbildningspolitiken en självklar pusselbit.
              Men den borgerliga regeringen genomför nu, oftast i det tysta,
              förändring efter förändring som leder till uppdelning, sortering
              och återvändsgränder. Allt fler dörrar till vidareutbildningar
              stängs och sorteringen av elever kryper allt längre ned i åldrarna.
              De borgerliga utformar sin skolpolitik delvis för att straffa
              dem som inte gör rätt val vid rätt ålder. Det är ett tydligt ovanifrånperspektiv.
            </seg>
            <seg xml:id="i-11962ef588906e56-0">
              Miljöpartiet vill i stället i varje läge uppmuntra och stödja
              den som vill gå längre eller utbilda sig mer oavsett när man i
              livet fattar det beslutet. Till sommaren sjösätts en ny gymnasieskola.
              Den innebär till största delen samma sak som förslaget för fyra
              år sedan. Den så kallade nya gymnasieskolan är i stort sett baserad
              på ett fyra år gammalt förslag som då aldrig genomfördes. Det
              är alltså inte särskilt nytt, förutom det att den tydligare delar
              upp elever och sorterar dem samt stänger dörren för vissa. Det
              är en metod som är allt annat än nytänkande, rent av gammalmodig.
            </seg>
            <seg xml:id="i-7c58d8860d786f88-0">
              Miljöpartiet vill att alla elever ska mötas av höga förväntningar
              när de börjar gymnasieskolan. Historien visar att höga förväntningar
              leder till goda resultat. I dag går många av gymnasieskolans elever
              på ett yrkesprogram. På de flesta av dessa program når över 80
              procent av eleverna grundläggande behörighet till högskolan. För
              dessa elever försvårar nu regeringen. Om dessa elever i framtiden
              vill få sådan behörighet måste de läsa ett utökat program. Det
              blir svårare, och det kräver allt fler avgörande val i tidigare
              ålder.
            </seg>
            <seg xml:id="i-9c97e4663aa1d66a-0">
              För flera av yrkesprogrammen finns en naturlig fortsättning i
              utbildningen på högskolan, bland annat vård- och omsorgsutbildningar
              samt olika tekniska utbildningar. Den ålderdomliga föreställningen
              som motiverar skillnad mellan teoretiska och praktiska yrken gäller
              inte i framtidens samhälle. Det måste finnas en möjlighet för
              alla att läsa vidare om livet tar en annan vändning än den man
              tänkt sig. Alla nationella yrkesprogram, gymnasieprogram, borde
              därför leda till en gymnasieexamen, som ska omfatta en grundläggande
              behörighet till högskolan.
            </seg>
            <seg xml:id="i-332634c2c34f1ae8-0">
              Fru talman! Som jag nämnde alldeles nyss når över 80 procent
              i dag grundläggande behörighet på dessa program. Det borde den
              nya gymnasieskolan ta fasta på och utgå från, men i stället låter
              regeringen de 15 procent som inte når behörighet i dag vara en
              anledning att stänga dörren. Det handlar inte om att vi i Miljöpartiet
              tycker att alla ska bli akademiker. Alla vill inte det, och alla
              behöver inte det. Men alla som vill borde ha en chans att prova
              på en kurs på universitetet eller högskolan och efter fem år på
              industrigolvet kanske läsa vidare till ingenjör. Att göra denna
              livsresa karriär, om ni vill blir svårare och kommer längre bort
              för många med regeringens politik. Det är den politiken som skapar
              det samhället. Tyvärr är det den politiken vi ser i dag och som
              Alliansen bedriver.
            </seg>
            <seg xml:id="i-d16ad14811ef35f8-0">
              Fru talman! Det är i gymnasieskolan som vi ser flest fristående
              skolor. De blir en alltmer självklar del av svenskt skolväsen.
            </seg>
            <seg xml:id="i-809dee8533254eb9-0">
              I slutet av förra året inledde vi tillsammans med Socialdemokraterna
              överläggningar med regeringen om att se över villkoren för de
              fristående skolorna. Det handlade framför allt om vinstfrågan.
              Vi noterade att det fanns en samsyn om många av de frågor som
              vi hade väckt. Vi kom överens om att fram till våren, det vill
              säga nu, försöka ta fram ett underlag som alla tre parter kunde
              se närmare på. Men snart hörde vår utbildningsminister Jan Björklund
              av sig och ville ha en parlamentarisk utredning i stället. Det
              verkade som att han inte hade fått mandat av de övriga i Alliansen
              att slutföra de redan inledda överläggningarna med Socialdemokraterna
              och Miljöpartiet. Vi ansåg att det är helt okej med en parlamentarisk
              utredning, förutsatt en tidsplan som utgick från att direktiven
              kommer under våren och att utredningen slutförs kring årsskiftet.
            </seg>
            <seg xml:id="i-e934202c6fd35a56-0">
              Vi har även flaggat för att vi anser att det är rimligt att Miljöpartiet
              ska vara med i framtagandet av direktiven. Vi har än i dag inte
              fått något svar. Än mindre finns det några direktiv till någon
              utredning. Här finns det risk för långbänk. Ett sådant tillvägagångssätt
              är inte förtroendeskapande.
            </seg>
            <seg xml:id="i-fafa2da0c4c0edf7-0">
              Fru talman! Avslutningsvis vill jag säga att jag självklart står
              bakom alla Miljöpartiets reservationer, men för tids vinning vill
              jag yrka bifall endast till följande reservationer: reservationerna
              2, 4 och 9.
            </seg>
          </u>
          <note type="speaker" xml:id="i-9875094cad540ff7-0">
            Anf. 115 RICHARD JOMSHOF (SD):
          </note>
          <u who="richard_jomshof_d1023a" xml:id="i-a95a86d5dcfe17da-0">
            <seg xml:id="i-d555325281e53161-0">
              Fru talman! Antalet elever som lämnar grundskolan med ofullständiga
              betyg har blivit allt fler, vilket naturligtvis sätter stor press
              på såväl gymnasieskolan som hela det svenska samhället.
            </seg>
            <seg xml:id="i-2587d73175cf5094-0">
              I juni 2009 meddelade Skolinspektionen att hälften av gymnasieeleverna
              inte får godkänt i alla kurser och att så många som en tredjedel
              inte når tillräckliga resultat för att studera vidare på högskolan
              en tredjedel!
            </seg>
            <seg xml:id="i-d6e4d52e4ef9e89b-0">
              Vad gör vi då för att våra elever ska kunna ta sig igenom gymnasieskolan
              utan att tappa lusten? Att det finns många tappade lustar på vägen
              vet jag. Hur gör vi för att våra ungdomar ska ta sig igenom gymnasieskolan
              och erhålla fullständiga betyg och därigenom finna sin väg in
              i yrkeslivet?
            </seg>
            <seg xml:id="i-078c857723dea524-0">
              Att inte agera i en situation som denna skulle inte vara något
              annat än ett oerhört svek mot våra ungdomar men också mot hela
              det svenska samhället. Vi behöver inte gå tillbaka många årtionden
              för att hamna i en tid då möjligheten att etablera sig på svensk
              arbetsmarknad var helt annorlunda än i dag. Man kunde till och
              med lämna skolan i förtid och ändå hitta sin plats på arbetsmarknaden
              och därmed också i samhället. Så är det inte längre. Konkurrensen
              på arbetsmarknaden är i dag stor, oerhört stor, och det krävs
              en genomförd gymnasieutbildning för att över huvud taget kunna
              erhålla ett arbete. Det finns undantag, men så är situationen.
            </seg>
            <seg xml:id="i-6d7cefe8431895b4-0">
              Fru talman! Jag tror att den nya gymnasiereformen kommer att
              lösa en del av problemen som vi har med avhopp från gymnasieskolan
              men också problemen med ofullständiga betyg.
            </seg>
            <seg xml:id="i-a8d90aaed5ccb2e8-0">
              Jag har träffat många ungdomar som inte vill studera vidare efter
              gymnasieskolan. De har inte sett någon mening med att läsa de
              högskoleförberedande ämnena. De har velat få en yrkesutbildning
              och sedan hitta sin väg in i arbetslivet. De har efterlyst en
              yrkesinriktad gymnasieutbildning som ger det som de vill ha, inget
              annat.
            </seg>
            <seg xml:id="i-1a2a68d81b510b91-0">
              De åren som vi inte har haft den situationen har det lett till
              det som jag sade, tappade lustar. Jag känner till många elever
              i min hemkommun som har lämnat skolan därför att de har känt att
              pressen har varit för stor. De har inte känt att skolan har gett
              dem det som de vill ha.
            </seg>
            <seg xml:id="i-0566ad318e9ef268-0">
              Därför välkomnar vi systemet med en tydligare uppdelning mellan
              dels yrkesinriktade dels studieförberedande program. Jag tror
              att det är helt rätt väg att gå. Men, och det finns ett stort
              men i sammanhanget, ett sådant system kräver naturligtvis också
              att man senare i livet ska kunna ångra sig. Man ska kunna välja
              en ny yrkeskarriär, och för att kunna göra det krävs det att man
              får möjlighet att läsa upp betyg och att läsa de ämnen som man
              tidigare har missat. Det är en förutsättning, annars är risken
              att det nya systemet får en ganska segregerande effekt.
            </seg>
            <seg xml:id="i-4e4f724c96a7206d-0">
              En person som i sin ungdom valde att läsa ett yrkesförberedande
              program, och kanske till och med var mycket nöjd med det och jobbade
              i ett yrke i flera år, kanske senare i livet kommer till insikt
              om att han eller hon vill läsa vidare. Då måste man kunna göra
              det, och för att göra det krävs ett väl utbyggt komvux. Det är
              min bestämda uppfattning.
            </seg>
            <seg xml:id="i-5d5d062bca401390-0">
              I min egen hemkommun Karlskrona har jag mött flera företrädare,
              tyvärr, för Alliansen som genom åren inte alls har förstått vikten
              av komvux, som tycks tro att komvux bara är ett sätt att läsa
              upp några betyg eller att det är dit man går för att lära sig
              ett nytt språk eller någonting. De har inte riktigt förstått vikten
              av komvux och den roll som komvux kan spela och måste spela för
              Sverige.
            </seg>
            <seg xml:id="i-a6b8761741313385-0">
              Komvux kan vara ett redskap, och ska vara ett redskap, som hjälper
              oss att ge oss den arbetskraft vi behöver. Vi har en enormt stor
              arbetslöshet samtidigt som vi har företag som inte hittar den
              arbetskraft de behöver. Det är ett enormt misslyckande. Komvux
              är viktigt.
            </seg>
            <seg xml:id="i-e367b53ca18853ff-0">
              Vad som däremot gläder mig är att under det här halvåret i riksdagen
              har jag mött flera alliansföreträdare som förstår vikten av komvux.
              Jag tycker mig se en förändring av attityden till komvux, och
              det är bra.
            </seg>
            <seg xml:id="i-d50805c554ffb6b7-0">
              Fru talman! Jag tror att många av de reformer som är på väg att
              genomföras i gymnasieskolan kommer att leda till en stor förändring.
              Jag tycker att de är bra. Jag har redan berört den tydliga uppdelningen
              mellan de olika programmen, men det finns så klart också mycket
              annat. Vi har ju här tidigare debatterat alltifrån det nya betygssystemet
              till införandet av lärarlegitimation. Det finns mycket.
            </seg>
            <seg xml:id="i-33b614269f3c7988-0">
              Men och nu kommer jag tillbaka till någonting som vi har diskuterat
              här tidigare för att verkligen komma till rätta med problemen
              i svensk gymnasieskola måste vi komma till rätta med problemen
              i svensk grundskola, för om inte grundskolan klarar av att leva
              upp till sitt uppdrag, vilket den inte alltid gör, kommer inte
              heller gymnasieskolan att kunna fungera.
            </seg>
            <seg xml:id="i-033c5c0ef7e538ee-0">
              Vi ser i dag att en allt större andel elever lämnar grundskolan
              utan fullständiga betyg, och så hamnar de rakt i knäet på gymnasieskolan.
              Det är inte bra. Jag tror att IV-programmet, eller vad det förberedande
              programmet nu kallas, under flera år till och med har varit det
              största programmet. Ni får gärna rätta mig om jag har fel. Det
              är ju ett enormt misslyckande. Det kostar tid och det kostar pengar.
              Så kan vi inte ha det.
            </seg>
            <seg xml:id="i-4a17e19df1fc6ba6-0">
              Fru talman! Jag står fast vid att problemen i svensk skola inte
              kommer att kunna åtgärdas om vi inte samtidigt åtgärdar de grundläggande
              problem som finns i det svenska samhället. Det är ju inte de enskilda
              elevernas fel att de blir svikna eller att de lämnar grundskolan
              med ofullständiga betyg. Egentligen är det vårt fel. Det är politikernas
              fel. Det är samhällets fel.
            </seg>
            <seg xml:id="i-cb4c8c55a6fc4348-0">
              Skolan är en spegelbild av vuxenvärlden. Vi kommer inte ifrån
              det. Den är en spegelbild av samhället. Och har samhället stora
              problem är det klart att det också kommer att synas i skolan.
            </seg>
            <seg xml:id="i-e42b4a850c978a6f-0">
              Vi kunde nyligen höra hur en skola i Angered i Göteborg, Lövgärdesskolan,
              fick stänga tillfälligt jag vet inte om den fortfarande är stängd
              som en direkt följd av den totala anarkism som uppenbarligen råder
              på skolan. Elever och skolpersonal har enligt uppgift varit utsatta
              för trakasserier, hot och våld. Det berättas om sexuella trakasserier,
              stenkastning, knivhot, sparkar och slag. Man redde inte ut situationen
              och fick stänga skolan. Och det är inte första gången det här
              händer. Det har hänt tidigare. Det var inte många år sedan som
              en av skolorna i Malmö fick stänga av samma anledning.
            </seg>
            <seg xml:id="i-e749cf72b4cfabd0-0">
              Det är väl klart att om eleverna går i en sådan skola, hur ska
              de då kunna göra bra ifrån sig? Hur ska skolan kunna ge eleverna
              det som de behöver och det som de förtjänar? Detta är ett samhällsproblem,
              och detta samhällsproblem måste åtgärdas.
            </seg>
            <seg xml:id="i-cddff628000dbda5-0">
              Andelen elever som lämnar grundskolan utan fullständiga betyg
              blir allt fler. Samtidigt ökar skillnaderna mellan infödda elever
              och elever med utländsk bakgrund. Det är klart att det också är
              ett problem. Det är ett enormt problem.
            </seg>
            <seg xml:id="i-3ad19d65554ffbfc-0">
              Jag står fast vid att Alliansen har gjort och är på väg mot att
              göra mycket gott för svensk skola. Jag är glad för att vi har
              fått en alliansregering, för när ni har lagt fram era förslag
              om skolan har man märkt att också De rödgröna, i varje fall Socialdemokraterna,
              har valt att ändra en del av sin politik. Till och med inom S
              har man kunnat höra kritik mot den flumpolitik man själv tidigare
              har drivit. Det är bra. Det är mycket gott på gång. Jag tror också
              att det kommer att leda till en hel del förändringar.
            </seg>
            <seg xml:id="i-f9fd2dd83fb708f0-0">
              Men jag står också fast vid att detta inte kommer att räcka.
              Om vi inte åtgärdar samhällsproblemen kommer det att bli mer eller
              mindre omöjligt att göra något åt de problem svensk skola brottas
              med. Där hävdar jag att Sverigedemokraterna än så länge är ensamma,
              och det beklagar jag.
            </seg>
          </u>
          <note type="speaker" xml:id="i-3ec4d04585174cbf-0">
            Anf. 116 ROSSANA DINAMARCA (V):
          </note>
          <u who="rossana_dinamarca_c267de" xml:id="i-7403466ee9837c5a-1">
            <seg xml:id="i-033f451ff1657506-0">
              Fru talman! Vi har talat en hel del om att man ska, kan eller
              vill bli akademiker. För mig handlar skolan om mer än om att man
              ska gå en högskoleutbildning. Skolan handlar också om bildning.
              Den ska förbereda för samhällslivet och arbetslivet.
            </seg>
            <seg xml:id="i-297367633817a80e-0">
              Den uppdelning av gymnasieskolan som vi nu ser och som ska börja
              på riktigt till hösten 2011 bygger till stor del på fördomar men
              också på okunskap om vilka krav som ställs i samhället och arbetslivet.
            </seg>
            <seg xml:id="i-4c97ceb080e8d3aa-0">
              Caroline Helmersson Olsson räknade upp några exempel, och i min
              lokaltidning, TTELA, kunde man i går se en artikel om att tjänster
              på Nuntorps naturbruksgymnasium är hotade, för man tappar 30 procent
              av eleverna. Det har kommit flera sådana rapporter inför ansökningarna
              till gymnasiet till hösten, där yrkesprogrammen står ut och eleverna
              sviker yrkesprogrammen.
            </seg>
            <seg xml:id="i-8d8754af242ad5c3-0">
              Nu sitter inte Tina Acketoft här längre, men jag var på ett Arenaseminarium
              i går, där vi bland annat talade om just gymnasieskolan och arbetslivet.
              Där förklarade Tina Acketoft elevernas avhopp från lärlingsprogrammet
              med att de inte orkar gå upp kl. 7 på morgonen. Jag tror att det
              ligger mer bakom att eleverna sviker den här typen av program.
              De är nämligen smartare. De är smartare än Björklund och regeringen.
              De vill ha en fullvärdig utbildning en utbildning som ger dem
              möjligheter att välja, möjligheter att delta i samhället och möjligheter
              att göra omval senare i livet.
            </seg>
            <seg xml:id="i-89605951a568351f-0">
              När regeringen presenterade den nya gymnasieskolan sade man att
              man nu förstärker yrkesprogrammen. Men samtidigt talade man om
              yrkeseleverna som dem som var skoltrötta och omotiverade, som
              dem som inte ville. Varför gör man då skillnad på antalet ämnen
              man ska vara godkänd i på yrkesprogram och studieförberedande
              program? Är det inte så att man faktiskt inte tror mer om de elever
              som går på yrkesprogram?
            </seg>
            <seg xml:id="i-2fe018f5b24e1598-0">
              Jag tror att det är på yrkesprogrammen man hittar de mest motiverade
              eleverna. De har en ganska klar bild av vad de vill göra framöver,
              men även om de inte har det ska valmöjligheterna finnas. Vi ska
              inte tvinga någon 1516-åring att göra sitt livs största val vid
              just den tiden i livet.
            </seg>
            <seg xml:id="i-8dc47accc9962899-0">
              På Arenaseminariet i går var det också väldigt välkommet att
              höra att Wanja Lundby-Wedin hade ändrat position om den uppdelade
              gymnasieskolan, från att tidigare ha välkomnat den nya gymnasieskolan
              till att nu se problemen, att detta inte kommer att räcka för
              eleverna när de kommer ut i arbetslivet. Jag begriper inte varför
              man ska göra det krångligare just för de här eleverna.
            </seg>
            <seg xml:id="i-06f17fd313280e21-0">
              Man säger: De kommer att kunna läsa in högskolebehörighet och
              få en fullvärdig gymnasiebehörighet. Problemet är bara att de
              ska läsa in tre och ett halvt års utbildning på tre år. Varför
              ska de ha det svårare?
            </seg>
            <seg xml:id="i-0003f9a5aab3e656-0">
              I mitt förra inlägg talade jag om läsandet och den klyfta som
              nu ökar mellan dem som läser mycket och dem som läser lite. Kulturministern
              var väldigt orolig för detta, men samtidigt kommer den regering
              hon tillhör att se till att de elever som går yrkesprogram bara
              har en tredjedel så mycket svenska som dem som går studieförberedande
              program. Tror vi att klyftan mellan dem som läser mycket och dem
              som läser lite då kommer att minska? Knappast. Det som yrkeseleverna
              kommer att gå miste om är till stor del litteratur. Det är ett
              ansvar som den här regeringen sitter på.
            </seg>
            <seg xml:id="i-1df63ce88a2d0f37-0">
              Varför är det mindre viktigt för till exempel snickare med matematik?
              De har bara hälften så mycket matte i sin utbildning, trots att
              det i ett sådant yrke ingår väldigt mycket matematik.
            </seg>
            <seg xml:id="i-08c806de547873ee-0">
              Engelska är ett ämne som i dag är lika viktigt som svenska. Det
              gäller att uttrycka sig i både tal och skrift. Men det tycker
              regeringen att yrkeseleverna inte behöver ha så mycket av. Yrkeseleverna
              får bara hälften så mycket.
            </seg>
            <seg xml:id="i-941c7484a6610131-0">
              Det allra mest talande är ändå att de som går ett yrkesprogram
              bara ska ha 50 poäng samhällskunskap. Det är ett ganska märkligt
              beslut av en regering som man antar ändå ska ha intresse av att
              medborgarna också är delaktiga i samhället. Och dessa 50 poäng
              är i bästa fall hälften så mycket som man har på studieförberedande
              program, men vissa studieförberedande program kommer att ha 200
              poäng samhällskunskap.
            </seg>
            <seg xml:id="i-ac07702078fd13be-0">
              En annan sak som vi tar upp i betänkandet är de estetiska verksamheterna.
              Det har under en tid varit väldigt populärt med entreprenöriellt
              lärande och entreprenöriella egenskaper. Det är också något som
              regeringen har lyft fram samtidigt som man har tagit bort de estetiska
              verksamheterna. Entreprenöriellt lärande en hittepåkunskap! Det
              finns inget vetenskapligt med det ämnet whatsoever! Men kreativitet
              kan man ha genom de estetiska verksamheterna, och det tar man
              bort. Det tycker jag är ytterst beklagligt.
            </seg>
          </u>
          <note xml:id="i-e9cbe6ed8ed7c67c-0">
            Jag vill därmed yrka bifall till reservationerna 2 och 7.
          </note>
          <note type="speaker" xml:id="i-ae76a99dc250f7eb-0">
            Anf. 117 OSKAR ÖHOLM (M):
          </note>
          <u who="oskar_oholm_e34444" xml:id="i-cd182dd0ac445009-0">
            <seg xml:id="i-88529efe0869269a-0">
              Fru talman! Jag hörde när jag kom in i riksdagen att man ska
              försöka börja med ett leende och vara positiv när man kommer upp
              i talarstolen, för då är man mer övertygande och får människor
              att lyssna på vad man har att säga.
            </seg>
            <seg xml:id="i-e3519831be6970db-0">
              Efter de domedagsprofetior som vi nu har fått höra från den rödgröna
              oppositionen om hur fruktansvärd den förda politiken är, är det
              kanske särskilt viktigt att börja med att försöka vara på gott
              humör. Jag tycker nämligen att det är väldigt roligt att ägna
              sig åt utbildningspolitik, och det av två skäl. Det första skälet
              är så klart att frågorna är viktiga och angelägna. Ska vi försvara
              Sveriges roll i världen och bygga ett rimligt och rättvist samhälle
              är utbildningsfrågorna av fullständigt avgörande betydelse en
              av de stora framtidsfrågorna, som alla brukar säga, fast den här
              gången är det ingen överdrift. Det andra skälet är just att alla
              andra också tycker det. Det är klart att alla politiker som står
              i den här talarstolen tycker att man talar om de stora framtidsfrågorna.
              Vi som sitter i utbildningsutskottet har fördelen att alla andra
              också tycker det.
            </seg>
            <seg xml:id="i-33da223d35e0f92c-0">
              Nästan oavsett vilken generation man tillhör tycker man att man
              får vara med och hantera ett område som alla har åsikter och idéer
              om och som alla tycker är viktigt. Naturligtvis, för alla har
              vi gått i skolan. Många av oss har barn som går i skolan. Vilken
              generation vi än tillhör har vi en egen relation till just skolområdet
              och skolpolitiken. Det gör de här debatterna roliga, spännande
              och viktiga.
            </seg>
            <seg xml:id="i-da0f9dec9ad74a00-0">
              Detta blir särskilt tydligt när vi hanterar motionsbetänkanden.
              Det ser vi som sitter i utbildningsutskottet. Det finns väldigt
              många åsikter om skolans värld. I det förra betänkandet, som vi
              precis blev färdiga med, var det bortåt 130 motionsyrkanden, om
              jag minns rätt. I det betänkande som vi nu diskuterar om gymnasieskolan
              är det nästan 40 stycken.
            </seg>
            <seg xml:id="i-0c9d0da85b26a8ac-0">
              En hel del både i denna kammare och utanför tycker på något sätt
              att det nog var bättre förr. De hänvisar lite grann till hur skolan
              såg ut på deras tid när det var bra. De kommer ihåg favoritstunderna
              med sina favoritlärare. Om det bara blev som det var förr kommer
              nog saker och ting att ordna sig.
            </seg>
            <seg xml:id="i-6bc9b7f406070d23-0">
              Så tror jag att det är i alla samhällen nästan vad man än diskuterar
              i sådana ämnen som man själv har en relation till. Man minns de
              positiva stunderna. Det som är problematiskt är att i Sverige
              har den typen av tillbakablickande blivit alltmer vanligt eftersom
              väldigt många har en krypande känsla av att allting inte står
              rätt till.
            </seg>
            <seg xml:id="i-fc6373bf9a6f8d00-0">
              Man har en känsla av att våra barn inte lär sig tillräckligt
              mycket i skolan. Vi får inte de resultat som vi nu har. Man ser
              i jämförelser med andra länder att vi inte ligger så långt fram
              som vi skulle vilja. Vi har, som många för all del har varit inne
              på, stora problem i den svenska skolan.
            </seg>
            <seg xml:id="i-93b428386cc0ff00-0">
              Vi halkar efter andra länder och våra egna resultat om man jämför
              med hur det har sett ut tidigare. Det kanske allvarligaste av
              allting är att det som handlar om elevers sociala bakgrund spelar
              större roll för skolresultaten i dag än vad det gjorde för 20
              år sedan.
            </seg>
            <seg xml:id="i-5cee44ac9396b4f7-0">
              Det är till och med så illa att man i den senaste PISA-undersökningen
              kunde se att social bakgrund spelar större roll i dag efter de
              senaste 20 årens politik än i det genomsnittliga OECD-landet.
              Det är onekligen sådant som är värt att tänka på.
            </seg>
            <seg xml:id="i-559c7ec3f6727dd0-0">
              Jag vill inte ägna min tid åt att på något sätt peka finger i
              debatten. Men det är klart att de som har burit ansvar för de
              senaste 20 årens skolpolitik har anledning att vara självkritiska.
              De som dessutom har motiverat de besluten med jämlikhetssträvanden
              bör vara extra självkritiska när vi nu ser svart på vitt och väldigt
              tydligt att i många stycken har resultatet blivit motsatt.
            </seg>
            <seg xml:id="i-5a9a3b9ddf79fad4-0">
              Ingenstans blir de problemen så tydliga och våra utmaningar så
              stora som när det gäller gymnasieskolan, som vi debatterar just
              nu. När 30 000 elever hoppar av gymnasieskolan är det inte bara
              ett misslyckande för de eleverna. Det är ett misslyckande för
              hela samhället och i allra högsta grad ett misslyckande för oss
              som sitter i denna kammare och beslutar om ramarna för en sådan
              skola.
            </seg>
            <seg xml:id="i-96ea4f873c12f0c4-0">
              När det individuella programmet, vars själva syfte var att hjälpa
              elever som saknar behörighet till ett nationellt program, blir
              ett av gymnasieskolans största är det ett bekymmer. När tre av
              fyra elever slutför sin treåriga gymnasieutbildning inom fyra
              år har vi ett problem. För 13 år sedan var det en av tio.
            </seg>
            <seg xml:id="i-1829e07d37821391-0">
              Eller för all del, om man använder mer av dessa siffror: När
              en tredjedel av en ungdomsgeneration ska försöka ta sig ut i vuxenlivet
              och in i arbetslivet utan de kunskaper som vi här inne har sagt
              att man måste ha med sig, då måste man våga kalla saker vid dess
              rätta namn.
            </seg>
            <seg xml:id="i-d1a96974d6d0d170-0">
              Då har vi fått en gymnasieskola som har förvandlats till en utslagningsmaskin
              som släcker drömmar i stället för att utjämna livschanser. Det
              är dessutom helt i strid med de förutsättningar och de mål som
              de politiker som beslutat om det hade. Det är allvarligt.
            </seg>
            <seg xml:id="i-b7e3af7c27e31b02-0">
              Fru talman! Det är klart att det finns många tusentals elever
              som både trivs väldigt bra och klarar sig väldigt väl i gymnasiet.
              De gör det tack vara många duktiga lärare, engagerade föräldrar
              eller för att de själva har höga ambitioner. Det finns massvis
              av sådana exempel. Men vi måste se till helheten.
            </seg>
            <seg xml:id="i-53e6cbca5fa148d3-0">
              Vi som är ansvariga för detta måste ställa oss frågan: Hur stärker
              vi kvaliteten för alla elever? Hur vänder vi dessa resultat? Hur
              ser vi till att fler klarar sig igenom gymnasieskolan och får
              med sig de kunskaper som vi tror är nödvändiga för att kunna ta
              sig ut på arbetsmarknaden?
            </seg>
            <seg xml:id="i-d502956ec1550e74-0">
              Jag är övertygad om att svaren på många av de frågorna ligger
              i den nya gymnasieskola som drar i gång till hösten. I den gör
              vi precis detta. Vi stärker kvaliteten, vi höjer kraven och vi
              höjer förväntningarna.
            </seg>
            <seg xml:id="i-e0a335d1bfe9bd08-0">
              Ser man till helheten är det stora förändringar som träder i
              kraft. Vi får nya program som leder till mer kunskap i dagens
              gymnasieskola. Vi får ny struktur och nya ämnen.
            </seg>
            <seg xml:id="i-c89d99172e18e898-0">
              I ett läge där så många hoppat av är det viktigt att vi anpassar
              utbildningen efter elevernas önskemål och intressen. Flera av
              de högskoleförberedande programmen är nya och bättre anpassade
              till de önskemål som finns.
            </seg>
            <seg xml:id="i-fd2fa5aef333584d-0">
              Vi får yrkesprogram som på riktigt förbereder elever för ett
              yrke, erbjuder en mer gedigen yrkesutbildning och leder till att
              de kan påbörja en yrkesbana efter gymnasiet. I kombination med
              programråden säkerställer det att vi dessutom får utbildningar
              som håller hög kvalitet och är fyllda med det kunnande arbetsmarknaden
              behöver.
            </seg>
            <seg xml:id="i-e2f12d6134417c27-0">
              Med dessa förändringar tar vi tydliga steg mot en gymnasieskola
              som är bättre anpassad till eleverna, rustar för framtiden på
              ett helt annat sätt och tydligare svarar upp mot de utmaningar
              som jag tror att de flesta av oss egentligen är överens om.
            </seg>
            <seg xml:id="i-2a82d8a0a25ebc92-0">
              Gymnasieskolan är central både för den enskilda individen och
              för hela samhället. Det är här vi lägger grunden för arbetslivet
              eller för den delen vidare studier. Den tidigare politiken innehöll
              förvisso många högtidstal om vikten av utbildning. Men den bortsåg
              helt från och det gör många av de debattörer som har varit uppe
              i debatten tidigare att så många valde att hoppa av och att var
              tredje elev lämnade gymnasieskolan utan fullständiga betyg.
            </seg>
            <seg xml:id="i-25757bae4618c2a1-0">
              Jag noterar att även i dag saknas beskeden från stora delar av
              den rödgröna oppositionen. Vad händer om vi inte ens är överens
              om problembilden? Om man efter en lång rad år kan se att målen
              inte uppnås, människors drömmar släcks och avhoppen fortsätter
              kan inte beskedet vara: Vi ska fortsätta precis som vi gjorde
              tidigare. Vi är emot alla förändringar, och vi tycker att det
              var bättre förr.
            </seg>
            <seg xml:id="i-d83817b17f4bf0c9-0">
              Det är klart att det var en god utgångspunkt att alla elever
              ska få behörighet till högskolan. Men man måste också fundera
              på konsekvenserna av det beslutet. Om man sätter det som ambition,
              vad är slutsatsen? Den är väldigt tydlig. Det är alldeles för
              många som inte klarar sig och alldeles för många som inte är förberedda
              vare sig för arbetsliv eller fortsatta studier.
            </seg>
            <seg xml:id="i-eedea82a6e6cc6d2-0">
              Fru talman! Reservationerna i betänkandet innehåller i många
              stycken välkänd rödgrön politik. Det är samma utgångspunkter och
              samma värderingar som väljarna avfärdade för ett halvår sedan.
              Det som är mest anmärkningsvärt är de reservationer som inte finns
              där, det vill säga beskeden om vad som är alternativet.
            </seg>
            <seg xml:id="i-4243d0af852233a6-0">
              Om man nu surrar sig fast vid diskussionen om högskolebehörigheten:
              Vad är det gemensamma alternativet från den rödgröna oppositionen
              till dem som hoppar av, de 30 000 elever som vi talar om? Vi vet
              ingenting om det.
            </seg>
            <seg xml:id="i-3a0254c865181bac-0">
              Som jag var inne på inledningsvis finns det i detta betänkande
              uttryck för ett väldigt stort engagemang. Det är många motioner.
              Jag välkomnar det. Det rör allt från innehållet i enskilda kurser
              till mer övergripande frågor som rör grunderna för gymnasieskolan.
            </seg>
            <seg xml:id="i-db882212ff594ac5-0">
              Det är bra och jag är väldigt stolt över att vi äntligen får
              en diskussion som handlar om framtiden och hur vi bygger en starkare
              gymnasieskola där fler människor klarar sig.
            </seg>
            <seg xml:id="i-495bb3a02cfbdee7-0">
              Vi ska komma ihåg att det inte bara gäller på detta område utan
              också på andra områden. Det är det största reformåret i modern
              tid i svensk historia. Jag yrkar bifall till utskottets förslag
              i betänkandet.
            </seg>
          </u>
          <note xml:id="i-59f99711585eb7a1-0">
            I detta anförande instämde Jan Ericson och Michael Svensson (båda
            M) samt Ulrika Carlsson i Skövde (C) och Yvonne Andersson (KD).
          </note>
          <note type="speaker" xml:id="i-7e986f34ad2caa32-0">
            Anf. 118 ROSSANA DINAMARCA (V) replik:
          </note>
          <u who="rossana_dinamarca_c267de" xml:id="i-7403466ee9837c5a-2">
            <seg xml:id="i-1b64b5b993f2f267-0">
              Fru talman! Jag vill börja med att påminna Oskar Öholm om den
              gymnasiereform som vi rödgröna hade tänkt skulle starta vårterminen
              2007. Det var er utbildningsminister som stoppade den. Det var
              inte så att vi var så nöjda med den gymnasieskola som ni förlängde.
              Vi såg att det fanns problem och att det behövde göras någonting.
            </seg>
            <seg xml:id="i-9897c389ec88d350-0">
              Oskar Öholm säger här lite raljant att vi skulle stå för detta:
              Om det bara blir som förr så blir det bra. Det är exakt det som
              din regering sysslar med. Det är att gå tillbaka till hur det
              var förr när utbildning bara var till för en liten klick i samhället.
              Ni går ifrån idén om en skola för alla och en rättighet till utbildning
              för alla.
            </seg>
            <seg xml:id="i-3ffef0e160c7acf4-0">
              Det är rätt intressant att Öholm lyfter fram att socioekonomisk
              bakgrund spelar så stor roll. Det pekas där på bland annat det
              fria skolvalet. Det är något som vi vill utreda och har en majoritet
              bakom oss för att utreda. Men ni vill inte utreda det. Det går
              att snacka, men det handlar också om att göra.
            </seg>
            <seg xml:id="i-1b19746b6f6b9ba9-0">
              Jag vill slutligen fråga Oskar Öholm vilken förklaring han har
              till varför allt fler elever ratar den blivande yrkesutbildningen.
              Vi har tagit upp ett par exempel här.
            </seg>
          </u>
          <note type="speaker" xml:id="i-491e8b62193262f4-0">
            Anf. 119 OSKAR ÖHOLM (M) replik:
          </note>
          <u who="oskar_oholm_e34444" xml:id="i-cd182dd0ac445009-1">
            <seg xml:id="i-cf9d675660246982-0">
              Fru talman! Jag tror att man kan se det på lite olika sätt. Jag
              har förståelse för att det i en debatt blir så att debattörerna
              är lite raljanta mot varandra och drar saker och ting till sin
              spets. Min poäng gäller att man är emot alla de förändringar som
              nu genomförs.
            </seg>
            <seg xml:id="i-c090f2a85fd652bd-0">
              Om jag lyssnar på Rossana Dinamarca eller Caroline Helmersson
              Olsson får jag bilden av att ingenting av det som nu görs är korrekt,
              ingenting stämmer, och man borde egentligen inte genomföra det.
            </seg>
            <seg xml:id="i-9abe0c839997a352-0">
              Då måste man säga sig: Det hade kanske varit bra om vi såg resultat
              som varit väldigt positiva. Varför förändra något som fungerar?
              Men vi ser så tydligt på punkt efter punkt människor som sviks
              av det svenska utbildningsväsendet och av en gymnasieskola som
              kastar ut människor utan de kunskaper som behövs. Det sker utan
              minsta självkritik från Rossana Dinamarca och andra som har varit
              ansvariga, och då blir det väldigt märkligt.
            </seg>
            <seg xml:id="i-f695b2b9f3473544-0">
              Då måste frågan bli: Vad gjorde Rossana Dinamarca, under de år
              som hennes parti hade möjlighet att påverka den utvecklingen,
              åt de 30 000 som lämnade gymnasieskolan och inte fick med sig
              de kunskaper de behövde? Vad var beskedet mer än att vi ska fortsätta
              på ungefär samma sätt?
            </seg>
            <seg xml:id="i-1287024068cacf39-0">
              Sedan gäller det den andra delen, som Rossana Dinamarca frågar
              om, hur stort intresset kommer att bli för olika kurser och olika
              program. Det är klart att det återstår att se. Det är ganska tidigt
              att redan nu säga att det kommer att se ut på det ena eller det
              andra sättet. Det vi i praktiken har är preliminära statistikuppgifter
              från vissa regioner. Det återstår att se vad det blir.
            </seg>
            <seg xml:id="i-5630babdfc3946bc-0">
              En del av detta beror säkert på förändringen av programmen, som
              gör att man väljer på ett annat sätt. Men låt oss återkomma när
              det är klart. Rossana Dinamarca och andra ägnar stora delar av
              sin debattid åt att tala ned yrkesprogrammen. Det kanske också
              påverkar den allmänna debatten.
            </seg>
          </u>
          <note type="speaker" xml:id="i-afe1abd3a8b5e54a-0">
            Anf. 120 ROSSANA DINAMARCA (V) replik:
          </note>
          <u who="rossana_dinamarca_c267de" xml:id="i-7403466ee9837c5a-3">
            <seg xml:id="i-ffbed0d0bd4c976a-0">
              Fru talman! Jag vet inte om Oskar Öholm hörde vad jag sade. Men
              varken vi eller Socialdemokraterna eller Miljöpartiet var nöjda
              med den gymnasieskola som vi hade. Det var därför som vi hade
              en plan på en ny gymnasieskola som skulle ha trätt i kraft från
              och med våren 2007. Men den stoppade Björklund det första han
              gjorde, i princip, när han tillträdde som skolminister. Det var
              alltså inte så att vi inte såg de brister som fanns.
            </seg>
            <seg xml:id="i-58c8b16043ef8fcb-0">
              Men ni lät det fortgå. Ni lät ett dåligt gymnasium fortsätta.
              Det ansvaret måste ni ta.
            </seg>
            <seg xml:id="i-98ec32014c484a0e-0">
              Jag tycker att man måste vara betydligt noggrannare med att sätta
              in stöd även för elever i gymnasieskolan. Jag tycker att man alldeles
              för lättvindigt ser på gymnasieskolan som en frivillig skolform.
              Vi vet ju att det är väldigt svårt att klara sig både i samhällslivet
              och i arbetslivet utan en gymnasieutbildning. All forskning pekar
              på att det man minst måste ha är en gymnasieutbildning. Det räknas
              i dag som en grundläggande utbildning. Det sades inte minst i
              går på den kommunala skolriksdagen, som har pågått under de två
              senaste dagarna.
            </seg>
            <seg xml:id="i-0888acc35fb59633-0">
              Oskar Öholm vill inte riktigt dra några slutsatser av att till
              exempel 30 procent sviker när det gäller Nuntorps naturbruksgymnasium.
              De väljer inte den skolan. Men det finns fler siffror. Det är
              inte bara där det är så, utan antalet ansökningar till yrkesutbildningarna
              minskar generellt.
            </seg>
            <seg xml:id="i-da09b4dc5f255847-0">
              Att vi upplyser om att man faktiskt får en urholkad utbildning
              handlar inte om att svartmåla. Jag tror att eleverna är så pass
              smarta att de vet detta. De vill inte stå där när de har gått
              ur gymnasiet och tänka: Oj, nu känner jag för att göra någonting
              annat, men nu är jag helt bakbunden. Jag kan inte göra någonting.
              Den här gymnasieutbildningen tillät mig inte att ha flera dörrar
              öppna.
            </seg>
          </u>
          <note type="speaker" xml:id="i-eca27a72175085bf-0">
            Anf. 121 OSKAR ÖHOLM (M) replik:
          </note>
          <u who="oskar_oholm_e34444" xml:id="i-cd182dd0ac445009-2">
            <seg xml:id="i-1be6e25050c64fc9-0">
              Fru talman! Jag skulle snarare säga att en av själva utgångspunkterna
              för den nya gymnasiereformen är att man ska öppna fler dörrar.
              Det handlar just om att se till vad elever är intresserade av,
              vad de väljer att göra i framtiden. Men det handlar också om möjligheten
              att själv välja på ett annat sätt. Även de som läser yrkesprogram
              har självfallet möjlighet att läsa till de kurser som behövs för
              att de ska få högskolebehörigheten.
            </seg>
            <seg xml:id="i-7a8e366622821eb5-0">
              Man får inte heller glömma bort att man kan ångra sig, vilket
              jag har respekt för och förståelse för. Det är klart att man kan
              göra det och byta uppfattning om vad man vill göra. Då har man
              också rättigheten att läsa in detta på komvux efteråt, just för
              att inte stänga några dörrar. Det om något är väl att ha en syn
              på livslångt lärande. Vi säger: Du har inte bara en chans, utan
              här erbjuder vi flera chanser, och vi gör det under tiden.
            </seg>
            <seg xml:id="i-48aeab092ad167f9-0">
              När det gäller de andra delarna ska jag säga till Rossana Dinamarca
              att jag accepterar att hon inte heller tyckte att allting vad
              bättre förr. Jag konstaterar att hon nämner problemen. Hon tycker
              också att det är problematiskt att 30 000 lämnar gymnasieskolan
              och inte får den kunskap de behöver. Hon säger att man hade lösningar.
              Men i så fall undrar jag: Vilka är de i dag?
            </seg>
            <seg xml:id="i-4d705f36bd4a605c-0">
              Nu har man ägnat stora delar av den här debatten åt att säga
              att ingenting av den gymnasiereform som kommer är korrekt. Ingenting
              stämmer. Vad var i så fall lösningarna från vänstersidan? Nu har
              man i den här debatten också ägnat sig åt att säga att ingenting
              av det vi genomför, som är efterfrågat på många håll, kommer att
              leda till framgångar. Vad är alternativet? Det finns ingenting.
              Ni blundar för problemen. Ni ser inte de som misslyckas, och det
              tycker jag är ett stort svek.
            </seg>
          </u>
          <note type="speaker" xml:id="i-b74cec2fff6ee201-0">
            Anf. 122 CAROLINE HELMERSSON OLSSON (S) replik:
          </note>
          <u who="caroline_helmersson_olsson_4bbbe5" xml:id="i-b25fb75cd7b97430-1">
            <seg xml:id="i-6a1b4adeb688f869-0">
              Fru talman! När jag kom hit till riksdagen tyckte jag att åtta
              minuter var väldigt lång tid att spendera i en talarstol. Nu räcker
              det inte. Jag beklagar, Oskar Öholm, att jag inte kom fram och
              sade någonting som var bra, för jag delar uppfattningen att det
              finns saker som är bra i den här gymnasiereformen. Det sade vi
              också i debatten 2009 när vi behandlade själva propositionen.
            </seg>
            <seg xml:id="i-d8afc74a61c48d64-0">
              Mycket av det som finns i Gy 2011 fanns också i Gy 2007. Grunden
              har hämtats därifrån, i alla fall vad jag kan se när jag läser
              bakåt i tiden om det här. Det är avhoppen, de här resultaten och
              andra saker som man har tänkt rätta till med det här. Inte minst
              pratade man om en kvalitativ lärlingsutbildning.
            </seg>
            <seg xml:id="i-313a215a161d9080-0">
              Jag tycker inte alls att det var bättre förr. Det var tvärtom
              mycket sämre förr när vårdlinjen var två år. Men man kom faktiskt
              fram till att man, om man lade till ett år, kunde få in det här
              med högskolebehörigheten. Många som gick på vårdlinjen ville ju
              bli sjuksköterskor, barnmorskor och ambulanssjukvårdare. Så det
              var inte alls bättre förr.
            </seg>
            <seg xml:id="i-393c51eee265763c-0">
              Men nu är nu, och nu är det bekymmersamt, tycker jag, när ungdomarna
              inte väljer yrkesprogrammen. Som du sade själv vet vi inte hela
              sanningen än, utan det här är första valet. Det kan hända saker.
              Jag hoppas verkligen att det kommer att hända saker fram till
              hösten. Men jag tyckte inte att Oskar Öholm i sitt anförande över
              huvud taget verkade vara orolig för det här. Därför undrar jag:
              Känner du inte någon oro inför framtiden när det gäller de här
              yrkesprogrammen?
            </seg>
          </u>
          <note type="speaker" xml:id="i-8ece6ffdbc8a81bd-0">
            Anf. 123 OSKAR ÖHOLM (M) replik:
          </note>
          <u who="oskar_oholm_e34444" xml:id="i-cd182dd0ac445009-3">
            <seg xml:id="i-7c4bc4fd7b8bdaa8-0">
              Fru talman! Jag tror i och för sig inte heller att Caroline Helmersson
              Olsson alltid är negativ. Jag hör positiva saker komma från henne
              också. Jag har dessutom haft turen i min riksdagskarriär att i
              samband med, tror jag, över 50 procent av mina anföranden fått
              ha replikskiften med Caroline Helmersson Olsson. Jag har hört
              många positiva och goda saker från hennes mun.
            </seg>
            <seg xml:id="i-926eb95603aa8a7f-0">
              En uppfattning som jag delar är just det som Helmersson Olsson
              inledde med, nämligen att det i dagens samhälle krävs gymnasieutbildning
              för att få ett jobb. Det är en ganska god utgångspunkt som jag
              tror att vi kan vara överens om.
            </seg>
            <seg xml:id="i-4ac3a56b24fdc755-0">
              Utifrån det får man då dra slutsatserna. Har vi i dag en gymnasieskola
              som leder till det här? Nej, det har vi inte. Tvärtom har vi en
              gymnasieskola som dåligt förbereder för både högskolestudier och
              jobb. Och det är en yrkesutbildning som inte håller tillräckligt
              hög kvalitet.
            </seg>
            <seg xml:id="i-a29f6528306bbe23-0">
              Anledningen till att vi stoppade den planerade gymnasiereformen
              från er var ju inte att ni hade fattat beslut om den, utan anledningen
              var att den inte tillräckligt tydligt och tillräckligt väl svarade
              upp mot de utmaningar som fanns. Då konstaterade vi att det var
              bättre att göra detta rätt från början i en riktig genomgripande
              reform, och där är vi i dag.
            </seg>
            <seg xml:id="i-a834f52b4c226906-0">
              Sedan handlade det om vilka konsekvenser det ger, för att svara
              specifikt på frågan. Det är som sagt lite tidigt att titta på
              yrkesprogrammen och hur många som kommer att söka dit. Man var
              inne på konjunktureffekter. Man kan säkert se olika delar. Det
              har sjunkit även tidigare. Men poängen är just att vi har för
              lite information för att veta exakt. Och eftersom man gör om programmen
              man kan titta på medieprogrammet och annat är det inte riktigt
              självklart hur man översätter dem, där emellan. Låt oss därför
              vänta och se vad resultatet blir!
            </seg>
            <seg xml:id="i-cd8adeccba08eca7-0">
              Det som däremot kan vara viktigt att säga är: Jag tycker inte
              att det finns ett egenvärde i att så många som möjligt ska söka
              till yrkesprogrammen. Det vi säger är att yrkesprogrammen ska
              hålla en hög kvalitet.
            </seg>
          </u>
          <note type="speaker" xml:id="i-0f41b740637ab9c4-0">
            Anf. 124 CAROLINE HELMERSSON OLSSON (S) replik:
          </note>
          <u who="caroline_helmersson_olsson_4bbbe5" xml:id="i-b25fb75cd7b97430-2">
            <seg xml:id="i-f2b1b45cf09eba40-0">
              Fru talman! Ja, det här med att Gy 07 inte var tillräckligt tydlig
              tror jag jag var inte med då lite grann kan bero på att vi använde
              en lite annan taktik än vad ni har använt i era utredningar. Vi
              försökte få dem parlamentariska och rakt över blockgränserna,
              så vi var överens. Det kanske blev otydligt jag vet inte. Så kan
              det vara. Men ibland är det bra att komma fram till saker gemensamt
              över blockgränserna, så att det kan hålla över tid. Då slipper
              nästa regering slänga den här gymnasiereformen i papperskorgen.
              Jag tror eller kan nästan lova att den inte kommer att göra det,
              men den kommer att rätta till en del saker. Så är det.
            </seg>
            <seg xml:id="i-bde356289b9a9b49-0">
              Oskar pratar om konjunkturen. Det var någon artikel i tidningen
              häromdagen om någon på en plåtslagarfirma som pratade om att han
              fick lov att anställa folk från Polen och andra länder eftersom
              det inte finns tillräckligt många utbildade plåtslagare. Han fick
              se till att de kunde språket och allt möjligt sådant.
            </seg>
            <seg xml:id="i-bc70bb58dec1a0ea-0">
              Hur kan konjunkturen vara en orsak till att ungdomarna inte söker
              till exempel plåtslagarutbildning eller omvårdnadsutbildning?
              Det finns ingen lågkonjunktur i äldreomsorgen, som jag var inne
              på. Det är 35 ungdomar som har sökt till omvårdnadsprogrammet
              i Katrineholm. 15 av dem är fortfarande inte behöriga för att
              komma in. 22 av dem är dessutom kvinnor. Jag har pratat lite grann
              förut om det här med kvinnor och män.
            </seg>
            <seg xml:id="i-f9f58ff1c9604551-0">
              Kan du utveckla konjunktureffekten på detta lite mer? Finns det
              några åtgärder som regeringen kan tänkas vidta för att rätta till
              detta med yrkesprogrammen till hösten?
            </seg>
          </u>
          <note type="speaker" xml:id="i-e5c200bbc3e25c86-0">
            Anf. 125 OSKAR ÖHOLM (M) replik:
          </note>
          <u who="oskar_oholm_e34444" xml:id="i-cd182dd0ac445009-4">
            <seg xml:id="i-9ebcd492505ab0fb-0">
              Fru talman! Låt mig börja med sista. Jag tror att poängen är
              att det fortfarande är väldigt tidigt. Det är preliminära statistikuppgifter
              från vissa delar av landet. Vi vet inte exakt vad resultatet blir.
              Vår utgångspunkt har inte varit att till varje pris få som många
              som möjligt att söka just till yrkesprogrammen. De är bra och
              håller bra kvalitet, men det är också bra om folk söker till de
              andra programmen.
            </seg>
            <seg xml:id="i-cb4d4b0764b3c4ad-0">
              När det gäller konjunkturen vill jag säga att vi kan gissa vad
              saker och ting beror på. Jag konstaterar bara att även under tidigare
              år med dagens gymnasieskola sjönk också antalet ansökningar till
              yrkesprogrammen som en konsekvens av att man under finanskris
              och annat såg att det var svårt på arbetsmarknaden. Då sjönk antalet
              ansökningar till yrkesprogrammen därför att människor var lite
              osäkra på om de skulle kunna få ett jobb direkt.
            </seg>
            <seg xml:id="i-f1b5e874deb89158-0">
              Jag är inte alls säker på att det är konsekvenser av det som
              vi ser nu, men det skulle kunna vara en av flera förklaringar.
              Andra förklaringar kan handla om att programmen har förändrats
              och att man inte har bestämt sig exakt var man ska hamna.
            </seg>
            <seg xml:id="i-f7d033b27ddc07aa-0">
              När det gäller det som Caroline Helmersson Olsson sade i början
              om vilken taktik man ska ha när man gör förändringar i skolan
              kan jag konstatera att vi hade en väldigt tydlig taktik, och den
              var att förklara hur vi såg på problemen i skolan. Vi berättade
              väldigt tydligt redan i valrörelsen 2006 vad som var Alliansen
              gemensamma besked och vilka saker vi tänkte göra om vi vann. Vi
              fick ett tydligt mandat från väljarna, och vi genomför den politiken.
              Det tycker jag är ett ärligt sätt att hantera politik gentemot
              väljarna.
            </seg>
            <seg xml:id="i-2bcf7244950c5fc5-0">
              Jag vet inte om Caroline Helmersson Olsson nu antydde att man
              vid ett regimskifte skulle riva upp gymnasiereformen. Jag hoppas
              att så inte är fallet.
            </seg>
            <seg xml:id="i-c55bf76c5f3e63bc-0">
              Låt oss vänta och se! Låt oss vara positiva och konstatera att
              nu sker de största och, tycker jag, bästa förändringarna i svensk
              gymnasieskola på väldigt många år.
            </seg>
          </u>
          <note type="speaker" xml:id="i-74d361069cf604d8-0">
            Anf. 126 ROGER HADDAD (FP):
          </note>
          <u who="roger_haddad_f79cd9" xml:id="i-86903e24ba9b31f5-0">
            <seg xml:id="i-d29bbe7e804303c9-0">
              Fru talman! Det låter lite grann som om Socialdemokraterna och
              Vänsterpartiet och tyvärr också Miljöpartiet har tappat markkontakt
              och verklighetskontakt när de diskuterar gymnasieskolans utveckling,
              hur vi har haft det och vad branschen, näringslivet och studier
              har visat. Jag hör mellan raderna att man fortfarande har sina
              ideologiska glasögon på sig, och det är ledande för deras bedömningar
              och inspel i stället för praktisk politik.
            </seg>
            <seg xml:id="i-85db3cd6069fcf97-0">
              Fru talman! Socialdemokraterna och Vänsterpartiet vill vrida
              tillbaka klockan och egentligen cementera den gymnasiepolitik
              som bokstavligen har slagit ut många ungdomar i ungdomsarbetslöshet.
              Det är inget påhitt när utredare konstaterar att en av de viktigaste
              förklaringarna till att Sverige har en ungdomsarbetslöshet som
              tillhör Europas högsta är just vårt skolsystem och i synnerhet
              gymnasieskolan. Ändå fortsätter oppositionen att driva kravet
              på högskolebehörighet för alla elever oavsett intresse eller framtidsutsikter.
            </seg>
            <seg xml:id="i-98f2008eeec15ef5-0">
              Vi vill utveckla gymnasieskolan. Vi skärper intaget till hösten
              i och med den nya gymnasieskolan. Det räcker inte, som jag har
              sagt tidigare i talarstolen, att vara godkänd i matematik, svenska
              och engelska. Under många år har vi haft en treämnesskola där
              allt fokus i högstadiet har legat på att få elever godkända i
              matte, svenska och engelska. Man har nästan inte alls fokuserat
              på andra ämnen. Även om dessa elever har haft formell behörighet
              har en stor andel av dem haft mycket svårt att följa med, inte
              för att det har varit fel på gymnasieprogrammens kvalitet utan
              för att de har haft för dåliga förkunskaper. De har haft otillräckliga
              kunskaper för att klara av en gymnasieutbildning. Jag håller med
              om det som tidigare kolleger har sagt här i talarstolen om att
              det är grundskolans uppgift att se till att man lämnar grundskolan
              med tillräckliga förkunskaper. Det finns ett stort samband mellan
              vilket resultat man har från grundskolan och om man avbryter eller
              lyckas genomföra en gymnasieutbildning.
            </seg>
            <seg xml:id="i-3edbea45c8135999-0">
              Resultatet är att man antingen går i gymnasieskolan i tre eller
              fyra år och därefter får ett samlat betygsdokument, det vill säga
              man har inte godkänt i alla kurser, eller avbryter sina studier
              under år tre för att söka in på vuxenutbildningen eller gå till
              Arbetsförmedlingen. Några elever avbryter gymnasiestudierna mycket
              tidigare, redan efter år ett.
            </seg>
            <seg xml:id="i-c08835abd2ca5f68-0">
              Denna målgrupp elever är en lika stor utmaning som de elever
              som har godkänt på papper. Det har ingen berört tidigare, men
              vi har också ett bekymmer med så kallade snälla-G-betyg som man
              får i vissa grundskolor i Sverige. Det handlar om elever som får
              ett godkänt betyg men som egentligen inte har rätt förkunskaper.
              Även dessa elever tillhör dem som först avbryter och till och
              med definitivt avbryter sina studier och inte bara byter program
              eller går till IV-programmet. De lämnar gymnasieskolan helt och
              hållet för att söka sig till kommunens socialkontor för att få
              ekonomiskt bistånd eller för att söka sig till Arbetsförmedlingen
              för att få arbetsmarknadspolitiska insatser.
            </seg>
            <seg xml:id="i-c9b038501f74ebc7-0">
              En skolpolitik som är kravlös och som inte fokuserar på och signalerar
              vikten av att klara minst Godkänd i alla grundskoleämnen har successivt
              lett till att kvaliteten i gymnasieskolan har sjunkit. Vi har
              sett det på medieprogrammet och handelsprogrammet. Det är kanske
              de två tydligaste exemplen där resultaten har sjunkit väldigt
              mycket på grund av att man har ett elevunderlag som inte har tillräckliga
              förkunskaper. Medieprogrammet fasas också ut i den nya gymnasiereformen.
            </seg>
            <seg xml:id="i-79ff010a4852bcba-0">
              Utöver detta har det individuella programmet blivit en uppsamlingsplats
              för de elever som av olika anledningar inte klarat av sina studier
              i grundskolan.
            </seg>
            <seg xml:id="i-33e492ee1209ad51-0">
              Fru talman! Jag vill påstå att utvecklingen på IV-programmet
              är symbolen för den socialdemokratiska gymnasiepolitikens stora
              misslyckande.
            </seg>
            <seg xml:id="i-2e110e1a32f43e97-0">
              Inte nog med detta, utan socialdemokrater i många kommuner har
              medverkat till inrättande av så kallade privplatser, det vill
              säga att obehöriga elever eller till och med nollpoängare har
              kunnat tas in på ett nationellt program. Det heter lite fint att
              de preliminärt antas till ett nationellt program, till exempel
              fordonsprogrammet eller det samhällsvetenskapliga programmet,
              trots att de inte har tillräckliga förkunskaper. De är inte ens
              formellt behöriga. De kanske inte är motiverade, intresserade
              eller ens har förutsättningar att klara av denna utbildning.
            </seg>
            <seg xml:id="i-43da3b662154f925-0">
              Skolverket kom med en rapport 2008 om avbrott på gymnasiet. Då
              pekades på flera aspekter, men bland annat hade man problem med
              närvaron i gymnasieskolan. Man hade också problem med att upprätthålla
              studiemotivationen under tre till fyra år på gymnasieskolan.
            </seg>
            <seg xml:id="i-40d232640ec63c8c-0">
              För socialdemokratiska skolpolitiker påhejade av vänsterpartister
              har det varit fullt fokus på hur lätt det ska vara att komma in
              på gymnasieskolan, men tyvärr har man frånhänt sig allt ansvar
              för hur det sedan har gått i praktiken för dessa ungdomar under
              gymnasietiden och inte minst efter gymnasietiden.
            </seg>
            <seg xml:id="i-f041d93510e52286-0">
              Jag överdriver inte när jag tar ett exempel från Västerås kommun.
              Drygt hälften av de här priveleverna hoppade av och lämnade gymnasieskolan,
              och den andra halvan fortsatte i två tre år till men fick inte
              med sig ett betygsdokument utan ett samlat betygsdokument.
            </seg>
            <seg xml:id="i-51c7515ad411f0cd-0">
              Det är dags att göra något konkret åt detta, fru talman. Det
              är regeringens och Folkpartiets åsikt att vi måste förebygga avhopp
              och det utanförskap som många ungdomar hamnar i på grund av skolans
              uppbyggnad. Vi vill ha en gymnasieskola som håller hög kvalitet
              och aktualitet och som hela tiden samverkar med arbetslivet. Gymnasiet
              ska förbereda ungdomar för arbetsmarknaden och högre studier.
              Har jag lyssnat ordentligt på företrädarna för S och V är det
              mest hägrande i slutet av tunneln högskolan och universitetet.
              De säger visserligen att vi ska förbereda för arbetsmarknaden,
              men de har inte täckning för det i sina inlägg, utan det är till
              högskolan och universitetet man ska.
            </seg>
            <seg xml:id="i-63ec31a093a8fc2d-0">
              Vi är för riktiga yrkesutbildningar och lärlingsutbildningar.
              Vi öppnar flera studiemöjligheter än dagens skolpolitik till komplettering
              under eller efter gymnasieskolan. Vi inför en ökad rättighet att
              studera inom vuxenutbildningen. Det är inte så i dag. Vi skärper
              intaget till gymnasieskolans program för att lyfta upp kvaliteten
              och nivån. Jag delar inte uppfattningen att vi sänker kraven på
              gymnasieskolan tvärtom. Vi har haft en treämnesskola. Nu krävs
              det åtta respektive elva ämnen för att få komma in på gymnasieskolan.
            </seg>
            <seg xml:id="i-4f2f0ff484f57644-0">
              Vi tar inte bort engelska och matematik på de yrkesförberedande
              programmen, som Rossana Dinamarca försökte ge sken av. Däremot
              anpassas matematikkurserna till den yrkesinriktning man sedan
              vill arbeta inom efter skolan. Självklart ska även yrkeseleverna
              läsa svenska, engelska och matematik, och så är det också i den
              nya gymnasieskolan.
            </seg>
            <seg xml:id="i-ab7079a817ea317c-0">
              Vi tar ansvar för de resurser som investeras i ungdomarnas gymnasieutbildning.
              Vår utgångspunkt är att gymnasietiden inte enbart handlar om tre
              bra år i skolan utan också ska underlätta vägen vidare till anställning,
              eget företagande eller studier vid högskola.
            </seg>
            <seg xml:id="i-bc207e7a39b04838-0">
              Vi har inte nämnt yrkeshögskolan, som normalt brukar välkomnas
              av oppositionen, och yrkesutbildningarna är ju steget före yrkeshögskolan.
              Jag talade med generaldirektören för myndigheten som sade att
              i princip alla som går där får jobb inom sex månader. Det är ett
              fantastiskt bra resultat.
            </seg>
            <seg xml:id="i-345bbc73487ab0dd-0">
              Avslutningsvis, fru talman, vill jag säga att vi tar ansvar både
              för intaget till gymnasiet och för kvaliteten och upplägget under
              gymnasietiden samt för att ungdomar ska erbjudas program där de
              lyckas och får slutföra en utbildning och kan lämna gymnasieskolan
              med en gymnasieexamen inom sin inriktning.
            </seg>
          </u>
          <note xml:id="i-c53b80a00222346b-0">
            I detta anförande instämde Yvonne Andersson (KD).
          </note>
          <note type="speaker" xml:id="i-af4f7cdaafc87d1e-0">
            Anf. 127 ROSSANA DINAMARCA (V) replik:
          </note>
          <u who="rossana_dinamarca_c267de" xml:id="i-7403466ee9837c5a-4">
            <seg xml:id="i-e66444af601c402a-0">
              Fru talman! Matematik kan inte ha varit Roger Haddads starkaste
              ämne i skolan. Yrkeseleverna får 100 poäng engelska, de studieförberedande
              200. Yrkeseleverna får 100 poäng matte, de andra 200. Yrkeseleverna
              får 100 poäng svenska, de andra 300. Yrkeseleverna får 50 poäng
              samhällskunskap, de andra 100 respektive 200 poäng. Kan Roger
              Haddad förklara för mig på vilket sätt detta är precis samma sak?
            </seg>
            <seg xml:id="i-165923afc2a1b49b-0">
              I samma veva skulle jag vilja att Roger Haddad förklarade för
              mig varför det är mindre viktigt för yrkeseleverna att kunna svenska
              och ha kännedom om litteratur. Vi vet att om man själv läser som
              vuxen tenderar man att också läsa för sina barn, och det spelar
              oerhört stor roll för läsutvecklingen, skrivutvecklingen och språkutvecklingen,
              vilket den nuvarande regeringen talat ganska mycket om och lagt
              stor vikt vid.
            </seg>
            <seg xml:id="i-c0b10ab37a7d44d5-0">
              Vad tror Roger Haddad händer om man gör som det föreslås?
            </seg>
          </u>
          <note type="speaker" xml:id="i-7ac52f71dab5e02f-0">
            Anf. 128 ROGER HADDAD (FP) replik:
          </note>
          <u who="roger_haddad_f79cd9" xml:id="i-86903e24ba9b31f5-1">
            <seg xml:id="i-caf1acb46f7c60fd-0">
              Fru talman! Som vanligt drar Vänsterpartiet skarpa gränser mellan
              det vi gör i grundskolan och det vi gör i gymnasieskolan. Från
              Alliansen och Folkpartiet ser vi det som en helhet. Vi satsar
              mycket på läsa-skriva-räkna. Vi satsar på behöriga lärare, bra
              lärare, skolledarskap, uppföljning av alla ämnen så att man, när
              man kommer till gymnasiet, har helt andra kvalifikationer och
              en helt annan kunskapsbas än den som man haft de senaste tio femton
              åren i gymnasieskolan.
            </seg>
            <seg xml:id="i-ca23be3e0f4e2b22-0">
              Vi har anpassat gymnasieskolans utbildningar, yrkesutbildningar
              och lärlingsutbildningar för att branschen och vår erfarenhet
              av er skolpolitik, Rossana Dinamarca, har visat att man behöver
              mer karaktärsämnen och att man behöver vara mer ute på arbetsplatserna.
              Man kanske inte behöver läsa just 100 poäng, utan det kanske räcker
              med 50 poäng för att det är det som man sedan ska jobba med.
            </seg>
            <seg xml:id="i-6a85b8c7cd9244ef-0">
              Inom matematikämnet kommer det att finnas olika spår. I dag får
              alla läsa i princip samma matematik. I framtiden kommer eleven
              att få läsa ett spår inom matematikämnet som är anpassat för det
              som han eller hon ska arbeta med.
            </seg>
            <seg xml:id="i-62b393a59a2a417a-0">
              Sedan försöker Rossana Dinamarca att medvetet bortse från de
              möjligheter som öppnas genom den nya gymnasiereformen med ett
              utökat program, med de fria timmarna som man kan välja till. Det
              finns alla chanser i världen, till skillnad från dagens gymnasieskola,
              från er gymnasieskola, att komplettera både under gymnasietiden
              och efter gymnasietiden, inom vuxenutbildningen. Det är en rättighet
              som regeringen och Folkpartiet inför. Den infördes aldrig under
              Rossana Dinamarcas tid i majoritet.
            </seg>
          </u>
          <note type="speaker" xml:id="i-385b74310f1e25e0-0">
            Anf. 129 ROSSANA DINAMARCA (V) replik:
          </note>
          <u who="rossana_dinamarca_c267de" xml:id="i-7403466ee9837c5a-5">
            <seg xml:id="i-e11d4ef676c32971-0">
              Fru talman! Nu vände Roger Haddad. Tidigare stod han i talarstolen
              och sade att det inte kommer att vara någon skillnad, att de får
              samma kunskaper, både de som går yrkesprogram och de som går studieförberedande
              program. Nu säger han att det inte är lika viktigt och att man
              kan gå utökat program. Därför frågar jag återigen: Varför ska
              just yrkeseleverna behöva läsa tre och ett halvt år det som de
              andra läser på tre år? Varför ska det bli svårare för yrkeseleverna
              att tillgodogöra sig en fullvärdig utbildning?
            </seg>
            <seg xml:id="i-5142f8111c4d223b-0">
              Det här är något som inte bara elever ratar inför höstens val.
              Även arbetsgivare och fackföreningsrörelsen säger att dessa yrkesutbildningar
              inte håller måttet. Det handlar inte om att alla ska bli akademiker.
              Jag försökte säga det förut. Det är inte det som nödvändigtvis
              måste vara målet, men kunskap är viktigt. Kunskap är viktigt för
              arbetslivet, för samhällslivet, men också om man vill läsa vidare.
            </seg>
            <seg xml:id="i-3be9a74230442779-0">
              Roger Haddad ger exempel på att yrkeseleverna kan använda sitt
              individuella val. De ska alltså inte få någon möjlighet till estetisk
              verksamhet? Det handlar om ämnen som är oerhört viktiga för det
              kreativa tänkandet, det som man brukar säga är viktigt också för
              företagsamheten. Det ska inte yrkeseleverna ha. Jag undrar varför
              man vill göra den uppdelningen. Jag har mina aningar. Jag antar
              att man från regeringens sida inte är särskilt intresserad av
              att utbildning ska vara en rättighet för alla, utan den ska vara
              förbehållen en klick i samhället. Det är verkligen att gå tillbaka
              i historien.
            </seg>
          </u>
          <note type="speaker" xml:id="i-2f2cadb01c1f54ad-0">
            Anf. 130 ROGER HADDAD (FP) replik:
          </note>
          <u who="roger_haddad_f79cd9" next="cont" xml:id="i-4553528aea16ddc5-0">
            <seg xml:id="i-cb25517f38917f16-0">
              Fru talman! Tyvärr har Rossana Dinamarca inte läst gymnasiereformen
              som träder i kraft till hösten. Där lyssnar vi mer på vad ungdomarna
              vill. Ni har själva sagt, Rossana Dinamarca, att vi inte ska stå
              här och över huvudet på ungdomarna bestämma vad och hur mycket
              de ska läsa och vad de ska bli.
            </seg>
            <seg xml:id="i-4650c1918d18e89d-0">
              Det är kärnan i Vänsterpartiets budskap i denna debatt. Alla
              ska tvingas bli högskolebehöriga, för det anses lite finare än
              att gå fordonsprogrammet. Det är syftet, kärnan i deras inlägg.
              Jag besökte barn- och fritidsprogrammet. Då sade rektorn att de
              har färre sökande. Vad har hänt? Jo, antingen har man gått i andra
              skolor eller så har man upptäckt att man hellre vill läsa beteendevetenskap
              och söker samhällsvetenskapligt program för att kunna gå vidare
              till högskolan. De möjligheterna finns alltså.
            </seg>
            <seg xml:id="i-960410b49e288845-0">
              Stå inte här och generalisera utifrån något som ni läst i tidningen
              om att eleverna nu väljer bort yrkesutbildningarna! Det är ni
              som har stått för sorteringsskolan. De avhopp som alla har redovisat
              ni säger själva att det är ett stort problem är resultatet av
              socialdemokratisk gymnasiepolitik.
            </seg>
            <seg xml:id="i-6048c27db8ae3262-0">
              Vi har utrett frågan grundligt. Vår gymnasieskola har inte varit
              gällande under den förra mandatperioden utan den träder i kraft
              hösten 2011. Vår bedömning och övertygelse är att fler kommer
              att få en rättvis chans att faktiskt klara av sina studier. Hittills
              har det varit lätt att komma in på gymnasiet, men sedan har ni
              inte tagit ansvar för vad vi fått ut från gymnasieskolan. Vi ska
              ta fullt ansvar.
            </seg>
          </u>
          <note xml:id="i-d1d8bc394b8fb59f-0">
            Anf. 131 ULRIKA CARLSSON i Skövde (C):
          </note>
          <u who="roger_haddad_f79cd9" prev="cont" xml:id="i-efd40fb4753241a2-0">
            <seg xml:id="i-da000dd76f40ab68-0">
              Fru talman! Gymnasieskolan är en oerhört viktig del i utbildningskedjan.
              Jag tror att många tonåringar känner en spänd förväntan över att
              äntligen få göra ganska avgörande val inför framtiden. Utifrån
              talang, motivation och intresse finns det stora möjligheter att
              välja olika inriktningar.
            </seg>
            <seg xml:id="i-871091480793f277-0">
              Jag skulle vilja hyfsa till debatten lite grann. Jag har en son
              som går på gymnasiet och en dotter som alldeles nyligen gått ut,
              och jag tycker inte att de går i en dålig skola. Jag tycker att
              det på många sätt är en bra skola. Teknikprogrammet med designinriktning
              som Kalle går på fungerar mycket bra på många sätt. Att tro att
              det är svart eller vitt när man jämför dagens gymnasieskola med
              den gymnasieskola som startar till hösten blir inte riktigt rättvist.
            </seg>
            <seg xml:id="i-a22db1ec11174601-0">
              Däremot är det viktigt att vi som politiker sätter fokus på det
              som skolan misslyckas med. Av olika anledningar misslyckas alldeles
              för många elever i dag. Därför måste vi kunna visa på att det
              görs ett stort och gott jobb på många ställen. Men det finns också
              alldeles för stora brister, och det måste vi kunna diskutera på
              en och samma gång.
            </seg>
            <seg xml:id="i-87717fec8ec73421-0">
              Till hösten börjar Gy 2011 att gälla. Därför kan den här debatten
              lite grann kännas som att vi befinner oss i ett vakuum. Vi vet
              inte exakt hur det kommer att bli. Vi vet vad vi har i dag, men
              vi vet inte precis hur det kommer att bli. Det är dock spännande
              att gå in på olika gymnasieskolors hemsidor och se hur de vill
              informera sina elever om vilka möjligheter de har i vuxenlivet,
              efter den utbildning som de väljer.
            </seg>
            <seg xml:id="i-8bef2736bda13c83-0">
              Det låter i dagens debatt som om det fanns många stängda dörrar.
              I verkligheten tycker jag att det är precis tvärtom. Det är oerhört
              viktigt att den skola vi har på olika sätt förbereder för vuxenlivet.
            </seg>
            <seg xml:id="i-3867646ddc195eab-0">
              Vi sänker inte kraven bara för att vi ställer olika krav på olika
              utbildningar. Någon nämnde tidigare när det gäller bygg och anläggning
              eller snickarutbildning att man nu inte alls kommer att ha lika
              mycket matte som tidigare. Men när man stärker yrkesämnena har
              jag väldigt svårt att förstå varför inte de olika delarna skulle
              tas in också där. I Gy 2007, som Caroline Helmersson Olsson nämnde
              tidigare, pratar man om infärgning i ämnena på olika sätt. Verkligheten
              är inte indelad i skolämnen på det sättet.
            </seg>
            <seg xml:id="i-a7c817d9670ce783-0">
              Däremot är det viktigt att vi håller en hög och bra kvalitet
              på alla olika delar i utbildningen. Jag ser fram emot att det
              ska finnas olika vägar framåt. Men vi pratar också om en rättighet
              för alla elever som inte har läst in högskolebehörighet under
              gymnasietiden att kunna göra det vid ett senare tillfälle. Den
              rättigheten ser jag som oerhört viktig.
            </seg>
            <seg xml:id="i-5ef05e1cd2be40d6-0">
              För Centerpartiet har det varit viktigt att det ändå finns möjlighet
              att läsa in grundläggande högskolebehörighet under gymnasietiden.
              Jag tycker att vi ska vara ärliga om detta. Visst kan vi vara
              bekymrade över att vissa utbildningar inte rekryterar. När det
              gäller omvårdnadsprogrammet har vi i ganska många år haft bekymret
              att det inte tilltalar tillräckligt många som vill arbeta till
              exempel inom äldreomsorgen. Men det finns och ska finnas högskoleutgångar
              från omvårdnadsprogrammet. Det ska inte vara ett hinder att man
              tror att det är en återvändsgränd. Men i debatten har det låtit
              som om det skulle vara så. Jag tycker att vi som politiker får
              ta på oss ett ansvar för att vi har varit med och spridit delvis
              felaktiga bilder.
            </seg>
            <seg xml:id="i-f595ab121275e1c3-0">
              Jag måste starkt vända mig mot att det pratas om att man blir
              lågutbildad om man har gått ett yrkesprogram. Så har det låtit
              tidigare i debatten. Det handlar inte om det. Att ha genomgått
              en fullständig gymnasieutbildning gör inte att man blir lågutbildad.
              Det gör att man får en bra språngbräda in i yrkeslivet. Man blir
              behörig till yrkeshögskolan. Man blir behörig på många sätt. Man
              förväntar sig att man får god kompetens i det yrke som man väljer.
            </seg>
            <seg xml:id="i-db873bf038bc4deb-0">
              Det har tidigare i debatten från Vänsterpartiets sida hänvisats
              till att man hade problem med söktrycket på en naturbruksgymnasieskola.
              Det finns en sådan i min närhet som heter Sötåsen. Där är man
              glad över det söktryck som man har, och där visar man också på
              vilka utgångar det finns från naturbruksgymnasiet. Det finns direkt
              yrkesförberedande utgångar men också högskoleutgångar. Det är
              oerhört viktigt att visa på alternativen.
            </seg>
            <seg xml:id="i-c33c606e98204490-0">
              Det blir orättvist att göra en bedömning och mäta söktrycket
              när vi delvis förändrar programstrukturen. Vissa program försvinner
              som tidigare har räknats in som yrkesprogram och nu blir mer teoretiska.
              Vi ska givetvis följa den här utvecklingen på nära håll och se
              vad den nya gymnasieskolan leder till.
            </seg>
            <seg xml:id="i-d4d6ec542e45c0cd-0">
              Jag anser för egen del att vi på olika sätt behöver stärka studie-
              och yrkesvägledningen. Det är en viktig del. Jag vet inte om man
              får erkänna att man har vickat ett par terminer som studie- och
              yrkesvägledare tidigt i sin lärarkarriär då det inte fanns jobb
              för det man var utbildad för. Det fanns inte tillräckligt med
              tjänster. Men det är ett oerhört inspirerande jobb studie- och
              yrkesvägledarna har, och det är ett oerhört viktigt jobb, kopplat
              till att kunna ge vägledning framåt när det gäller att välja framtidsinriktningar.
              I skollagen är vi tydliga med att säga att den personal som eleven
              möter i skolan också ska ha framtidsperspektivet, även om man
              inte är studie- och yrkesvägledare. Även lärarna har en viktig
              del kopplat till att kunna vägleda framåt.
            </seg>
            <seg xml:id="i-362b28dce5f47264-0">
              För att nämna ytterligare en satsning som alliansregeringen har
              gjort kan jag säga att yrkesvux är en viktig del. Det handlar
              inte bara om att gå från yrkesprogram till högskoleutbildningar,
              utan också om att ha gått ett teoretiskt program och välja en
              yrkesvuxinriktning. Det är viktigt att det finns många vägar framåt.
            </seg>
            <seg xml:id="i-e3605e369c152bc2-0">
              Det som nästan över huvud taget inte har nämnts i debatten är
              lärlingsutbildningen, bara för att det inte fanns några motioner
              om den under den allmänna motionstiden. Den är också en viktig
              del av gymnasieskolan. Angående att på olika sätt kunna rekrytera
              lärare har vi varit inne på lärarlegitimationen. Möjligheten till
              lektorer i gymnasieskolan är en viktig faktor för att stärka kvaliteten
              och möjligheten att forska i skolan.
            </seg>
            <seg xml:id="i-c95cb0f54629d3f5-0">
              Jag skulle vilja nämna en annan oerhört viktig skolform som också
              betyder mycket för många ungdomar, men också unga vuxna. Det är
              folkhögskolorna. Där finns också en viktig möjlighet om man till
              exempel inte har fullföljt gymnasieskolan av någon anledning.
              Det är inte alltid så att utbildningen är dålig, utan det händer
              saker i livet som gör att man behöver göra ett avbrott. Då är
              folkhögskolorna en viktig del för att hjälpa till att komplettera
              och stärka sina kunskaper. Där har man också en viktig del kopplat
              till integrationen. Många nya svenskar upplever att den utbildningsformen
              är väldigt givande på många olika sätt för att stärka sitt språk
              men också förstå mer av de omgivande normerna i vårt samhälle.
            </seg>
            <seg xml:id="i-95f54c0933351d92-0">
              Jag tror att det är oerhört viktigt att vi från politiskt håll
              visar att det i gymnasieskolan finns stora satsningar att göra
              och många vägar framåt. Att luras och säga att vi stänger en massa
              dörrar tycker jag är djupt orättfärdigt. Sedan krävs det en studie-
              och yrkesvägledning som visar på vilka möjligheter man har. Där
              är det viktigt att vi gör ytterligare förstärkningar. Därmed vill
              jag, fru talman, yrka bifall till utskottets förslag i betänkandet.
            </seg>
            <seg xml:id="i-27fbb364505ee2e6-1">
              (Applåder)
            </seg>
          </u>
          <note xml:id="i-c53b80a00222346b-1">
            I detta anförande instämde Yvonne Andersson (KD).
          </note>
          <note type="speaker" xml:id="i-b4541a0ca08d81b1-0">
            Anf. 132 YVONNE ANDERSSON (KD):
          </note>
          <u who="yvonne_andersson_3ac6f9" xml:id="i-75370c6218c0463a-6">
            <seg xml:id="i-e17813ac30745806-0">
              Fru talman! Det är alltid väldigt spännande för mig som kommer
              sist att debattera. Jag skulle önska att alla fick känna av vad
              det innebär att ha suttit och arbetat med ett arbete, som vi har
              gjort med detta betänkande, att ha suttit på flera utskottssammanträden
              i grupper och varit överens med andra om mycket, att ha skrivit
              ett anförande från början, eller två, och så sedan sitta och vänta:
              Vad säger Moderaterna? Vad säger Folkpartiet? Vad säger Centerpartiet?
              Finns det något kvar till mig att säga i detta? Vi är i Alliansen
              nämligen oerhört överens när vi med stolthet går fram med betänkandet
              om nya gymnasieskolan.
            </seg>
            <seg xml:id="i-682d80ba223ac389-0">
              Jag kan verkligen yrka bifall till utskottets förslag i detta
              betänkande, fru talman. Det är spännande med den väg vi har fått
              gå. Jag känner mig alltid väldigt gammal, fru talman, när jag
              säger detta, men jag kan inte låta bli att upprepa att vi i opposition
              1998, 1999 och 2000 skrev motioner på motioner om lärlingsutbildning.
              Det här tycker jag är så viktigt! Man känner av det på tre punkter
              minst.
            </seg>
            <seg xml:id="i-5e9cafabc5e0d634-0">
              En av dem är att det lönar sig att ihållande försöka få igenom
              en idé som man tror på. Till slut går det! Kanske är det många
              sådana här idéer som gjorde att Alliansen fick makten i det här
              landet. Socialdemokraterna höll med hjälp av övriga partier i
              vänsterblocket hela tiden på och förändrade vår utbildningspolitik
              till att alla skulle göra samma saker på lika lång tid och på
              samma sätt. Man skulle ha samma mål. Alla skulle ha högskolebehörighet,
              och om de inte hade det var de odugliga.
            </seg>
            <seg xml:id="i-89f976bd81a5a6ac-0">
              Dåvarande utbildningsminister Thomas Östros, som naturligtvis
              inte är här nu, betraktade mig och sade i ett anförande att jag
              var kunskapsfientlig när jag härjade om praktisk utbildning och
              handens kunskap. Med mitt lilla huvud kunde jag inte förstå att
              arbetarrörelsen gick emot arbetets värde och värdet i att ha en
              yrkesutbildning och känna stolthet i de ämnen som en yrkesutbildning
              innebär.
            </seg>
            <seg xml:id="i-03c769b1a5295cb6-0">
              Rossana har här hela tiden yttrat: Men varför ska de inte kunna
              lika mycket svenska? Varför ska de inte kunna matte? Hade hon
              varit här hon har gått ifrån debatten skulle jag ha frågat henne
              varför hon inte vill lära sig samma ämnen som en elektriker, en
              svetsare eller en rörmokare måste lära sig. Vi behöver i samhället
              duktiga teoretiker med goda kunskaper inom de ämnena, men vi behöver
              också många yrkesmänniskor som är oerhört skickliga inom sina
              ämnen, och det är skilda kompetenser som krävs.
            </seg>
            <seg xml:id="i-1407c5172a07ca8e-0">
              Fru talman! I dag hade Kungliga Ingenjörsvetenskapsakademien
              tillsammans med Rifo ett seminarium här i riksdagen om innovation,
              entreprenörskap och tillväxt. Vi talade om framtidens samhälle
              där detta behövs. Det som är alldeles självklart är att vi behöver
              jättemånga som går vidare till forskning, universitet och så vidare,
              precis det vi har nu. Vi behöver också alla dem som tar innovation
              via entreprenörskap och yrkeskunnande, och vi har många sådana.
            </seg>
            <seg xml:id="i-33e28d0220b1c245-0">
              Vi erbjuder människor, våra ungdomar, möjligheten till både och.
              Det är en stolthet för mig, ska jag ärligt säga. Jag är så glad
              att höra till en grupp som vill förändra samhället med en människosyn
              där alla är lika mycket värda oavsett om man har praktisk eller
              teoretisk begåvning. Alla är lika mycket värda. Därför ska vi
              också satsa på de utbildningar som de vill ha och känner sig triggade
              av.
            </seg>
            <seg xml:id="i-7f4fbdc5b721c0f4-0">
              Jag vill inte tala om en misslyckad skola. Det är tillräckligt
              många som har gjort det redan.
            </seg>
            <seg xml:id="i-b977f8e3c010dc7c-0">
              En sådan stor förändring som vi gör har aldrig tidigare skett
              i svensk utbildningspolitik. På en och samma gång förändrar vi
              grundskola, gymnasieskola, lärarutbildning, betygssystem, lärarlegitimation
              och värdet i dessa olika delar. Dessutom förändrar vi möjligheten
              till högre utbildning. Kom ihåg att vi lägger på en del som inte
              har funnits! De som har gått på yrkesinriktade linjer kan gå vidare
              till yrkeshögskolan direkt.
            </seg>
            <seg xml:id="i-260d8c615dd4d797-0">
              Detta är vägar som inte har funnits tidigare. Vi ger alltså alla
              samma chans utifrån vad de vill och deras förutsättningar och
              behov. Samhället behöver allihop. Samhället behöver alla människor.
              Därför ger vi alla denna möjlighet, och den är förenad med människovärde,
              arbetslinje och den kunskap som behövs för att vårt land också
              om 3040 år ska ligga i fronten av utveckling, välfärd och tillväxt.
              Det är detta vi gör, mina vänner, och jag känner mig väldigt glad
              över det.
            </seg>
            <seg xml:id="i-dd2cfdc215498a20-0">
              Jag kan skriva under på vad många av mina kamrater har sagt,
              men jag nöjer mig så här. Vi är glada över detta. Nu blir det
              verklighet av det som vi har kämpat för i minst tolv år i denna
              talarstol. Ni förstår att vi är glada.
            </seg>
          </u>
          <note xml:id="i-bb380fdd04a9c461-0">
            I detta anförande instämde Annika Eclund (KD).
          </note>
          <note xml:id="i-dfbac0994f15802c-7">
            Överläggningen var härmed avslutad.
          </note>
          <note xml:id="i-25be6e3627804e08-0">
            18 § Bordläggning och omedelbar hänvisning av ärende till utskott
          </note>
          <note xml:id="i-1859a9970b34427d-0">
            Anmäldes och bordlades
          </note>
          <note xml:id="i-993a63f5b64ad8ad-0">
            Anmäldes
          </note>
          <note xml:id="i-8936b6f3ae84261d-0">
            Kammaren biföll talmannens förslag att denna motion omedelbart
            skulle hänvisas till utrikesutskottet.
          </note>
          <note xml:id="i-1859a9970b34427d-1">
            Anmäldes och bordlades
          </note>
          <note xml:id="i-b31e4418c2ad671e-0">
            19 § Anmälan om frågor för skriftliga svar
          </note>
          <note xml:id="i-b330f244eaf64cbb-0">
            Anmäldes att följande frågor för skriftliga svar framställts
          </note>
          <note xml:id="i-097b592e2477d497-0">
            den 30 mars
          </note>
          <note xml:id="i-623368961acbb405-0">
            Josefin Brink
          </note>
          <note xml:id="i-e1cd059657fd2c85-0">
            Jonas Gunnarsson
          </note>
          <note xml:id="i-3a20b609ab454665-0">
            Frågorna redovisas i bilaga som fogats till riksdagens snabbprotokoll
            tisdagen den 5 april.
          </note>
          <note xml:id="i-cf9546c035a01436-0">
            20 § Anmälan om skriftliga svar på frågor
          </note>
          <note xml:id="i-22e13bf971c6c407-0">
            Anmäldes att skriftliga svar på följande frågor inkommit
          </note>
          <note xml:id="i-097b592e2477d497-1">
            den 30 mars
          </note>
          <note xml:id="i-9fa378bc2ae0f5d5-0">
            Krister Örnfjäder
          </note>
          <note xml:id="i-4db6c2c614568d12-0">
            Ann-Kristine Johansson
          </note>
          <note xml:id="i-be11a6999c9090df-0">
            Jens Holm
          </note>
          <note xml:id="i-be11a6999c9090df-1">
            Jens Holm
          </note>
          <note xml:id="i-1b71a0322b10f918-0">
            Hans Hoff
          </note>
          <note xml:id="i-ba9cabe09672b025-0">
            Anders Karlsson
          </note>
          <note xml:id="i-ba9cabe09672b025-1">
            Anders Karlsson
          </note>
          <note xml:id="i-c6288249cd74a4fd-0">
            Svaren redovisas i bilaga som fogats till riksdagens snabbprotokoll
            tisdagen den 5 april.
          </note>
          <note xml:id="i-484f3d7a5ad59a30-0">
            21 § Kammaren åtskildes kl. 18.13.
          </note>
          <note xml:id="i-6ee4a3f0e70bbbf9-0">
            Förhandlingarna leddes
          </note>
          <note xml:id="i-dbd9ae31d68a9f14-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
