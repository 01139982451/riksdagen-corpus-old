<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--104</head>
          <docDate when="2012-05-14">2012-05-14</docDate>
        </div>
      </front>
      <body>
        <div>
          <note xml:id="i-a6b29212eefa5c4b-0">
            ﻿
          </note>
          <note xml:id="i-273699b44f7d3cf1-0">
            Riksdagens protokoll
          </note>
          <note xml:id="i-7547e6a31ef31c3b-0">
            2012/13:104
          </note>
          <note xml:id="i-fa36edbd54398ee0-0" type="date">
            Tisdagen den 14 maj
          </note>
          <note xml:id="i-cd0d027c15ccc88c-0">
            Kl. 13:00 - 14:40
          </note>
          <note xml:id="i-1c2c6c425c304d60-0">
            1 § Meddelande om frågestund
          </note>
          <note xml:id="i-92332768d06a8040-0">
            Förste vice talmannen meddelade att vid frågestunden torsdagen
            den 16 maj kl. 14.00 skulle följande statsråd närvara:
          </note>
          <note xml:id="i-87382f39233b9e59-0">
            Statsrådet Peter Norman (M), statsrådet Gunilla Carlsson (M),
            finansminister Anders Borg (M), statsrådet Ewa Björling (M) och
            statsrådet Catharina Elmsäter-Svärd (M).
          </note>
          <note xml:id="i-3160d4ecdf9d49db-0">
            2 § Anmälan om fördröjda svar på interpellationer
          </note>
          <note xml:id="i-b730ce0c4c1019b4-0">
            Till riksdagen hade inkommit följande skrivelser:
          </note>
          <note xml:id="i-8a2fe0fe4a689edd-0">
            Interpellation 2012/13:388
          </note>
          <note xml:id="i-2846de5b42b53ad0-0">
            Interpellation 2012/13:388 Barnomsorg och delad vårdnad
          </note>
          <note xml:id="i-738e1e86b4c82fb9-0">
            Interpellationen kommer att besvaras fredagen den 17 maj 2013.
          </note>
          <note xml:id="i-b510fb20e27fe53d-0">
            Skälet till dröjsmålet är redan tidigare inbokade engagemang
            och resor.
          </note>
          <note xml:id="i-88316f0978b3e2eb-0">
            Maria Arnholm
          </note>
          <note xml:id="i-d9cd42ec33c8ebbc-0">
            Interpellation 2012/13:396
          </note>
          <note xml:id="i-3b32c66403d5ed8b-0">
            Interpellation 2012/13:396 Avräkningar från biståndet
          </note>
          <note xml:id="i-ee70cfda91a40dd7-0">
            Interpellationen kommer att besvaras fredagen den 7 juni 2013.
          </note>
          <note xml:id="i-39b3bdbbc455534e-0">
            Skälet till dröjsmålet är resor och tidigare inbokade engagemang.
          </note>
          <note xml:id="i-10eeda16f5604067-0">
            Fredrik Jörgensen
          </note>
          <note xml:id="i-f05c022fcb0ea8b6-0">
            Interpellation 2012/13:397
          </note>
          <note xml:id="i-c52a8c9b9b722f15-0">
            Interpellation 2012/13:397 Utfasning av biståndsländer
          </note>
          <note xml:id="i-ee70cfda91a40dd7-1">
            Interpellationen kommer att besvaras fredagen den 7 juni 2013.
          </note>
          <note xml:id="i-39b3bdbbc455534e-1">
            Skälet till dröjsmålet är resor och tidigare inbokade engagemang.
          </note>
          <note xml:id="i-10eeda16f5604067-1">
            Fredrik Jörgensen
          </note>
          <note xml:id="i-7bf20e3a054f904a-0">
            3 § Hänvisning av ärenden till utskott
          </note>
          <note xml:id="i-7e7660eebfc55071-0">
            Föredrogs och hänvisades
          </note>
          <note xml:id="i-c4483826f89e849e-0">
            den 25 juni
          </note>
          <note xml:id="i-26c3a95df8ce91db-0">
            den 2 juli
          </note>
          <note xml:id="i-1de219a8e6c2cb5f-0">
            den 3 juli
          </note>
          <note xml:id="i-26c3a95df8ce91db-1">
            den 2 juli
          </note>
          <note xml:id="i-0b929f75c0128086-0">
            4 § Förnyad bordläggning
          </note>
          <note xml:id="i-ec0118a47b4e8c2f-0">
            Föredrogs och bordlades åter
          </note>
          <note xml:id="i-e2ec5aed6a315073-0">
            5 § Svar på interpellation 2012/13:394 om terrorresor
          </note>
          <note type="speaker" xml:id="i-d43f9a69219d8195-0">
            Anf. 1 Justitieminister BEATRICE ASK (M):
          </note>
          <u who="unknown" xml:id="i-cf897195b8a7be7e-0">
            <seg xml:id="i-b9d3059e792168eb-0">
              Fru talman! Kent Ekeroth har frågat mig om jag gjort det ställningstagandet
              att dagens lagstiftning gällande så kallade terrorresor är tillräcklig.
            </seg>
            <seg xml:id="i-4c80c4a7daa8bf22-0">
              Sverige lever upp till sina internationella åtaganden avseende
              terroristbrott och förebyggande av terrorism, bland annat rambeslutet
              om bekämpande av terrorism från 2002 och ett tillägg från 2008.
              Dessa rambeslut har genomförts genom lagen om straff för terroristbrott
              och lagen om straff för offentlig uppmaning, rekrytering och utbildning
              avseende terroristbrott och annan särskilt allvarlig brottslighet.
            </seg>
            <seg xml:id="i-4f16da3c73802eda-0">
              I svensk rätt finns det inte någon straffbestämmelse som uttryckligen
              tar sikte på den som genomgår utbildning för att begå till exempel
              ett terroristbrott, men det finns goda möjligheter att lagföra
              en sådan person. Den som gör sig skyldig till gärningar på planeringsstadiet
              kan dömas för förberedelse eller stämpling till terroristbrott.
              Det kan i sammanhanget också nämnas att även den som samlar in,
              tillhandahåller eller tar emot pengar som är avsedda att användas
              för att begå terroristbrott kan bestraffas enligt den så kallade
              terroristfinansieringslagen.
            </seg>
          </u>
          <note type="speaker" xml:id="i-f15ec2acf3fa763e-0">
            Anf. 2 KENT EKEROTH (SD):
          </note>
          <u who="kent_ekeroth_fa6033" next="cont" xml:id="i-54e8d4f6a86588ca-0">
            <seg xml:id="i-87c4c4f10e139c78-0">
              Fru talman! Jag tackar justitieministern för svaret.
            </seg>
            <seg xml:id="i-a77fb0e3c3235ec7-0">
              Som justitieministern nämnde i sitt svar handlar denna debatt
              om dagens lagstiftning, och min fråga var om justitieministern
              och regeringen anser att denna lagstiftning om terrorresor är
              tillräcklig. Att döma av ministerns svar verkar så vara fallet,
              det vill säga att dagens tillstånd är tillräckligt bra. Min uppfattning
              är dock att det inte är så.
            </seg>
            <seg xml:id="i-0bde6eb34e22a688-0">
              Ett exempel var en dom som föll i mars 2010 i hovrätten då två
              män som misstänktes för stämpling till terroristbrott friades.
              Säpo hade före rättegången utfört ett intensivt spaningsarbete
              och ansåg sig ha tillräckligt mycket på fötterna för att få en
              fällande dom. Men så blev alltså inte fallet.
            </seg>
            <seg xml:id="i-14aed92a4302093c-0">
              Av detta kan man dra två olika slutsatser, antingen att dagens
              lag är hållbar men att Säpo helt enkelt var fel ute denna gång,
              eller att svensk lagstiftning inte håller fullt ut.
            </seg>
            <seg xml:id="i-94265dad118e05e8-0">
              I det rambeslut från 2002 som justitieministern nämnde framgår
              det att varje medlemsstat i EU ska vidta de åtgärder som är nödvändiga
              för att straffbelägga den som uppsåtligen leder en terroristgrupp
              eller deltar i dess verksamhet.
            </seg>
            <seg xml:id="i-3f2b9c8dc260ce13-0">
              När propositionen kom 2002 förvisso inte under denna regerings
              tid menade dåvarande justitiekanslern att en terroristgrupp som
              inte har någon konkret brottsplan men som planerar någonting i
              framtiden eller förbereder fysisk träning eller övning med skjutvapen
              inte fångas upp av denna bestämmelse, exempelvis stämpling till
              brott.
            </seg>
            <seg xml:id="i-8972d4bc470d1f2e-0">
              Regeringen vid denna tid delade inte JK:s uppfattning utan menade
              att stämpling till brott och så vidare enligt lagen skulle räcka.
              Det visade sig dock att JK:s bedömning från 2003 förmodligen var
              rätt, dels med anledning av den dom som jag precis nämnde där
              Säpo i flera uttalanden menar att deras bevisning var god, dels
              med anledning av att det efter att den nya terroristlagen infördes
              2003 har kommit bara en fällande dom som vunnit laga kraft.
            </seg>
            <seg xml:id="i-b6f15198791d7355-0">
              Enligt vice chefsåklagare Agnetha Hilding Qvarnström på åklagarkammaren
              beror detta på att det inte har handlat om fullbordade brott utan
              i stället stämpling eller förberedelse till brott som i regel
              är svårt att bevisa. Redan här ser vi en brist.
            </seg>
            <seg xml:id="i-193b229d8c2a943e-0">
              Enligt den senaste förändringen av svensk terroristlagstiftning
              om jag minns rätt är den från 2010 som baseras på EU:s rambeslut
              gjordes följande agerande straffbart: dels offentlig uppmaning
              till terroristbrott, dels rekrytering till terroristsyften, dels
              utbildning för terroristsyften. Men den senaste punkten, utbildning
              för terroristsyften, kriminaliserar endast dem som tillhandahåller
              en utbildning. I dag är det alltså inte straffbart enligt svensk
              lagstiftning att delta i terroristträning.
            </seg>
          </u>
          <note xml:id="i-9b3f602e1678f245-0">
            Att lagen i dag inte räcker till framgår med andra ord från flera
            olika håll, dels från det som justitiekanslern sade 2003, dels
            från Säpos uttalanden rörande domen från 2010, dels från vad chefsåklagare
            Hilding Qvarnström konstaterade om svårigheten att använda den
            lag som justitieministern tycker räcker.
          </note>
          <u who="kent_ekeroth_fa6033" prev="cont" xml:id="i-d3772fc00ddbdb22-0">
            <seg xml:id="i-3d494f2e303f9a0f-0">
              Det var av dessa anledningar som jag var intresserad av att veta
              regeringens ståndpunkt när det gäller om denna lag är tillräcklig
              eller inte. Jag menar att detta rätt tydligt pekar på att man
              bör se över detta igen för att se om lagen kanske ska förbättras.
              Exakt hur det ska ske är såklart en komplicerad process. Men jag
              menar att detta ganska tydligt pekar på att lagen inte är fullkomlig
              utan att det finns brister i den som man bör se över.
            </seg>
          </u>
          <note type="speaker" xml:id="i-3705d4583713a632-0">
            Anf. 3 Justitieminister BEATRICE ASK (M):
          </note>
          <u who="unknown" xml:id="i-cf897195b8a7be7e-1">
            <seg xml:id="i-df2cb32ceac85b53-0">
              Fru talman! Låt mig börja med att säga att jag inte får uttala
              mig i enskilda ärenden. Man kan inte dra slutsatsen att en lagstiftning
              inte är tillräcklig därför att polisen har en annan uppfattning
              än domstolen. Man kan inte heller säga att det är fel på lagen
              om det visar sig att den första domstolsinstansen fattar ett beslut
              och den andra domstolsinstansen fattar ett annat. Det har att
              göra med komplexiteten i ärenden och svårigheten att bevisa. Domstolens
              uppgift är ju att tydliggöra att det finns bevis för att något
              olagligt har hänt. Det är av naturliga skäl svårare att bevisa
              brott på ett planeringsstadium än brott som har fullbordats.
            </seg>
            <seg xml:id="i-a34cf303b6033523-0">
              När det gäller just terroristbrott handlar det om att vi faktiskt
              vill förhindra att dessa aktioner kommer till stånd. Det är därför
              som vi har en lagstiftning som gör att vi ska kunna ingripa tidigare.
              Men det innebär också större svårigheter. Det är naturligtvis
              också så att man saknar de påtagliga bevisen för detta brott som
              man ofta har i andra fall. Sedan kan det vara mycket svårt att
              få in information som kan ligga till grund för bevisning i just
              denna typ av ärenden. Jag tycker att detta visar lite av Säkerhetspolisens
              utmaningar när det gäller denna typ av ärenden.
            </seg>
            <seg xml:id="i-c713469d6dc8679e-0">
              Det som jag sade i min inledning var att vi i Sverige har en
              lagstiftning som är mycket tydlig på detta område och att man
              kan dömas för planering och för att man åker i väg på denna typ
              av träning för att delta i terroristaktioner. Det är viktigt att
              vi har dessa regler. De har också prövats en del.
            </seg>
            <seg xml:id="i-82bdbff704103d96-0">
              Jag skulle med anledning av interpellationen vilja säga att det
              nog inte bara är lagstiftningen som vi behöver bekymra oss över
              på detta område därför att vi har ett stort problem i alla västeuropeiska
              länder det är det som jag har uppgifter från när det gäller människor
              som åker i väg för att delta i träning och aktiviteter för förberedelser
              för att vara med i krig eller för att begå terroristattentat.
              Det är naturligtvis en fara för dessa individer just när detta
              genomförs, men det är också en fara för samhället och för de länder
              där aktiviteter kan pågå och under lång tid därefter eftersom
              dessa individer skaffar sig kunskaper som kan vara bekymmersamma
              om de kommer till användning senare. Detta gör att vi har ett
              aktivt arbete mot radikalisering och för att förhindra denna typ
              av resandeverksamhet. Det är en av de uppgifter Säpo har.
            </seg>
            <seg xml:id="i-5bc13662915cc6d4-0">
              EU:s kommissionär Cecilia Malmström inledde ett arbete för flera
              år sedan, och det finns ett arbete kring bland annat resandeverksamheten.
              Arbetsgruppen när det gäller just resandeverksamheten leds av
              Magnus Ranstorp härifrån Sverige. Jag deltog i slutet av januari
              i en konferens som handlade om detta och lyssnade till vad arbetsgruppen
              har kommit fram till, och det är ett brett spektrum man måste
              arbeta med. Jag lyssnade också på berättelser om hur svårt det
              är för familjer till unga människor att förhindra och stoppa dem
              som får för sig att de ska åka i väg på äventyrliga resor. Det
              handlade om det stöd familjerna kan behöva. Det är nämligen väldigt
              ofta så att familjerna försöker förhindra att man åker i väg på
              detta.
            </seg>
            <seg xml:id="i-4465e84ae51d9adf-0">
              Det är alltså ett brett arbetsområde vi måste ha, men jag menar
              nog att den svenska lagstiftningen i sig är förhållandevis väl
              utformad och inte på något sätt sticker ut i negativ riktning
              i den internationella gemenskapen. Det framgår också när vi samarbetar
              med andra länder.
            </seg>
          </u>
          <note type="speaker" xml:id="i-7122f9fcf19ac9c3-0">
            Anf. 4 KENT EKEROTH (SD):
          </note>
          <u who="kent_ekeroth_fa6033" xml:id="i-427b7148eb49e360-0">
            <seg xml:id="i-72d4a5e56511cf4c-0">
              Fru talman! Jag håller med Beatrice Ask på flera av de punkter
              hon tar upp. När det gäller de exempel jag tog upp med uttalanden
              från Säpo eller åklagaren är det självklart inte så att man med
              automatik ska ändra lagen så fort någon inom polisen eller en
              åklagare tycker det. Det är vi helt överens om. Det var dock inte
              det jag menade, utan jag försökte påvisa ett mönster inom rättsväsendet:
              att det finns olika instanser, bland annat åklagare och poliser,
              som menar att lagstiftningen inte är tillräcklig för att komma
              åt de här personerna och att man kan göra förbättringar i den.
              Det var den poängen jag försökte visa på.
            </seg>
            <seg xml:id="i-014f32f8c3de077b-0">
              Det är inte bara lagstiftning som ska användas för att åtgärda
              det här; det håller jag helt med om. Jag ögnade igenom Ranstorps
              rapport, där det finns en mängd olika åtgärder det ena utesluter
              inte det andra. Jag är dock riksdagspolitiker, och riksdagspolitik
              handlar mycket om lagstiftning. Det är därför den frågan är mest
              relevant ur mitt perspektiv.
            </seg>
            <seg xml:id="i-6a8118af44940906-0">
              Jag nämnde alltså i föregående inlägg några instanser som menar
              att lagstiftningen inte räcker till. Säpo menar vidare att det
              största terroristhotet mot Sverige är precis de som reser till
              konflikthärdarna, utbildar sig och sedan kommer tillbaka. För
              att citera den chefsåklagare vi var inne på tidigare sade hon
              att den svenska förberedelselagstiftningen inte täcker sådant
              som att delta i träningsläger eller att resa för att delta i ett.
              Det var det hon sade. Man får ta det som någon form av intäkt.
            </seg>
            <seg xml:id="i-6d549755ee0bd1ef-0">
              För att jämföra internationellt, vilket Beatrice Ask också nämnde
              i korthet, har vårt grannland Danmark större befogenheter än vad
              vi har att agera mot sådana terrorresor. Peter Hansen, som är
              forskare och expert på terrorism vid det danska institutet för
              internationella studier, menar att landets antiterrorlagstiftning
              från 2005 och 2006 gör det lättare för den danska säkerhetspolisen
              att övervaka misstänkta personer genom till exempel elektronisk
              avlyssning, men även genom att ta in dem till förhör om de har
              varit i områden som är kopplade till terrorism. Han säger: Man
              kan ta in folk efter att de till exempel har varit i Pakistan
              eller var de nu har varit i Somalia kanske. Man kan göra det både
              före och efter resan om man har misstankar eller andra indicier
              på att personen har varit på ett träningsläger.
            </seg>
            <seg xml:id="i-77faf098b22d150b-0">
              Regeringens egen utredare, som Beatrice Ask även nämnde själv,
              kom nyligen med den rapport vi delvis diskuterar i dag. Båda dessa
              forskare menar att regeringen bör överväga att kriminalisera jihadresor.
              De skriver vidare i en artikel på DN Debatt att de som har återvänt
              från konfliktzoner ofta får förhöjd status inom den egna gruppen.
              Till och med regeringens egen utredare i den rapport som överlämnades
              i år, för några månader sedan, påtalar alltså precis det jag står
              här och säger. Det är därför jag var lite extra nyfiken på om
              regeringen har tagit detta till sig. Jag är inte riktigt säker
              på att regeringen har gjort det, i alla fall att döma av den här
              debatten.
            </seg>
            <seg xml:id="i-6734d5c1786adf07-0">
              I flera andra EU-länder är själva deltagandet i ett träningsläger
              för terrorister ett brott. Till exempel Tyskland införde 2009
              en ny lagstiftning som kriminaliserade terrorträning utomlands.
              Justitiekanslern, Säpo, chefsåklagare, terrorismforskare samt
              europeiska grannländer har alla insett behovet av skärpt lagstiftning
              när det gäller terrorresor. Med tanke på att regeringen ändå har
              beställt en sådan rapport som kom i januari hade jag hoppats på
              att regeringen på samma sätt skulle inse behovet av att reformera
              vår lagstiftning. Jag blir nästan lite förvånad över att den insikten
              inte har kommit trots att man har fått rapporten av regeringens
              utredare.
            </seg>
            <seg xml:id="i-a27696e01c51b423-0">
              Jag hoppas ändå att vi på ganska kort sikt kan bli överens även
              i denna fråga.
            </seg>
          </u>
          <note type="speaker" xml:id="i-27c525b7df995df6-0">
            Anf. 5 Justitieminister BEATRICE ASK (M):
          </note>
          <u who="unknown" xml:id="i-cf897195b8a7be7e-2">
            <seg xml:id="i-453463eab2c9b4e8-0">
              Fru talman! Det finns alltid olika synpunkter när det gäller
              lagstiftning och om den är till fyllest eller inte. Det är en
              levande debatt som förs mellan forskare, lagstiftare och olika
              aktörer. Självklart är det på det sättet.
            </seg>
            <seg xml:id="i-648f946ede4be80d-0">
              När man sedan jämför med andra länder tror jag dock att man ska
              vara väldigt tydlig med att det inte är alla länder som har den
              typ av regelverk vi har i Sverige, som kriminaliserar på planeringsstadiet
              på det sätt vi gör. När man jämför olika länders lagstiftning
              måste man se helheten, och då är det så i de samarbeten vi har
              att svensk lagstiftning väl uppfyller de kriterier man anser rimliga.
              Sedan är detta alltid en diskussion som behöver föras.
            </seg>
            <seg xml:id="i-14b73c372c09da0a-0">
              Vad gäller den rapport vi fick 2011 och som Kent Ekeroth nämnde
              är det frågor som tas upp i den där det bland annat heter att
              man bör överväga om man ska göra något åt lagstiftningen. Jag
              ska inte recensera det, men jag kan säga att det inte finns någon
              underbyggd analys eller mer genomarbetad beredning kring lagstiftningsfrågan,
              utan det är en rekommendation och en fundering som finns på listan.
              Det är självklart nog så allvarligt att den finns där.
            </seg>
            <seg xml:id="i-3778581c0b146fe2-0">
              Det vi gör och har gjort de senaste åren är att vi med stort
              engagemang deltar i det arbete på EU-nivå som pågår för att just
              ta oss an det allvarliga problem resandeverksamheten utgör. Då
              är det som jag sade tidigare ett spektrum av olika insatser man
              måste arbeta med. Det här är nämligen ett reellt hot. De människor
              som reser i väg på träningsläger och aktiviteter är i första hand
              ett hot mot de länder de åker till, men det säger sig självt att
              vi i ett längre perspektiv har anledning att vara bekymrade över
              konsekvenserna också för svensk del. Därför måste vi agera.
            </seg>
            <seg xml:id="i-eb35056c8ab473ee-0">
              Då vill jag gärna säga att jag inte tror att det i den delen
              räcker eller hjälper ens med en omformulering av lagstiftningen
              dessa ungdomar är inte så enkla att övertyga. Vi vill inte heller
              ha regler i Sverige som säger att man måste be om statens tillstånd
              för att få resa någonstans. Det är ganska vanligt att ungdomar
              reser till allehanda upplevelser. Det är väldigt svårt i ett fritt
              land, och helt fel dessutom, att reglera det eller förbjuda en
              viss typ av resande.
            </seg>
            <seg xml:id="i-cbe64e20d83719e2-0">
              Däremot kan man göra som vi har valt att göra i Sverige: ha tydliga
              lagregler som förbjuder uppmaning till, rekrytering till och finansiering
              av den här typen av verksamhet. Det tror jag ändå fångar in de
              problem Kent Ekeroth och jag är överens om att vi behöver arbeta
              med. Jag tycker inte att våra erfarenheter så här långt visar
              på att det skulle vara fel. Mitt budskap är alltså att det inte
              i första hand är lagstiftningsåtgärder jag tror behövs, sett till
              svensk lagstiftning i ett internationellt sammanhang och hur den
              kan användas. Däremot måste vi följa de enskilda ärenden som hanteras.
            </seg>
            <seg xml:id="i-ffb27d83c290ee0a-0">
              Vi har dock en stor utmaning i att rätt många individer under
              de senaste åren vi har siffror från 2006 och framåt har rest i
              väg. Just nu är det väl framför allt individer som reser till
              Syrien och där får träning av det slag man inte borde skaffa sig
              om man vill leva i ett fredligt och lugnt samhälle. Det måste
              vi ta på stort allvar. Vi kommer på ministerrådsmötet nästa gång
              att ha just resandeverksamheten som ett ämne för diskussionen.
              Det är utifrån det engagemang som finns i hela EU-kretsen. Min
              belgiska kollega gör en hel del för att vi ska diskutera det mer
              ingående, eftersom man också i Belgien upplever detta som ett
              stort bekymmer.
            </seg>
          </u>
          <note type="speaker" xml:id="i-a4f12864744f4460-0">
            Anf. 6 KENT EKEROTH (SD):
          </note>
          <u who="kent_ekeroth_fa6033" xml:id="i-427b7148eb49e360-1">
            <seg xml:id="i-e7d54aefa92673ed-0">
              Fru talman! Som justitieministern var inne på är vi överens om
              problemet: Det är negativt för vårt land men även för de länder
              de åker till. Där är vi helt överens.
            </seg>
            <seg xml:id="i-9ae94fa7af94e1cd-0">
              Jag menar att de institutioner som jag har nämnt här i dag har
              visat att detta är ett problem. De har uttryckligen sagt att de
              har svårt att applicera dagens lagstiftning på personer som de
              vet åker på terrorträning. De har efterfrågat en förändring av
              lagstiftningen. Precis som jag sade tidigare betyder inte det
              att man ska förändra lagstiftningen per automatik, men jag menar
              att alla indicier och slutsatser väldigt tydligt visar att vi
              har en lucka i vår lagstiftning.
            </seg>
            <seg xml:id="i-bb815c0e539fd0da-0">
              Som jag sade i förra anförandet finns det länder som har valt
              att kriminalisera specifikt sådana här terrorresor. Det finns
              länder som har valt att ge rättsväsendet mer resurser specifikt
              för att bemöta den sortens resor där deltagarna lär sig att hantera
              vapen och sprängmedel och, som regeringens egen rapport visade,
              får förhöjd status när de sedan återvänder till våra länder. Jag
              tycker att det med all önskvärd tydlighet framgår att lagstiftningen
              inte håller.
            </seg>
            <seg xml:id="i-b48609554494544a-0">
              Jag sade också att det inte bara är lagstiftning som ska till.
              Det ena utesluter dock inte det andra, utan de olika insatserna
              brukar oftast ingå symbios med varandra. En gångbar lagstiftning
              hjälper de andra insatser sociala eller vad det nu må vara som
              Beatrice Ask tar upp. Det ena utesluter inte det andra.
            </seg>
            <seg xml:id="i-c993fd2e2fd28dcc-0">
              Av allt jag har nämnt justitiekanslern, Säpo, chefsåklagaren,
              våra grannländer och regeringens egen rapport menar jag att det
              med all tydlighet framgår att vi måste göra någonting åt detta.
              Jag hoppas att regeringen även på sikt kan hålla med mig om det.
            </seg>
          </u>
          <note type="speaker" xml:id="i-2bace299ab8fea2f-0">
            Anf. 7 Justitieminister BEATRICE ASK (M):
          </note>
          <u who="unknown" xml:id="i-cf897195b8a7be7e-3">
            <seg xml:id="i-973f8cf7717c9fc0-0">
              Fru talman! Att bevisa brott på planeringsstadiet är svårt och
              kommer att vara svårt. Likväl är det så när det gäller terroristbrott
              att vi behöver börja arbeta så tidigt som möjligt, eftersom hela
              uppgiften är att försöka förhindra att det allvarliga terroristbrottet
              begås.
            </seg>
            <seg xml:id="i-0cd8172340abd50c-0">
              Därför är det viktigt att arbeta mot denna resandeverksamhet.
              Jag vill gärna säga att den lagstiftning som vi har i Sverige
              om förberedelse och annat som rör detta är väldigt viktig och
              något som saknas på många andra håll.
            </seg>
            <seg xml:id="i-f544c2826fba2be6-0">
              I lagen om straff för offentlig uppmaning, rekrytering och utbildning
              avseende terroristbrott och annan särskilt allvarlig brottslighet
              tydliggörs det att det inte är tillåtet att uppmana allmänheten
              eller annars försöka engagera människor till särskilt allvarlig
              brottslighet. Det är inte tillåtet att förmå någon annan, i annat
              fall än det som anges i första punkten, att begå eller annars
              medverka i särskilt allvarlig brottslighet, det vill säga rekrytera.
              Det finns ett förbud mot att lämna information och annat för att
              underlätta denna typ av träning. Till det kommer finansieringen.
            </seg>
            <seg xml:id="i-0c6c55c6f1ec96f5-0">
              Man ska ha klart för sig att unga människor i allmänhet inte
              själva hux flux kommer på att nu ska de åka och göra det här,
              utan de blir ofta lockade och engagerade av någon annan som rekryterar,
              ordnar det hela och försöker förmå dem att åka i väg. Vår lagstiftning
              tar väldigt mycket sikte på just dessa aktörer, vilket jag tror
              är oerhört viktigt. Jag menar att den lagstiftningen är riktig
              och väl fyller sin funktion.
            </seg>
            <seg xml:id="i-3526da4eee9566ae-0">
              Vi måste alltid vara öppna för att granska och förfina vår lagstiftning,
              men när det gäller resandeverksamheten ser jag ändå att det finns
              en hel del problem med en allmän lagstiftning. Där tror jag att
              andra åtgärder är mer befogade.
            </seg>
          </u>
          <note xml:id="i-85e8e84745fd25cd-0">
            Överläggningen var härmed avslutad.
          </note>
          <note xml:id="i-9ddc2b8e9d2b7a2f-0">
            6 § Svar på interpellation 2012/13:275 om juridiskt bindande
            arbetsavtal
          </note>
          <note type="speaker" xml:id="i-c3a8f48f093517db-0">
            Anf. 8 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-64bba6002ba23299-0">
            <seg xml:id="i-4513f3f520dfc97c-0">
              Fru talman! Krister Örnfjäder har frågat mig vad jag avser att
              göra för att säkerställa att ett arbetserbjudande till en arbetskraftsinvandrare
              inte ska kunna försämras efter det att arbetstillstånd beviljats.
            </seg>
            <seg xml:id="i-343158cbc7a77de7-0">
              Regeringen har tillsammans med Miljöpartiet genomfört en reform
              som ger goda förutsättningar för att tillgodose den svenska arbetsmarknadens
              behov av arbetskraft. Om Sverige ska stå sig väl i den internationella
              konkurrensen om arbetskraft behöver vi ett regelverk som gör det
              attraktivt för arbetskraftsinvandrare att välja just Sverige.
            </seg>
            <seg xml:id="i-380f5e315bc81d26-0">
              Arbetstagare ska ha rimliga arbetsvillkor, oavsett ursprung.
              Det är oacceptabelt att enskilda arbetsgivare inte följer de lagar
              och regler som gäller och utnyttjar arbetstagare. Kontrollen av
              arbetsvillkoren för arbetskraftsinvandrare i Sverige är uppdelad
              mellan flera parter. Migrationsverket svarar för de kontroller
              av anställningsvillkor som görs inför tillståndsgivningen. Tillsynen
              över arbetsmiljö- och arbetstidslagstiftning utövas av Arbetsmiljöverket.
              Övriga arbetsvillkor hanteras i sin tur inom ramen för den svenska
              arbetsmarknadsmodellen, där arbetsmarknadens parter kommer överens
              om vilka villkor som ska gälla och övervakar att dessa efterlevs.
              Slutligen, om det förekommer brottslighet, är detta en fråga för
              rättsväsendet.
            </seg>
            <seg xml:id="i-fe1eadf6316bc970-0">
              I dagens system för arbetskraftsinvandring ska en arbetsgivare
              som vill rekrytera en tredjelandsmedborgare skriftligen intyga
              dels att de uppgifter som lämnats till Migrationsverket i ansökningsprocessen
              är riktiga, dels att sökanden har informerats om samtliga anställningsvillkor.
              Den som medvetet lämnar oriktiga uppgifter i samband med en ansökan
              om arbetstillstånd kan dömas till böter eller, när omständigheterna
              är försvårande, fängelse i högst sex månader.
            </seg>
            <seg xml:id="i-ac9b70090556ffb1-0">
              Arbetstagare och arbetsgivare i Sverige förfogar över sitt eget
              avtal. Det är möjligt att förhandla om anställningsvillkoren inom
              ramen för den svenska arbetsmarknadsmodellen, en modell som vi
              alla värnar om.
            </seg>
            <seg xml:id="i-a25751eba31da783-0">
              Att tredjelandsmedborgare som kommer till Sverige för att arbeta
              ska ingå anställningsavtal som är bindande i den bemärkelsen att
              avtalet inte kan omförhandlas är enligt min mening fel väg att
              gå. Det skulle innebära en stor förändring av den svenska modellen.
              Jag anser att oseriösa arbetsgivares missbruk av regelverket måste
              motverkas på annat sätt än genom en så ingripande förändring av
              den avtalsfrihet som råder på den svenska arbetsmarknaden.
            </seg>
            <seg xml:id="i-1cd6454eacd17dee-0">
              Regeringen har 2013 gett Migrationsverket i uppgift att motverka
              missbruk av reglerna. På samma sätt som för 2012 har regeringen
              för det innevarande året uppdragit åt Migrationsverket att särskilt
              redovisa vilka insatser som görs för att upptäcka bland annat
              skenanställningar.
            </seg>
            <seg xml:id="i-9c6b9c1aa6adabfb-0">
              Migrationsverket arbetar aktivt med att motverka missbruk av
              reglerna och införde för drygt ett år sedan skärpta kontroller
              i arbetstillståndsärenden som gäller särskilt utsatta branscher.
              De skärpta kontrollerna innebär bland annat att arbetsgivaren
              ska visa att det finns ekonomiska förutsättningar för att rekrytera
              en arbetskraftsinvandrare. Den arbetsgivare som tidigare rekryterat
              arbetskraftsinvandrare ska dessutom visa att han eller hon har
              betalat ut löner och tecknat försäkringar.
            </seg>
            <seg xml:id="i-9fad6f7d724a8129-0">
              Dessa åtgärder innebär att det finns goda förutsättningar för
              att upptäcka och utreda misstänkt missbruk. Enligt Migrationsverket
              har de skärpta kontrollerna också gett resultat. Det är viktigt
              att arbetstillstånd beviljas på riktig grund och att skenanställningar
              och oseriösa arbetsgivare, så långt som möjligt, upptäcks innan
              ett tillstånd beviljas.
            </seg>
            <seg xml:id="i-a27494c89d8ac937-0">
              I syfte att ge ytterligare verktyg för Migrationsverket att använda
              när det upptäcks att reglerna inte efterlevs eller kringgås och
              arbetstagare därmed riskerar att utnyttjas kommer regeringen att
              återkomma med förslag på förbättringar av regelverket. Det är
              mycket viktigt att arbetskraftsinvandringen till Sverige fungerar
              väl, och regeringen kommer att fortsätta arbeta aktivt för att
              säkerställa detta.
            </seg>
          </u>
          <note type="speaker" xml:id="i-9938c80bd07b307d-0">
            Anf. 9 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-8bc57caabd4bcf41-0">
            <seg xml:id="i-9c0b45943d9fefa5-0">
              Fru talman! Alla migrationsbeslut är förknippade med risker.
              En stor del av risken kommer alltid att ligga på den person som
              lämnar hemlandet för det okända, lämnar familj, vänner, bostad,
              säljer ägodelar, lånar pengar till resor och kanske lämnar en
              redan existerande anställning.
            </seg>
            <seg xml:id="i-de6d6782589cc80e-0">
              Enligt dagens regelverk ligger ett arbetserbjudande från en arbetsgivare
              till grund för arbetstillståndet. Problemet är att detta erbjudande
              inte är juridiskt bindande. När arbetstagaren väl är på plats
              i Sverige kan arbetsgivaren, efter eget godtycke, förändra och
              försämra arbetsvillkoren så att arbetstagaren hamnar i en beroendeställning.
              Det är inte acceptabelt att arbetsgivare utnyttjar människor som
              befinner sig i en utsatt situation. Det måste vara ordning och
              reda på arbetsmarknaden.
            </seg>
            <seg xml:id="i-94b3024f12c451ad-0">
              Det är därför nödvändigt med en förhandskontroll av arbetsgivaren.
              Den som har skatteskulder eller tidigare har missbrukat systemet
              ska inte få tillstånd. Det bör även införas kännbara sanktioner
              mot de företag som missbrukar systemet.
            </seg>
            <seg xml:id="i-2ec9236ba482a16f-0">
              Så här lät det i min interpellation, och svaret har statsrådet
              läst upp. Hela svaret genomsyras av att man på arbetsmarknaden
              har jämbördiga parter. Det talas om arbetsgivarens skyldigheter
              och om arbetstagarens skyldigheter. Vad jag talar om är människor
              som inte är så väl förankrade på den svenska arbetsmarknaden som
              det svenska arbetsmarknadssystemet förutsätter.
            </seg>
            <seg xml:id="i-fb5b37429136712f-0">
              Jag talar om en utsatt grupp människor som kommer till ett land
              som de förhoppningsvis har läst om men som de kanske inte har
              några som helst andra informationer om. De vet inte hur systemen
              fungerar, och det vet inte vart de ska vända sig. De kommer hit
              och hamnar i en situation där den enda person som de lär känna
              i Sverige, åtminstone inledningsvis, är den arbetsgivare som utnyttjar
              deras utsatthet. Vad jag är mån om är att försöka att få till
              stånd en situation som stärker arbetstagarens möjlighet att hävda
              sig i en diskussion och en situation gentemot en arbetsgivare
              som inte är seriös.
            </seg>
            <seg xml:id="i-7aa38bb0559d84ca-0">
              Jag vill därför ställa några frågor. Jag fick svaret i går och
              har inte hunnit under förmiddagen kontrollera de här uppgifterna,
              men ministern kanske har den information som jag annars skulle
              ha kunnat kontrollera. Det har alltså satts i gång skärpta kontroller
              när det gäller de här arbetstillstånden och har genomförts olika
              åtgärder. Då undrar jag om ministern är bekant med hur många sådana
              man har gjort. Hur många missförhållanden har man upptäckt vid
              de tillfällen då man har gjort kontrollerna?
            </seg>
            <seg xml:id="i-c6d5f47189662701-0">
              Sedan säger ministern som avslutning att regeringen kommer att
              återkomma med förslag till förbättringar av regelverket. Då undrar
              jag: Vilka förslag till förbättringar av regelverket ämnar man
              återkomma med och när?
            </seg>
          </u>
          <note type="speaker" xml:id="i-98bc4e2a90ae4e62-0">
            Anf. 10 HILLEVI LARSSON (S):
          </note>
          <u who="hillevi_larsson_81d8b4" xml:id="i-55f4cf771dca4767-0">
            <seg xml:id="i-c790cc7e1e4ebbad-0">
              Fru talman! Det som är ett problem i sammanhanget är att om man
              ändrar och försämrar villkoren när det gäller löner och annat
              för de här fattiga människorna det handlar ju om fattiga människor
              som kommer hit för att jobba när de väl är på plats i Sverige
              ställs de inför en väldigt svår situation. De kan då säga nej,
              åka hem och tvingas betala hemresan utan att ha fått någon lön
              för att täcka kostnaderna. Eftersom många av de här människorna
              redan är belånade upp över öronen för att kunna få ihop pengar
              till biljetten till Sverige finns risken att de ställs inför fullbordat
              faktum och får acceptera de villkor som arbetsgivaren erbjuder,
              även om det innebär kraftigt försämrad lön och sämre villkor.
              Det är inte rimligt att vi accepterar det i Sverige.
            </seg>
            <seg xml:id="i-c0a7e26cb2c125cb-0">
              Jag kan inte förstå varför man inte ska tvingas att stå fast
              vid det avtal som man har slutit, för det är ändå en form av avtal
              mellan människorna som ska komma hit och arbeta och arbetsgivaren
              som tar emot dem. Det är också detta avtal som ligger till grund
              för arbetstillståndet. Därför är det märkligt att man inte kan
              ställa krav på arbetsgivaren att leva upp till avtalet. När processen
              väl har nått så långt att arbetstagaren har rest till Sverige
              och betalat biljetten får arbetsgivaren faktiskt stå upp för villkoren.
            </seg>
            <seg xml:id="i-7d76d9a264a960fe-0">
              Jag tror inte att det räcker med det som regeringen har kommit
              med, att man ska kolla att de arbetsgivare som tar hit migrantarbetare
              tidigare har betalat ut löner och tecknat försäkringar. Det kan
              visserligen vara så att de har gjort det, men det kan vara till
              betydligt sämre villkor än vad som har avtalats från början. Och
              det är ju inte slavlöner som vi vill att migrantarbetarna ska
              ha. Det har förekommit att arbetsgivare inte har betalat ut någon
              lön över huvud taget, och det är så klart ännu värre. Men jag
              tycker att det är illa nog att utlova en rimlig lön som sedan
              blir en slavlön. Jag kan därför inte förstå varför man inte kan
              genomföra det som Krister Örnfjäder föreslår.
            </seg>
            <seg xml:id="i-0b3f050f1ad141ad-0">
              Det sägs också att den som medvetet har lämnat felaktiga uppgifter
              i samband med avtalet mellan migrantarbetaren och arbetsgivaren
              ska kunna dömas, men det blir en bevisfråga. Det kommer att vara
              väldigt svårt att bevisa. Jag tror inte att man kommer att få
              några fällande domar grundade på detta. Om det däremot är ett
              försämrat avtal jämfört med det ursprungliga avtalet skulle man
              faktiskt kunna hjälpa de här människorna på allvar.
            </seg>
            <seg xml:id="i-0b6f4b2e2fdea48b-0">
              Det är tragiska historier, och det är ju inte bara ett fall.
              Arbetarna från Kamerun som kom hit för att plantera plantor är
              det senaste exemplet. Det var massor av människor som var totalt
              förtvivlade. De hade ruinerat sig på biljetten och kunde sedan
              inte komma hem. Inte ens det hade de råd med, och de fick ingen
              lön.
            </seg>
            <seg xml:id="i-95d8c5c204638c66-0">
              Det har funnits liknande exempel tidigare; rumänska bärplockare
              som inte har fått någon lön alls. I stort sett varje sommar är
              det nya historier som gör att vi i Sverige får skämmas inför hela
              världen för hur vi behandlar fattiga människor. Det är så klart
              inte svenska folket eller regeringen, men det är ändå svenska
              arbetsgivare som tillåts att bära sig åt på det här sättet år
              efter år. Jag tycker att det är pinsamt för hela Sverige som land.
              De åtgärder som regeringen har kommit med räcker inte. Det är,
              precis som Krister Örnfjäder säger, en extremt stor obalans i
              maktförhållandet mellan arbetsgivaren och arbetstagaren i det
              här fallet. Det tycker jag att man måste ta hänsyn till i regelverket
              och skyddet för arbetstagarna.
            </seg>
          </u>
          <note type="speaker" xml:id="i-84361e85174596a4-0">
            Anf. 11 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-64bba6002ba23299-1">
            <seg xml:id="i-e552673e55d2ad92-0">
              Fru talman! Låt mig börja med att vända mig till interpellanten
              Krister Örnfjäder.
            </seg>
            <seg xml:id="i-66834528a63856fc-0">
              I takt med att det har framgått att reglerna i vissa fall kan
              kringgås har åtgärder vidtagits. Migrationsverket har bland annat
              gjort riktade insatser mot branscher där det har visat sig förekomma
              problem och missbruk. Företag inom bland annat hotell- och restaurangbranschen
              ska visa att de kan garantera lön för den som söker arbetstillstånd.
              Det handlar alltså om att arbetsgivaren ska kunna visa att det
              finns ekonomiska förutsättningar för att rekrytera en arbetskraftsinvandrare.
              Företag som tidigare har anställt arbetskraftsinvandrare ska dessutom
              visa att de då har betalat ut löner och tecknat försäkringar.
            </seg>
            <seg xml:id="i-c5be7136387ef7be-0">
              Inom branschen storhushåll och restaurangpersonal har det totala
              antalet beviljade arbetstillstånd under 2012 minskat med ca 35
              procent jämfört med antalet arbetstillstånd som utfärdades under
              motsvarande period 2011. Det har också skett en minskning med
              ca 30 procent inom yrkesgrupperna köks- och restaurangbiträden,
              slaktare, bagare, konditorer samt städare.
            </seg>
            <seg xml:id="i-0057cc79f92bb753-0">
              Enligt Migrationsverket visar detta att de skärpta kraven haft
              såväl en förebyggande verkan som en reell effekt. Migrationsverket
              får färre ansökningar från arbetssökande inom de mest utsatta
              yrkesgrupperna, samtidigt som de skärpta kraven har gjort det
              enklare att identifiera och avslå ansökningar om arbetstillstånd
              som inte uppfyller kraven. Under året har andelen bifall i dessa
              ärenden varit 56 procent jämfört med en bifallsandel på 80 procent
              för övriga arbetstagare.
            </seg>
            <seg xml:id="i-260a0a503ff235f5-0">
              Vad gör då regeringen fortsättningsvis? undrade Krister Örnfjäder.
              Ja, en rad åtgärder för att upptäcka och motverka missbruk har
              alltså, som jag precis sade, redan vidtagits. Liksom åren 2011
              och 2012 har regeringen i år uppdragit åt Migrationsverket att
              särskilt redovisa insatser för att upptäcka missbruk av regler,
              bland annat förekomsten av skenanställningar. I syfte att ge ytterligare
              verktyg för Migrationsverket att använda när det upptäcks att
              reglerna inte efterlevs eller kringgås och arbetstagare därmed
              riskerar att utnyttjas kommer regeringen att återkomma med förslag
              till förbättringar av regelverket. Det är för tidigt att uttala
              sig om detaljerna kring det kommande förslaget, men det kommer.
            </seg>
            <seg xml:id="i-03bb4616020cca90-0">
              Till Hillevi Larsson vill jag bara säga att det är viktigt att
              komma ihåg, eftersom hon hävdade att man är tvingad att acceptera
              dåliga villkor och att man annars måste åka hem, att regelverket
              faktiskt inte ser ut på det viset. Den som lämnar sin arbetsgivare
              blir inte heller med gällande regler av med sitt uppehållstillstånd.
              Den som säger upp sig från sin anställning ges möjlighet att stanna
              kvar i Sverige tre månader för att söka nytt jobb. Först därefter
              kan en återkallelse bli aktuell.
            </seg>
            <seg xml:id="i-66b61755edc889ac-0">
              Jag vill också varna lite för att blanda ihop de olika problem
              som kan uppträda på arbetsmarknaden. Hillevi Larsson tog bland
              annat upp rumänska bärplockare. Rumänska bärplockare lyder inte
              under det regelverk som vi diskuterar i den här interpellationsdebatten.
              De är EU-medborgare och har rätt till fri rörlighet. Det regelverk
              vi diskuterar här i dag handlar om tredjelandsmedborgare som kommer
              från länder utanför EU. Men naturligtvis ska alla, oavsett vad
              de har för bakgrund, ha rättvisa villkor. I den meningen är Hillevi
              Larsson och jag helt överens.
            </seg>
          </u>
          <note type="speaker" xml:id="i-78a3bb1de993f1b1-0">
            Anf. 12 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-8bc57caabd4bcf41-1">
            <seg xml:id="i-a6307f4c0f0023d3-0">
              Fru talman! Jag upplever att det som statsrådet redovisar understöder
              mitt resonemang. Jag tycker att de resultat som statsrådet talade
              om och som Migrationsverket redovisar också pekar åt det håll
              som jag varnar för.
            </seg>
            <seg xml:id="i-2a3ed5961613bcc7-0">
              Det kan låta imponerande fast åt fel håll att det är 35 respektive
              30 procents sänkning och att man bara gett bifall i 56 procent
              av fallen. Det är bra att man får ett sådant resultat, men för
              mig är det samtidigt en kraftig varningssignal om att det finns
              hela branscher som det är stora problem med.
            </seg>
            <seg xml:id="i-9d051520a33b3d69-0">
              När Migrationsverket börjar titta lite djupare i dessa branscher
              upptäcker man dessa problem. Jag går kanske händelserna i förväg,
              men jag är rädd för att om man fick mer resurser och kunde kontrollera
              ännu fler skulle man hitta ännu mer. Det är min fasta övertygelse,
              och den grundar sig inte på egna upplevelser utan på upplevelser
              som har redovisats för mig där faktiska individer har hamnat i
              dessa situationer.
            </seg>
            <seg xml:id="i-38d2598040781aa6-0">
              Jag har kommit så långt att jag inte blir ledsen, utan jag blir
              om förbannad är en svordom ska jag inte använda den, men ni förstår
              vad jag menar när jag hör hur så kallade vanliga svenska behandlar
              människor som är i en utsatt situation.
            </seg>
            <seg xml:id="i-a120000e3d999ea0-0">
              De personer som kommer hit och ska verka i Sverige ska ha samma
              möjligheter som svenskar har. De ska kunna leva under samma regelverk,
              följa samma lagar och ha samma skyldigheter och förmåner. Det
              är inte för mycket begärt. Därför måste vi se till att detta fungerar.
            </seg>
            <seg xml:id="i-216263cb433ca952-0">
              För många av dem handlar det inte om att komma hit och vara här
              i tre månader, utan de kommer hit för att de håller på att bygga
              upp en framtid för sig själva och sina familjer.
            </seg>
            <seg xml:id="i-b28d00351b1aaa03-0">
              Inte alla men alltför många hamnar i den olyckliga situationen
              att de, enligt min åsikt, blir lurade och kommer hit under falska
              förespeglingar. Då har de två alternativ. Det ena är att de ställer
              upp på de nya villkoren som inte alls stämmer överens med det
              som de var lovade och att de skriver under på att dessa förhållanden
              gäller. Detta papper kan sedan redovisas till myndigheten som
              kommer och kontrollerar.
            </seg>
            <seg xml:id="i-57cd98ff54934586-0">
              Det andra alternativet är att säga nej och vägra ställa upp på
              det. Då har man tre månader på sig att hitta ett nytt jobb. Annars
              åker man ut, för då har arbetstillståndet upphört.
            </seg>
            <seg xml:id="i-6468e4c2df6e8136-0">
              Vilken väg ska de välja med tanke på den situation de är i och
              den bakgrund de har? Hur många är det inte som ställer upp på
              den sämre situationen? De har ingen att vända sig till, för de
              har inget juridiskt bindande avtal.
            </seg>
            <seg xml:id="i-da7471c0de9cb7ee-0">
              Varför kan man inte införa juridiskt bindande avtal för denna
              grupp?
            </seg>
          </u>
          <note type="speaker" xml:id="i-01b1923152c33dc2-0">
            Anf. 13 HILLEVI LARSSON (S):
          </note>
          <u who="hillevi_larsson_81d8b4" xml:id="i-55f4cf771dca4767-1">
            <seg xml:id="i-953b0c27ea7f58ac-0">
              Fru talman! Det är precis som Krister Örnfjäder säger. Dessa
              människor hamnar i en utpressningssituation där det gäller att
              rädda vad som räddas kan. Det är bättre att ändå få ihop lite
              lön så att man kan bekosta hemresan och kanske delvis köpa tillbaka
              huset som man belånade hos banken för att kunna göra resan. Då
              väljer man ofta det alternativet.
            </seg>
            <seg xml:id="i-578e6b3fd365d94c-0">
              Det andra alternativet, att stanna tre månader i Sverige och
              söka jobb, ger inga som helst garantier att man får ett jobb.
              Det finns inga garantier om uppehåll medan man söker jobb. Man
              måste ju ha någonstans att sova och något att äta. Om man inte
              kan språket, hur ska man då söka jobb? Det är svårt nog för många
              arbetslösa svenskar. Det finns inga garantier att få arbete. Det
              var ju arbetserbjudandet från arbetsgivaren som var länken för
              att komma till Sverige. Man visste att det fanns ett konkret jobberbjudande.
              Att man har tre månader på sig innebär inget fullgott skydd.
            </seg>
            <seg xml:id="i-6bb4f7e2e37f9159-0">
              När det gäller de rumänska bärplockarna stämmer det att det är
              inom Europa, och det är ett annat system. Det visar dock att det
              finns ett stort problem på svensk arbetsmarknad. Det är inte bara
              tredjelandsmedborgare som utnyttjas på detta sätt utan även människor
              i Europa.
            </seg>
            <seg xml:id="i-5c215ef39c936e4a-0">
              Skillnaden mellan migrantarbetare och svenska arbetstagare med
              avtal som tecknas inom landet är att även om man under vissa omständigheter
              kan förhandla om avtal har svenskarna inte sålt allt de har och
              pantsatt sin bostad för att komma till Sverige. Det är i sig en
              situation som gör migrantarbetarna utsatta och ökar risken för
              att de ska bli utnyttjade.
            </seg>
            <seg xml:id="i-acb85ee60c743260-0">
              Jag tycker att samma regler ska gälla alla.
            </seg>
          </u>
          <note type="speaker" xml:id="i-7a430e20d4259dbc-0">
            Anf. 14 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-64bba6002ba23299-2">
            <seg xml:id="i-c579956baefe7dcd-0">
              Fru talman! Vi blir naturligtvis alla upprörda, Krister Örnfjäder,
              när vi hör talas om människor som far illa och blir illa behandlade.
              Oavsett var man kommer från i världen och oavsett ursprung ska
              man ha rätt villkor när man kommer hit.
            </seg>
            <seg xml:id="i-bdbc15a45f241ca3-0">
              Just i ljuset av detta måste vi dock fundera över hur vi betraktar
              de tredjelandsmedborgare som kommer till vårt land. Arbetsgivare
              och arbetstagare i Sverige förfogar i dag över sitt eget avtal.
              De är fria att när som helst förhandla om anställningsvillkoren,
              inom ramen för den svenska arbetsmarknadsmodellen, som vi alla
              värnar om.
            </seg>
            <seg xml:id="i-dacedd3a27e448a2-0">
              Mot denna bakgrund ställer jag mig frågande till på vilket sätt
              ett anställningsavtal till skillnad från ett erbjudande i ett
              ärende om arbetstillstånd skulle skydda arbetstagare från oseriösa
              arbetsgivare. Om Krister Örnfjäder menar att tredjelandsmedborgare
              som kommer till Sverige för att arbeta ska ingå anställningsavtal
              som är bindande i den bemärkelsen att avtalet inte kan omförhandlas
              måste man fråga sig om det verkligen är rätt väg.
            </seg>
            <seg xml:id="i-da6d7824eae977e6-0">
              Hur skulle ett sådant system utformas så att vi inte får två
              modeller, en för den invandrade arbetskraften och en för icke-arbetskraftsinvandrarna?
              Ska vi ha en utländsk modell mitt i den svenska modellen? Det
              skulle innebära en stor förändring av den svenska modellen. Jag
              anser att oseriösa arbetsgivare som missbrukar regelverket måste
              motverkas på ett annat sätt än genom en sådan genomgripande förändring
              av den avtalsfrihet vi har på den svenska arbetsmarknaden.
            </seg>
            <seg xml:id="i-8b6ac7c028f3e6e8-0">
              Det är viktigt med en ordning där arbetstagare från länder utanför
              EU ska vara fria att omförhandla sina anställningsvillkor, under
              förutsättning att parterna är överens om detta och att det är
              förenligt med lagar och gällande kollektivavtal. Det är denna
              ordning vi måste sträva efter.
            </seg>
            <seg xml:id="i-d2bac19d73a0a76e-0">
              Migrationsverkets åtgärder utgör ett ovedersägligt bevis på att
              man kan bekämpa missbruk av regelverket. De främsta åtgärderna
              för att motverka missbruk av systemet sker hos Migrationsverket
              i samband med prövningen. Man arbetar mycket aktivt med att motverka
              missbruk genom att göra kontroller i samband med att en ansökan
              ges in, vilket har lett till det resultat som jag redovisade ett
              tidigare inlägg.
            </seg>
            <seg xml:id="i-e5885eb5fdf39610-0">
              Det är på nytt viktigt att poängtera att även om vi ser att det
              finns branscher där dessa försök till missbruk är mer frekvent
              förekommande är det bra att Migrationsverket har lagt tonvikt
              på att försöka bekämpa det just där.
            </seg>
            <seg xml:id="i-a69a5e446a2bbf37-0">
              Hillevi Larsson! De människor som kommer från tredjeland till
              Sverige för att arbeta är registrerade hos Migrationsverket på
              ett helt annat sätt än EU-medborgare, vilket paradoxalt nog ger
              Migrationsverket bättre möjlighet att komma till rätta med de
              problem som uppstår. Därför anser jag inte att arbetskraftsinvandringsmodellen
              har lett till mer problem på detta område, utan den är snarare
              ett utmärkt instrument för att ge människor som kommer till vårt
              land bättre förutsättningar att värna sina rättigheter. Det kan
              vara värt att poängtera att arbetskraftsinvandring från tredjeland
              alltså även på detta vis är omgärdad av restriktioner och regelverk
              som är bra och vettigt utformade.
            </seg>
          </u>
          <note type="speaker" xml:id="i-68992cbe74ed2c55-0">
            Anf. 15 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-8bc57caabd4bcf41-2">
            <seg xml:id="i-14f33d851d9c2d7b-0">
              Fru talman! Det övergripande måste vara att det när det gäller
              arbetstillstånden behövs en rättvisare fördelning av riskerna.
              Jag tycker att det är för ensidigt gentemot arbetstagaren då det
              gäller vilket ansvar man måste ta för den situation som uppstår.
            </seg>
            <seg xml:id="i-4deae263c39d3a9a-0">
              Särlösningar är inte ovanliga på den svenska arbetsmarknaden.
              Det förhållandet som vi nu talar om är en särlösning i sig. Frågan
              är hur man vidareutvecklar den särlösningen. De tre månaderna
              gäller till exempel för just den kategorin. Hur säkerställer man
              deras situation? Hur gör man det möjligt för dem att ha en motsvarande
              säkerhet, en motsvarande tyngd, på den svenska arbetsmarknaden
              beträffande balanseringen mellan att vara arbetstagare och arbetsgivare?
              Där lutar hela situationen för mycket åt ena sidan, och det är
              det jag försöker komma åt.
            </seg>
            <seg xml:id="i-1877d414c26449c6-0">
              Jag har ingenting emot att vi på olika sätt försöker hjälpa människor
              att komma hit, men när de kommer hit ska de också behandlas som
              människor och inte som någonting annat.
            </seg>
            <seg xml:id="i-b8e69bf65cfdc94b-0">
              Det finns en hel del som vi skulle kunna göra, men nu har jag
              endast några sekunder kvar av min talartid. Jag kan dock upplysa
              statsrådet om att på s. 84 i betänkande 2012/13:SfU7 har Socialdemokraterna
              en reservation som innehåller en hel del matnyttigt som jag tycker
              att regeringen kunde ta till sig för att ge dessa människor rättigheter
              på svensk arbetsmarknad.
            </seg>
          </u>
          <note type="speaker" xml:id="i-d633a8c81bb16df3-0">
            Anf. 16 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-64bba6002ba23299-3">
            <seg xml:id="i-0a745234c3594c0e-0">
              Fru talman! Vilka förhållanden är det Krister Örnfjäder menar
              utgör en särlösning? Arbetskraftsinvandringen är per definition
              inte en särlösning. Den bygger på de principer som finns för den
              svenska modellen och gäller för alla. Det är kollektivavtal, kollektivavtalsenliga
              löner, försäkringslösningar. Allt det som tillkommer en svensk
              arbetstagare i form av skyldigheter tillkommer också en utländsk
              arbetstagare. Allt det som tillkommer en svensk arbetstagare i
              form av rättigheter tillkommer också den utländska arbetstagaren.
              Det ska inte vara någon skillnad. Jag tror att det är viktigt
              att vi håller fast vid den principen.
            </seg>
            <seg xml:id="i-1f465d166c971fbb-0">
              Sedan gällde det rättvisare fördelning av riskerna. Låt mig slå
              fast att samtidigt som Migrationsverket genom sina skärpta kontroller
              gjort det svårare för oseriösa arbetsgivare att utnyttja utländsk
              arbetskraft har seriösa företag, som visat att de sköter sina
              åtaganden på ett korrekt sätt, fått en effektivare process genom
              möjligheten att bli certifierade. Certifieringssystemet innebär
              att arbetsgivare som har en viss kvantitet ansökningar varje år,
              som alltid skickar in kompletta ansökningar och som erbjuder anställningsvillkor
              som uppfyller de krav som ställs kan certifieras av Migrationsverket.
              Det betyder att en stor del av arbetsinsatsen flyttas från Migrationsverket
              till arbetsgivaren.
            </seg>
            <seg xml:id="i-b7ba4fdabd12c010-0">
              Migrationsverket rapporterade i december 2012 att sedan certifieringssystemet
              sjösattes för drygt ett år sedan har över 3 000 arbetstillstånd
              beviljats för arbetstagare knutna till de drygt 400 certifierade
              företagen. Den genomsnittliga handläggningstiden för dessa företag
              ligger i dagsläget på fem dagar.
            </seg>
            <seg xml:id="i-3cb48048df4c60d2-0">
              Jag tycker att det är ett viktigt arbete, och det gläder mig
              att seriösa arbetsgivare som lämnar in kompletta ansökningar premieras.
              Det balanserar utmärkt väl precis det som Krister Örnfjäder lyfter
              fram. Det ska vara en rättvis fördelning av riskerna. Sköter man
              sig ska man också bli premierad. Missköter man sig ska man bli
              utsatt för sanktioner. Det är så vi ska tillämpa den svenska modellen.
            </seg>
          </u>
          <note xml:id="i-85e8e84745fd25cd-1">
            Överläggningen var härmed avslutad.
          </note>
          <note xml:id="i-f92cdbe70f26605e-0">
            7 § Svar på interpellation 2012/13:355 om familjer som splittras
          </note>
          <note type="speaker" xml:id="i-5c033e180405f278-0">
            Anf. 17 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-64bba6002ba23299-4">
            <seg xml:id="i-ade9247eda30c98e-0">
              Fru talman! Bodil Ceballos har frågat mig om jag avser att ta
              initiativ till att ändra regelverket i syfte att undvika situationer
              där familjer splittras.
            </seg>
            <seg xml:id="i-5decef99fb24f0b3-0">
              Som Bodil Ceballos själv skriver i sin interpellation är jag
              som statsråd förhindrad att uttala mig om de enskilda ärenden
              som beskrivs i interpellationen.
            </seg>
            <seg xml:id="i-b350b4adbaf2d84f-0">
              Vad gäller frågan om familjeseparation vill jag framhålla att
              rätten till familjeliv är en viktig del i den svenska migrationspolitiken.
              Huvudregeln att en utlänning ska ha ansökt om och beviljats uppehållstillstånd
              före inresan i Sverige är ett led i upprätthållandet av den reglerade
              invandringen. Det är viktigt att uppnå en rimlig balans mellan
              upprätthållandet av den reglerade invandringen och möjligheten
              till undantag.
            </seg>
            <seg xml:id="i-908f2abdd5f40cca-0">
              Regeringen ser allvarligt på frågan om familjeseparation och
              genomförde därför en förändring i lagstiftningen som trädde i
              kraft den 1 juli 2010. Förändringen gjorde det möjligt att i högre
              grad bevilja föräldrar och barn uppehållstillstånd på grund av
              en familjeanknytning som uppstått efter inresa, om det står klart
              att uppehållstillstånd skulle ha beviljats om prövningen hade
              gjorts före inresan.
            </seg>
            <seg xml:id="i-4dd1dc501112863f-0">
              Det står nu uttryckligen i utlänningslagen att konsekvenserna
              för ett barn av att skiljas från sin förälder särskilt ska beaktas
              vid skälighetsbedömningen av om uppehållstillstånd ska beviljas
              efter inresa i Sverige. Det skedde dock ingen förändring av villkoren
              för uppehållstillstånd i sig, till exempel i fråga om familjeanknytning,
              identitet och så vidare. I utlänningslagen finns också en portalparagraf
              i vilken anges att i fall som rör ett barn ska särskilt beaktas
              vad hänsynen till barnets hälsa och utveckling samt barnets bästa
              i övrigt kräver.
            </seg>
            <seg xml:id="i-bda7f6c03dadbb8c-0">
              Sedan lagändringen år 2010 har Migrationsöverdomstolen kommit
              med ett par avgöranden avseende frågan om familjeseparation och
              uttalat att konsekvenserna för ett barn av att skiljas från sin
              förälder normalt ska vara den tyngst vägande omständigheten vid
              den skälighetsbedömning som ska göras enligt utlänningslagen.
              Mot denna bakgrund verkar lagändringen ha fått avsedd effekt,
              och jag avser i nuläget inte att ta några ytterligare initiativ
              avseende möjligheterna till undantag från huvudregeln att ansöka
              om uppehållstillstånd före inresa i Sverige.
            </seg>
            <seg xml:id="i-9348afbd38cbc8ba-0">
              När det gäller förutsättningarna för att beviljas uppehållstillstånd
              på grund av anknytning till barn uttalade regeringen i samband
              med lagändringen år 2010 att det kan finnas anledning att överväga
              om bestämmelserna i 5 kap. 3 § och 3 a § utlänningslagen är ändamålsenligt
              utformade eller om de leder till omotiverade skillnader mellan
              olika grupper av föräldrar och barn. Socialförsäkringsutskottet
              såg positivt på detta och förutsatte att regeringen låter utreda
              frågan så snart som möjligt. Inom Regeringskansliet pågår för
              närvarande ett arbete med denna fråga.
            </seg>
          </u>
          <note type="speaker" xml:id="i-6b68df8b13b3aada-0">
            Anf. 18 BODIL CEBALLOS (MP):
          </note>
          <u who="bodil_ceballos_02855b" xml:id="i-a69f5a8b14385799-0">
            <seg xml:id="i-531aa52888834c84-0">
              Fru talman! Bakgrunden till interpellationen är att många som
              nu befinner sig i Sverige, och som varit här i många år, har fått
              avslag på sina ansökningar. De har dock rätt att få stanna i Sverige
              om de söker från hemlandet, men de vågar inte åka hem för att
              söka. Ministern säger mycket riktigt att det för några år sedan
              gjordes en lagändring för att i större utsträckning än vad som
              var fallet tidigare undvika just sådana situationer.
            </seg>
            <seg xml:id="i-e065ec050a3d5561-0">
              Vi har inte riktigt samma uppfattning om hur väl den lagen slagit
              ut, och därför är det bra att det pågår ett arbete med att se
              över bestämmelserna. Det vore intressant att höra hur långt det
              arbetet i så fall har kommit.
            </seg>
            <seg xml:id="i-1cb15fa104659b7e-0">
              Jag tänkte att jag skulle läsa upp den motion som Miljöpartiet
              tillsammans med Socialdemokraterna och Vänsterpartiet väckte då
              lagen infördes. Vi var rädda för att lagen inte skulle få den
              effekt som vi faktiskt ville. I motionen skrev vi följande:
            </seg>
            <seg xml:id="i-296c4f813004f47d-0">
              Regeringens proposition syftar till att motverka vissa fall av
              familjeseparation i syfte att det i högre grad ska bli möjligt
              för föräldrar och barn att beviljas uppehållstillstånd på grund
              av familjeanknytning då de redan befinner sig i landet. Det är
              positivt att regeringen tar detta steg eftersom den nuvarande
              ordningen ibland leder till orimliga konsekvenser för familjer.
              Tyvärr är dock utformningen av förslaget behäftat med många oklarheter
              och undantar en stor grupp föräldrar förutom att det ger ett mycket
              brett tolkningsutrymme som till och med skulle kunna göra det
              svårare för barnfamiljer i framtiden.
            </seg>
            <seg xml:id="i-41a9b885098fc299-0">
              I propositionstexten återfinns en bakgrundsbeskrivning över hur
              möjligheten att söka efter ankomsten till Sverige för anhöriga
              sett ut sedan 1966 då kravet att söka tillståndet före inresa
              infördes. Det är intressant att se att då riksdagens avsikt varit
              att underlätta för familjer att söka i Sverige så har resultatet
              blivit det motsatta. Det är därför av största vikt att inte begå
              samma misstag.
            </seg>
            <seg xml:id="i-59a0d2fb3122972f-0">
              I dag är det således frågan om det är skäligt att återvända som
              är avgörande. I praxis brukar det bl.a. handla om att en tidsperiod
              på sex månader kan anses skälig. Att någon befunnit sig i landet
              utan tillstånd har setts som en försvårande omständighet.
            </seg>
            <seg xml:id="i-d86bc9da6894eaf4-0">
              Med det nya förslaget ställs först ett inledande krav på bl.a.
              styrkt identitet, giltig passhandling och stark familjeanknytning.
              Redan i det skedet kommer personer från t.ex. Afghanistan att
              sorteras bort eftersom de inte utan att bege sig till sin hemprovins
              i Afghanistan kan erhålla ett giltigt pass. I vissa fall har de
              utvisningsbeslut men ska verkställas till någon annan del av landet.
              Detta gör det oerhört svårt att få ett uppehållstillstånd i Sverige
              på grund av anknytning även om de söker från hemlandet.
            </seg>
            <seg xml:id="i-d44283be81cd6a2e-0">
              Därefter kommer själva skälighetsbedömningen av konsekvenserna
              för barnet. Bestämmelsen ger ingen tydlig ledning för Migrationsverkets
              tolkning, vilket är olyckligt, särskilt med tanke på den kritik
              lagstiftaren tidigare fått för att inte vara tydlig.
            </seg>
            <seg xml:id="i-68075aec48e38e49-0">
              Det är vår bedömning att väldigt få kommer att omfattas av denna
              regeländring. Socialdemokraterna, Vänsterpartiet och Miljöpartiet
              har tidigare i en gemensam reservation uppmanat regeringen att
              återkomma med förslag om att undantag ska kunna göras från huvudregeln
              när utlänningen har barn i Sverige, kvinnan i förhållandet är
              gravid eller sökanden med all sannolikhet skulle få sin ansökan
              beviljad, detta även när det finns ett avlägsnandebeslut som vunnit
              laga kraft.
            </seg>
            <seg xml:id="i-97621c718c15c6aa-0">
              Vi beklagar därför att regeringen lägger ett förslag som kommer
              att omfatta så få familjer och som eventuellt på grund av otydligheter
              i lagstiftningen skulle kunna få motsatt effekt. Vi anser också
              att det tyder på ett dåligt ledarskap från regeringens sida när
              den väljer att i stället för att visa vägen i frågan, lämnar över
              till andra instanser för tolkningsutrymme.
            </seg>
            <seg xml:id="i-c18346c8a1e90234-0">
              Det är tolkningsutrymmet som är problemet. Om vi inte är väldigt
              tydliga i förarbetena om vad vi vill hamnar vi hela tiden i situationen
              att konsekvensen kan bli en helt annan än vad både regeringen
              och oppositionen förväntade sig.
            </seg>
          </u>
          <note type="speaker" xml:id="i-60fc08acc7bb0a19-0">
            Anf. 19 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-64bba6002ba23299-5">
            <seg xml:id="i-93d9609aecbc1abd-0">
              Fru talman! Detta är en angelägen och viktig fråga att diskutera.
              Det är bra att vi har en interpellationsdebatt om vilket resultat
              vi kan se efter att lagändringarna trätt i kraft.
            </seg>
            <seg xml:id="i-471f4bdd37333a2a-0">
              Först och främst kan det vara värt att påminna sig varför lagändringarna
              gjordes. Vi ville ha en förändring av ett regelverk kring familjeseparation
              som avsåg uppenbara fall, det vill säga fall där utlänningen uppfyller
              de krav som gäller för uppehållstillstånd vid tidpunkten för prövning.
              Vilka de kraven är följer av lagstiftning och praxis. Det fanns
              inga oklarheter kring detta när lagen beslutades här i riksdagen.
              Det handlar om familjeanknytning, identitet och så vidare. Däremot
              var inte syftet att ändra förutsättningarna för att personer över
              huvud taget skulle kunna beviljas uppehållstillstånd på grund
              av familjeanknytning. Det var inte avsikten. Det finns också tydligt
              uttalat i regeringens proposition.
            </seg>
            <seg xml:id="i-479b226743381b11-0">
              Sedan lagändringen trädde i kraft har rättspraxis utvecklats
              på området, som jag omtalade. Tidigare gällde ett ganska högt
              ställt beviskrav på sökandens identitet. Identiteten skulle i
              princip vara fastställd. Men rättsläget förändrades. Detta ska
              också vara fallet. Det är det vi vill. Vi vill inte ha en ordning
              där riksdagen i detalj fastslår allting, utan vi vill ha en ordning
              där rättspraxis ger möjlighet att formulera detta och besluta
              i frågor där domstolarna har möjlighet att fatta beslut mer praktiskt
              än vad man kan göra i riksdagen.
            </seg>
            <seg xml:id="i-5c52b1bec068bb20-0">
              Vi kan alltså konstatera att rättsläget förändrades genom domen
              i januari 2012. Migrationsöverdomstolen konstaterade då att det
              efter en avvägning i det enskilda fallet bör vara tillräckligt
              att den uppgivna identiteten görs sannolik. Därefter har Migrationsverket
              i ett rättsligt ställningstagande anfört att ett lägre beviskrav
              avseende sökandens identitet kan vara motiverat i vissa fall.
              Den prejudicerande domen har alltså medfört en bevislättnad rörande
              identitetskravet. Därför ser jag inte något behov av lagändringar.
              Jag anser inte att den reservation som Bodil Ceballos hänvisar
              till har mer bärighet eller större styrka nu när vi står här och
              diskuterar i maj 2013 än vad den hade när den först avgavs i socialförsäkringsutskottet.
            </seg>
          </u>
          <note type="speaker" xml:id="i-7fc369b573c71e5c-0">
            Anf. 20 BODIL CEBALLOS (MP):
          </note>
          <u who="bodil_ceballos_02855b" xml:id="i-a69f5a8b14385799-1">
            <seg xml:id="i-11483b224aa26188-0">
              Fru talman! Men i propositionen som då skrevs hänvisades också
              till tidigare propositioner. Tanken var hela tiden att man i de
              fall där en person kommit till Sverige och här träffat en partner
              men sedan fått ett avslagsbeslut skulle göra det lättare, eftersom
              det inte i alla lägen är rimligt eller skäligt att personen i
              fråga ska behöva åka hem. I min interpellation beskriver jag sådana
              fall där jag personligen tycker att det vore skäligt att man finge
              söka i Sverige på grund av att man till exempel kommer från ett
              land som det är så gott som omöjligt att komma tillbaka till.
            </seg>
            <seg xml:id="i-01e029a6cf24831b-0">
              Det är stor risk att vi splittrar familjer, vilket vi inte vill.
              Om vi tycker att familjerna och barnen är viktiga ska vi inte
              hjälpa till att splittra familjer som kanske aldrig mer kommer
              att återses. Tanken när vi ändrat lagstiftningen i flera varv
              har varit att göra det lättare just i de här situationerna. Därför
              är det bra om man nu tittar över det här. Om det pågår ett arbete
              inom Regeringskansliet är jag väldigt tacksam för det. Domstolarna
              måste tydligt kunna se vilken lagstiftarens avsikt är. Om lagstiftarens
              avsikt är att underlätta men resultatet blir det motsatta är det
              någonting som är fel.
            </seg>
            <seg xml:id="i-6ea40febb28aa955-0">
              Något som jag tycker är oroande är att det faktum att en person
              vistats gömd i landet under en period verkar ha fått ännu större
              tyngd än tidigare, i stället för att man låter barnens bästa avgöra.
              Denna praxis kommer från ett fall med en man från Gambia, som
              inte ens hade sökt asyl, om jag minns rätt, utan var här ändå.
              Han hade bara bestämt sig för att stanna kvar, träffat en kvinna
              och fått barn. Då menade domstolen att han kunde åka hem och söka
              från hemlandet. Det var ingen fara för honom att åka tillbaka
              till Gambia och söka därifrån, men att åka tillbaka till Iran
              eller Vitryssland och söka därifrån kan innebära livsfara.
            </seg>
            <seg xml:id="i-6ddd491a54a58039-0">
              En annan fråga som jag oroar mig för och som jag vill att ministern
              ska känna till är att många personer som jobbar med asylärenden
              och kanske i synnerhet med sådana här ärenden säger att Migrationsverket
              menar att det räcker för ett barn att ha en förälder. Det är klart
              att det räcker för ett barn att ha en förälder om den andra föräldern
              är död eller om föräldrarna har separerat och av någon anledning
              absolut inte kan träffas. Men vanligtvis har vi i svensk rätt
              uppfattningen att det är barnets rätt till båda föräldrarna som
              är det viktiga, inte förälderns rätt till barnet. När barnet stannar
              här och Migrationsverket menar att det räcker att barnet har sin
              mamma här, som kanske är svensk, och inte har behov av att också
              ha sin pappa, då blir jag väldigt orolig. Detta vill jag att ministern
              ska känna till, när man nu tittar på detta inom Regeringskansliet.
              Barnen har rätt till båda sina föräldrar, oavsett vilka länder
              föräldrarna kommer från. Kan ministern kanske utveckla det lite?
            </seg>
          </u>
          <note type="speaker" xml:id="i-39a0af40578e10c9-0">
            Anf. 21 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-64bba6002ba23299-6">
            <seg xml:id="i-55dba2998c9dc279-0">
              Fru talman! I samband med lagändringarna 2010 uttalade regeringen
              vad gäller frågan om uppehållstillstånd på grund av anknytning
              till barn att det kunde finnas anledning att överväga om de relevanta
              bestämmelserna i utlänningslagen var ändamålsenligt utformade
              eller om de ledde till omotiverade skillnader mellan olika grupper
              av föräldrar och barn. Inom Regeringskansliet pågår mycket riktigt
              för närvarande ett arbete med att titta på en särskild tillståndsgrund
              för vårdnadshavare till barn som är bosatta i Sverige.
            </seg>
            <seg xml:id="i-a21efb66f71f292b-0">
              Bodil Ceballos må ha åsikter i enskilda ärenden, men det är inte
              vare sig enskilda riksdagsledamöters eller statsråds uppgifter
              att definiera tillämpningen av lagstiftningen. Det görs av oberoende
              myndigheter och domstolar i Sverige. Det är Migrationsverkets
              och migrationsdomstolarnas uppgift att på grundval av de skäl
              som anförts och det underlag som presenterats avgöra om det i
              det enskilda fallet finns grund för uppehållstillstånd eller inte.
              Om uppehållstillstånd inte beviljas ska avvisning eller utvisning
              ske. Varje avvisning eller utvisning föregås alltså av en noggrann
              prövning i enlighet med utlänningslagen. Alla de argument som
              Bodil Ceballos lyfter fram prövas alltså redan innan man når ett
              sådant ställningstagande.
            </seg>
            <seg xml:id="i-5389196c09810a85-0">
              I portalparagrafen i utlänningslagen anges att man i fall som
              rör barn särskilt ska ta hänsyn till barnets hälsa och utveckling
              och vad barnets bästa i övrigt kräver. Denna portalparagraf har
              sin bakgrund i Sveriges anslutning till barnkonventionen. Utlänningslagen
              ska tolkas med utgångspunkt i Sveriges internationella åtaganden.
              Det innebär att lagen ska tolkas med vägledning inte bara i lagtext,
              förarbeten och praxis, utan även i barnkonventionens innehåll.
            </seg>
            <seg xml:id="i-97052bd6d6691ee9-0">
              Det ska alltså göras en bedömning utifrån barnets situation i
              varje enskilt fall. Med detta känner jag mig väldigt trygg att
              myndigheter och domstolar i Sverige har en bra legal grund att
              stå på när de fattar beslut i frågorna.
            </seg>
            <seg xml:id="i-683071f2ce68f8cd-0">
              Att de däremot ibland når slutsatsen att människor får avslag
              på sina ansökningar kan bero på alla de övriga argument som vi
              har lyft fram i debatten som har att göra med identitetsfrågor
              eller motsvarande. Det gäller till exempel frågor om familjeanknytning.
              Det är inte något som går att hugga i sten. Det måste prövas individuellt
              i varje enskilt fall. Om detta hoppas och tror jag att Bodil Ceballos
              och jag är överens.
            </seg>
          </u>
          <note type="speaker" xml:id="i-1d34203332238ed8-0">
            Anf. 22 BODIL CEBALLOS (MP):
          </note>
          <u who="bodil_ceballos_02855b" xml:id="i-a69f5a8b14385799-2">
            <seg xml:id="i-1e7d1eb81961d11c-0">
              Fru talman! Vi är överens om att man ska pröva i varje enskilt
              fall. Jag står inte heller här och säger att jag är insatt i varje
              enskilt fall av dem jag ser här. Däremot ser jag ett system. Jag
              ser en tendens, en trend för åt vilket håll det går. I stället
              för att bli lättare kan det många gånger bli svårare.
            </seg>
            <seg xml:id="i-91f4a457ee21b3d1-0">
              Jag ser länder som jag i min vildaste fantasi inte kan tänka
              mig att man ska kräva att en person måste åka hem till för att
              söka hemifrån. Det händer hela tiden med vissa länder. Jag har
              full förståelse för att människor inte vågar åka till Iran. Iran
              är det land efter Kina som har flest avrättningar i världen. Oerhört
              många fängslas och sitter i hemska fängelser enbart för sin politiska
              uppfattnings skull, och människor flyr därifrån av just den anledningen.
            </seg>
            <seg xml:id="i-30b8a96af158d0ac-0">
              Det är för mig obegripligt att en person ska behöva åka till
              ett sådant land för att söka hemifrån. Människor ska egentligen
              kunna söka från ett land utanför Sveriges gränser. Under en period
              var det också möjligt. Den möjligheten har stängts ned på våra
              olika ambassader runt om i världen. Det är nu mycket svårare att
              komma till en annan ambassad. I till exempel EU går det inte.
              Det är också svårt utanför.
            </seg>
            <seg xml:id="i-4f1910edf18f9cbb-0">
              De som kan åka hem gör ju det. Varför ska människor gömma sig
              i ett antal år för att kunna stanna i Sverige när de vet att de
              egentligen kan åka hem? Det är inte så svårt att åka till Chile,
              Gambia eller någon annanstans där det inte är ett sådant förtryck
              mot människor.
            </seg>
            <seg xml:id="i-ab60de747d8747da-0">
              Det är vad jag vill komma åt. Vi måste ha en lagstiftning som
              är tydlig med vad vi menar. Man ser inte till barnens bästa i
              de här fallen.
            </seg>
          </u>
          <note type="speaker" xml:id="i-63a51fd60e16755f-0">
            Anf. 23 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-64bba6002ba23299-7">
            <seg xml:id="i-1e9892ebe48277a2-0">
              Fru talman! En person som åberopar skyddsskäl kan beviljas uppehållstillstånd
              som flykting eller skyddsbehövande enligt utlänningslagen. Detta
              prövas av Migrationsverket och migrationsdomstolarna. Vid lagakraftvunnet
              avslag på en asylansökan åligger det den enskilde att återvända
              hem.
            </seg>
            <seg xml:id="i-eb1c0b4f6880e2a9-0">
              Det vi diskuterar här är frågor som ligger bortom detta. Prövningen
              av skyddsskälen är redan avgjord i de frågor som aktualiseras
              i interpellationen, det vill säga när möjlighet att få uppehållstillstånd
              på grund av anknytning blir aktuell.
            </seg>
            <seg xml:id="i-4e6c728cb3ad8b0c-0">
              Jag förstår inte problemet i det avseendet. Jag tycker att vi
              har ett rättssäkert, ordnat och välfungerande system för att ta
              reda på huruvida människor har skyddsskäl och får lov att stanna
              i Sverige eller inte.
            </seg>
            <seg xml:id="i-aa6f50572f9fafd2-0">
              Det vi nu ska titta på i Regeringskansliet är huruvida att det
              behövs en särskild tillståndsgrund för vårdnadshavare till barn
              som är bosatta i Sverige för att undvika den här typen av problem
              som annars kan uppstå.
            </seg>
            <seg xml:id="i-6e488f8d194d9e04-0">
              Det är två helt skilda frågor, enligt min uppfattning. Jag tycker
              också att de bör vara det. Skyddsskäl ska alltid prövas för sig.
              Anknytningsfrågor är en helt annan fråga. Om detta tycker jag
              att vi borde vara överens. Det är två skilda grunder för uppehållstillstånd
              i Sverige.
            </seg>
          </u>
          <note xml:id="i-85e8e84745fd25cd-2">
            Överläggningen var härmed avslutad.
          </note>
          <note xml:id="i-42128e599cc34734-0">
            8 § Svar på interpellation 2012/13:395 om Nuonaffärens effekter
            på statsbudgeten
          </note>
          <note type="speaker" xml:id="i-34404bbe138876e2-0">
            Anf. 24 Statsrådet PETER NORMAN (M):
          </note>
          <u who="unknown" xml:id="i-cf897195b8a7be7e-4">
            <seg xml:id="i-96b1f088f300abaa-0">
              Fru talman! Fredrik Olovsson har frågat finansministern vilket
              ställningstagande finansministern har gjort i fråga om hur reformutrymmet
              påverkas av förlusten från Nuonköpet.
            </seg>
            <seg xml:id="i-9c4e17c197744d67-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-9297a949cbee1916-0">
              I sin interpellation skriver Fredrik Olovsson att Vattenfall
              är ett statligt aktiebolag som ska ge avkastning till staten och
              att bolaget har varit en stark kassako som bidragit till statskassan.
              Vidare säger Olovsson att i det läge som bolaget nu befinner sig
              i är det mer osäkert.
            </seg>
            <seg xml:id="i-3265fd1777f36d2a-0">
              Vattenfall bedriver, liksom de övriga statliga bolagen och näringslivet
              i stort, en verksamhet som medför affärsrisker. Bolagets årliga
              resultat efter skatt har under perioden 20062012 varierat mellan
              10 och 20 miljarder kronor. För 2011 blev Vattenfalls årsvinst
              10,4 miljarder, och 2012 uppgick resultatet efter skatt till 17,2
              miljarder kronor.
            </seg>
            <seg xml:id="i-58bef3bbcb0e863d-0">
              År 2012 var också ett år då bolaget gjorde en nedskrivning på
              ca 8 miljarder kronor i den del av Vattenfall som bland annat
              hänförs till elproduktion från tidigare Nuon. Trots detta blev
              resultatet efter skatt alltså 70 procent högre än året innan.
            </seg>
            <seg xml:id="i-555c40a53812345b-0">
              Vattenfall är ett mycket stort bolag och har tillgångar i form
              av produktionsanläggningar inom olika produktionsslag i olika
              länder. Det bokförda värdet uppgår sammanlagt till över 500 miljarder
              kronor. Att prognostisera framtida utfall i en så stor verksamhet
              är oerhört svårt.
            </seg>
            <seg xml:id="i-c3bdb9acbe7d9eb8-0">
              Under samma period har utdelningsandelen i snitt utgjort 40 procent
              av årets resultat, vilket medfört att staten har mottagit utdelningar
              om 48 miljarder kronor från Vattenfall varje enskilt år. Som framgår
              varierar såväl resultat som utdelning relativt kraftigt från år
              till år.
            </seg>
            <seg xml:id="i-4298ce662b209a3b-0">
              Av statens totala inkomster på drygt 800 miljarder kronor per
              år har ungefär 3 procent kommit från utdelningar från de statliga
              bolagen de senaste åren. År 2012 uppgick de statliga bolagens
              utdelningar sammanlagt till 27 miljarder kronor.
            </seg>
            <seg xml:id="i-291d9a4843c29c9e-0">
              Storleken på utrymmet för nya ofinansierade reformer, det så
              kallade budgetutrymmet, bestäms i en sammantagen bedömning där
              det finansiella sparandet i hela den offentliga sektorn endast
              är en bestämningsfaktor av många, som exempelvis det aktuella
              konjunkturläget och osäkerheten i bedömningen av den framtida
              utvecklingen.
            </seg>
            <seg xml:id="i-fdda4613c44a9403-0">
              Avslutningsvis vill jag säga att det är uppenbart att Vattenfall
              har gjort några bra och några mindre bra investeringar. Vattenfall
              äger och driver olika produktionsanläggningar inom olika områden.
              Från tid till annan, och mycket beroende på statliga interventioner
              och förändrade regelverk, påverkas lönsamheten på de olika produktionsslagen.
              Att prognostisera framtida vinstutfall är högst osäkert, och ett
              enskilt bolags årsvinst påverkar därmed inte statens framtida
              reformutrymme.
            </seg>
          </u>
          <note type="speaker" xml:id="i-bdffbed2ef3e5b22-0">
            Anf. 25 FREDRIK OLOVSSON (S):
          </note>
          <u who="fredrik_olovsson_b99dc6" xml:id="i-781527b7ace26e7c-0">
            <seg xml:id="i-1d111dc0cdd650c6-0">
              Fru talman! Jag vill börja med att tacka Peter Norman för svaret
              på den interpellation som jag hade ställt till finansminister
              Anders Borg. Jag ska inte sticka under stol med att jag är förvånad
              över att det ändå är finansmarknadsministern som bestämmer hur
              regeringen ser på reformutrymmet, eller budgetutrymmet, som man
              väljer att kalla det för.
            </seg>
            <seg xml:id="i-73120371ca5e0e7f-0">
              Peter Norman har onekligen många väldigt viktiga arbetsuppgifter.
              Uppgiften att göra bedömningar om reformutrymmet trodde jag i
              varje fall var någonting som låg inom finansminister Anders Borgs
              ansvarsområde. Nu tycks det i stället vara så att allt som på
              något vis involverar Nuonaffären hamnar på Peter Normans bord.
            </seg>
            <seg xml:id="i-3f824940a47b6c54-0">
              Det gör det trots att finansmarknadsministern inte satt i regeringen
              vid tillfället för den aktuella affären. Det var snarast finansministern,
              statsministern och de tre övriga partiledarna i regeringen som
              gav klartecken till Vattenfall att gå vidare med köpet av Nuon
              trots de varningar som fanns från Näringsdepartementets tjänstemän.
            </seg>
            <seg xml:id="i-41b94578043232bd-0">
              Det är också ett beslut som sedan har visat sig få stora konsekvenser
              och tvingat fram nedskrivningar på uppåt 15 miljarder kronor och
              stora uppsägningar inom Vattenfall. Nu finns det också nya siffror
              som Svenska Dagbladet har avslöjat som visar att Nuon kan vara
              övervärderat med uppemot 70 miljarder kronor. Köpet blev dessutom
              ännu dyrare eftersom Vattenfall tvingades betala ränta på resterande
              del till dess att full betalning var erlagd.
            </seg>
            <seg xml:id="i-af3b183b5cd89a68-0">
              Dessutom tycks det ha förekommit hemliga avtal som förhindrar
              Vattenfall från att göra besparingar på just Nuondelen, det vill
              säga den del av bolagets verksamhet som nu ger upphov till ett
              stort nedskrivningsbehov. I stället tvingas man till uppsägningar
              i Sverige. Det är inte om den delen av affären som jag vill få
              regeringens bedömning av reformutrymmet.
            </seg>
            <seg xml:id="i-5d1f929367cc6b69-0">
              Det är i varje fall uppenbart att Nuonaffären så här långt har
              varit dålig för Sverige och dålig för skattebetalarna, som är
              de som slutligen kommer att få stå för notan på ett eller annat
              sätt. Det gäller inte minst genom att lägre utdelningar från Vattenfall
              förefaller vara rätt troliga även om allt annat hade varit lika.
            </seg>
            <seg xml:id="i-bde7c888ff37fa84-0">
              Om det nu dessutom finns framtida behov av avskrivningar och
              om det visar sig att Nuon har varit övervärderat med uppåt 70
              miljarder kronor är det någonting som rimligen kommer att påverka
              statens inkomster på ett tydligt sätt. Därmed kommer det att påverka
              det finansiella sparandet och därmed även statens budget- och
              reformutrymme.
            </seg>
            <seg xml:id="i-7140e38d5b219d96-0">
              Om det nu är finansmarknadsministerns ansvar att göra bedömningar
              av hur olika faktorer påverkar reformutrymmet har han i dag ett
              utmärkt tillfälle att ge sig i kast med den arbetsuppgiften och
              ge ett svar på frågan om statsrådet bedömer specifikt Nuonaffärens
              påverkan på reformutrymmet. Och vilka konsekvenser skulle ytterligare
              nedskrivningar kunna få på detta utrymme allt annat lika? Det
              gäller alltså isolerat denna affär. Det är väl inte regeringens
              uppfattning att en misslyckad affär i 90100-miljardersklassen
              över huvud taget inte påverkar statens möjlighet att finansiera
              andra utgifter? Det kan inte vara Finansdepartementets uppfattning
              att en affär som leder till att statens kassako tvingas till nedskrivningar
              på 15 miljarder inte skulle påverka det finansiella sparandet
              över huvud taget. Det är rimligen inte heller statsrådet Peter
              Normans uppfattning att det i ett läge där det krävs fortsatta
              nedskrivningar på flera miljarder kanske tiotals miljarder inte
              skulle finnas en risk för att det skulle påverka reformutrymmet
              framåt i tiden.
            </seg>
          </u>
          <note type="speaker" xml:id="i-04ab3931200502f5-0">
            Anf. 26 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-5b9c99c81b3390ee-0">
            <seg xml:id="i-83aa0ddbef15c6ba-0">
              Fru talman! Jag tror att det kan vara på sin plats att påminna
              lite om historiken kring Vattenfall och bolagets expansion. När
              man lyssnar på Fredrik Olovsson kan man lätt få intrycket att
              det under Socialdemokraternas tid aldrig gjordes några vågade
              investeringar och att Socialdemokraterna inte har haft någon del
              i den expansiva strategi som Vattenfall har haft de senaste åren.
              Men det stämmer inte riktigt överens med verkligheten.
            </seg>
            <seg xml:id="i-8981ccb5f644acfa-0">
              Den expansiva inriktningen är inte precis någon innovation som
              uppfanns 2007 eller 2009 i samband med Nuonköpet, utan denna strategi
              hade då redan funnits i styvt ett decennium. Detta har uppmärksammats
              på olika sätt, bland annat av Riksrevisionen i den rapport som
              man gjorde 2004. Där kritiserar Riksrevisionen eller man lyfter
              i alla fall fram det hela som ett potentiellt problem det ökade
              risktagande som Vattenfall stod för redan i samband med millennieskiftet
              under dåvarande S-regering.
            </seg>
            <seg xml:id="i-77db1d6cb15af425-0">
              Jag läser ur Riksrevisionens rapport: Vattenfalls investeringar
              i Tyskland innebär en markant förändring av bolagets tidigare
              verksamhetsinriktning och strategi samt ett i väsentliga delar
              ändrat ekonomiskt risktagande i förhållande till tidigare. Det
              är alltså tydligt från Riksrevisionen 2004 att förändringen i
              strategi redan hade ägt rum några år tidigare.
            </seg>
            <seg xml:id="i-e2465696db72163f-0">
              När det gäller Nuonaffären specifikt är det klart att man i dag
              kan konstatera att prissumman förefaller vara hög. Men den baserades
              på den information som fanns tillgänglig då, och då var det omöjligt
              att förutse de förändringar i priserna på kol och utsläppsrätter
              som sedan har skett. Den typ av problem som nu har drabbat Vattenfall
              och Nuon har drabbat flera andra stora energibolag också. Det
              är inte någonting som är isolerat till Vattenfall.
            </seg>
            <seg xml:id="i-97ebb60894d49468-0">
              Om man tittar på den internationella expansionen i dess helhet
              får man säga att den under tid har gett hyfsat god utdelning för
              Vattenfalls del. Sedan millennieskiftet har Vattenfall lämnat
              rätt omfattande utdelningar till ägaren. Mellan 2001 och 2006
              handlade det om ungefär 20 miljarder, och följande femårsperiod,
              mellan 2007 och 2012, var det dubbelt så mycket, det vill säga
              40 miljarder kronor. Utöver detta har Vattenfall betalat bolagsskatt
              och andra skatter på ungefär 75 miljarder sedan millennieskiftet.
            </seg>
            <seg xml:id="i-1515b02bc87089f7-0">
              Men det är klart att det finns både dåliga och goda exempel på
              affärer. Det är mycket möjligt att Nuonaffären i dagsläget kan
              betraktas som en tveksam affär, och på kort sikt verkar det vara
              en dålig affär. Men man ska inte betrakta Nuonaffären som ett
              försök att göra snabba klipp. Enligt Vattenfall självt handlar
              det i och för sig om ett intäktsskapande, men också om att skapa
              tillträde till en ny marknad med 2,6 miljoner elkunder och 2 miljoner
              gaskunder. Det handlar inte minst också om att sprida riskerna
              mellan olika energislag, vilket i grunden och i förlängningen
              gör bolaget mindre sårbart. På lång sikt kan det därför mycket
              väl visa sig att affären inte alls har varit så dålig. Men om
              det vet inte vi någonting i dag, och det vet inte Svenska Dagbladet
              eller andra spekulanter heller. Det får framtiden utvisa.
            </seg>
            <seg xml:id="i-4107ec47aeb357ae-0">
              Låt oss ändå, för debattens skull, säga att affären på kort sikt
              inte har varit helt lyckosam. Jag tycker då att det är anmärkningsvärt
              att Socialdemokraterna nu försöker låtsas som att saker och ting
              hade fungerat annorlunda om de hade fått bestämma. Låt oss komma
              ihåg att under Göran Perssons regeringar investerades det bland
              annat i både kärnkraft och transmissionsnät i Tyskland. Dessa
              investeringar har genererat nedskrivningar på minst 15 miljarder
              kronor, det vill säga minst lika mycket som i den affär som Fredrik
              Olovsson här och nu försöker kritisera så hårt. Kanske borde Fredrik
              Olovsson ha frågat sig hur reformutrymmet påverkades av dessa
              affärer.
            </seg>
          </u>
          <note type="speaker" xml:id="i-28d8ca2128d8e8b5-0">
            Anf. 27 Statsrådet PETER NORMAN (M):
          </note>
          <u who="unknown" xml:id="i-cf897195b8a7be7e-5">
            <seg xml:id="i-205f485fbcfa813d-0">
              Fru talman! Jag har lite svårt att förhålla mig till Fredrik
              Olovssons interpellation. Om jag skulle följa mallen för retorik
              här i kammaren skulle jag räkna upp alla socialdemokratiska missgrepp
              i Vattenfall och liknande. Men för mig känns det lite ovärdigt.
              Låt mig i stället tala lite allmänt om hur jag ser på bolagsstyrning
              och budgetutrymme.
            </seg>
            <seg xml:id="i-44ac850b677d87e6-0">
              Om det skulle vara så, som Fredrik Olovsson säger, att Nuonaffären
              var den enda tillgång som staten hade skulle förstås en betydande
              nedskrivning i Nuon kunna påverka budgetutrymmet. Nu äger staten
              54 bolag, om jag inte minns fel. Och Vattenfall har betydligt
              fler tillgångar än Nuon.
            </seg>
            <seg xml:id="i-f11c5e6e9c5c1a08-0">
              Jag har väldigt höga tankar om både min egen och Fredrik Olovssons
              förmåga att styra och vara ansvarig för statliga bolag. Däremot
              tror jag inte att vare sig jag eller Fredrik Olovsson har makten
              över det internationella elpriset.
            </seg>
            <seg xml:id="i-f1d07ab914bd5054-0">
              Jag tror inte heller att vare sig jag eller Fredrik Olovsson
              har makten över järnmalmspriset som styr LKAB:s resultat. LKAB
              har under sex till åtta år haft en fullständigt formidabel utveckling.
              Jag tar inte åt mig äran för detta. Det ska förstås bolaget, som
              har varit duktigt, göra. Vi har också haft en förmånlig utveckling
              på järnmalmspriset, vilket har lett till goda vinster för LKAB.
            </seg>
            <seg xml:id="i-01d6c2d71f8232d3-0">
              Däremot ser jag inte att LKAB:s plötsligt stora vinster leder
              till ett ökat budgetutrymme för regeringen, lika lite som jag
              ser att en enskild affär i Vattenfall leder till ett minskat utrymme
              för budgeten i dess helhet.
            </seg>
            <seg xml:id="i-67f30c620debff47-0">
              Budgetutrymmet fastställs utifrån betydligt mer komplexa faktorer
              där det finansiella sparandet är en faktor, konjunkturutsikter
              är en annan och så vidare. Som jag sade i mitt interpellationssvar
              påverkar inte ett bolags enskilda resultat för ett år budgetutrymmet
              i sig.
            </seg>
            <seg xml:id="i-6e32a069af214611-0">
              Revisorerna, företagsledningen och styrelsen i Vattenfall har
              att regelbundet bedöma marknadsvärdet på alla tillgångar. Man
              ska åtminstone en gång om året göra förnyade bedömningar av marknadsvärdet
              på Nuons alla tillgångar, och det ska skrivas ned i enlighet med
              standarden för revisionsverksamheten. Det görs också. De siffror
              som Fredrik Olovsson refererar till i Svenska Dagbladet får Svenska
              Dagbladet stå för. Jag kan bara konstatera att i Vattenfall har
              man gjort det med 15 miljarder, och det har revisorerna uttryckt
              sitt samtycke till.
            </seg>
            <seg xml:id="i-b6ff35e11dba9933-0">
              Låt mig dock upprepa att det resultat för Vattenfall som redovisades
              under föregående år, och där 8 miljarder av dessa 15 skrivits
              ned, var betydligt högre än tidigare års inleveranser i staten
              och även tidigare års vinster. I någon mening har det alltså under
              den tidsperiod som Fredrik Olovsson väljer att fokusera på förevarit
              en bättre utveckling för Vattenfall än vad man annars kanske kunde
              ha trott. Jag har, förutom politiska poängtaganden, svårt att
              se en sakdiskussion där man skulle kunna genomföra något av det
              som Fredrik Olovsson lyfter fram i sin interpellation, det vill
              säga ett minskat budgetutrymme.
            </seg>
          </u>
          <note type="speaker" xml:id="i-32a1fa977c350ee0-0">
            Anf. 28 FREDRIK OLOVSSON (S):
          </note>
          <u who="fredrik_olovsson_b99dc6" xml:id="i-781527b7ace26e7c-1">
            <seg xml:id="i-f95d5b4c9e31371b-0">
              Fru talman! Det både Peter Norman och Jonas Jacobsson Gjörtler
              nu gärna glömmer bort är att regeringen struntade i de varningar
              som tjänstemännen i Regeringskansliet förde fram mot den värdering
              av Nuon som fanns. Det gör också att det finns en annan koppling
              till regeringen än huruvida man bara gräver upp malm effektivt
              och kan sälja till goda världsmarknadspriser. Det finns en annan
              dimension i detta.
            </seg>
            <seg xml:id="i-6c96e935bacf6a99-0">
              Jag förhåller mig fortfarande något skeptisk till att det verkligen
              är finansmarknadsministerns ansvar att beräkna det så kallade
              reformutrymmet. Om det verkligen är så är det märkligt att man
              då menar att det inte bara skulle vara det finansiella sparandet
              utan även andra variabler som bestämmer utrymmet. Det är i någon
              mening en omläggning. Jag trodde att reformutrymmet var just det
              ekonomiska utrymme som kan utnyttjas så att det finansiella sparandet
              är i linje med överskottsmålet med den definition som följer av
              de indikatorer som regeringen har valt, det vill säga en konjunkturjustering
              av sparandet, den centrerade sjuårsindikatorn och den tillbakablickande
              tioårsindikatorn. Jag trodde att de spelade en mycket stor roll.
            </seg>
            <seg xml:id="i-afc2732c01ba2ac1-0">
              Men nu skriver finansmarknadsministern att storleken på utrymmet
              för nya, ofinansierade reformer, det så kallade budgetutrymmet,
              bestäms i en sammantagen bedömning där det finansiella sparandet
              i hela den offentliga sektorn endast är en bestämningsfaktor av
              många, som exempelvis det aktuella konjunkturläget och osäkerheten
              i bedömningen av den framtida utvecklingen.
            </seg>
            <seg xml:id="i-32cb76c850ebdef0-0">
              Det är faktiskt något av en nyordning. Finansdepartementet har
              tidigare mycket detaljerat redogjort för en ordning där det finansiella
              sparandet är ett mycket centralt instrument för att fastställa
              reformutrymmet. Frågan är vad, utöver det finansiella sparandet,
              som numera ska bestämma reformutrymmet. Vilken metod använder
              regeringen? På vilket sätt påverkar bedömningarna reformutrymmet
              när det gäller osäkerhet i största allmänhet eller just nu, mer
              än att regeringen möjligen känner sig pressad och känner ett behov
              av att rädda småpartierna kvar i riksdagen med pengar som man
              måste låna upp och att man inte klarar överskottsmålet?
            </seg>
            <seg xml:id="i-b374268018fb7b5e-0">
              Men det är en annan historia än den som jag har lyft fram i min
              interpellation. Den handlar faktiskt om hur regeringen ser på
              Nuonaffärens påverkan på reformutrymmet. Det kan vara filosofiskt
              intressant att se hur stora affärer i statliga företag har en
              påverkan på reformutrymmet och statens möjligheter att finansiera
              andra utgifter.
            </seg>
            <seg xml:id="i-5d174ef74c62b811-0">
              Det kan också, som i mitt fall, handla om en del av ansvarsutkrävandet
              av regeringen, som är en viktig uppgift för riksdagen.
            </seg>
            <seg xml:id="i-bfb86da94006b6bc-0">
              Jag vill återkomma till frågorna. Påverkar inte stora nedskrivningar
              Vattenfalls möjligheter att dela ut pengar till ägarna? Påverkar
              verkligen inte utdelningen från en kassako som Vattenfall det
              finansiella sparandet? Påverkar inte det finansiella sparandet
              slutligen det som kallas för reformutrymmet?
            </seg>
            <seg xml:id="i-0e16ba50818c67b6-0">
              Eftersom jag inte har fått något konkret svar på detta kan man
              anta att regeringen inte vet det. Om ni nu inte vet det är frågan
              om ni tänker ta reda på det eller om det är någonting som riksdagen,
              jag och alla andra ska sväva i ovisshet om.
            </seg>
          </u>
          <note type="speaker" xml:id="i-73f5766b4cc8e533-0">
            Anf. 29 Statsrådet PETER NORMAN (M):
          </note>
          <u who="unknown" xml:id="i-cf897195b8a7be7e-6">
            <seg xml:id="i-8d4b1c31b2e8beef-0">
              Fru talman! Jag ska försöka gå igenom ett antal saker i den här
              repliken. Den första är regeringens ansvar för Nuonaffären. Nuonaffären
              är anmäld till KU. Vad jag förstår kommer den att behandlas i
              KU. Det är det lämpliga forumet att diskutera sådana saker. Jag
              tycker varken att man bör, ska eller kan föregå en sådan granskning,
              utan låt nu KU göra denna och komma fram till om det finns skäl
              att utkräva ansvar av regeringen.
            </seg>
            <seg xml:id="i-426c885d01926d3b-0">
              Sedan har vi detta med att strunta i varningar. Om Fredrik Olovsson
              diskuterar den frågan med sin kamrat Magdalena Andersson, som
              har varit statssekreterare i Finansdepartementet, tror jag att
              han kommer att få höra av henne att tjänstemännen på budgetavdelningen
              på Finansdepartementet är notoriska nej-sägare till nya affärer
              för statens räkning. Det är inget unikt med detta. Det är en kultur
              som i huvudsak är mycket sund. Det finns ett antal tjänstemän
              som värnar staten, som tycker att nya risker inte är att föredra
              och som gärna säger nej till affärer snarare än ja. Det är ett
              normalläge, och det är inte något nytt som har kommit med Nuonaffären.
            </seg>
            <seg xml:id="i-9611374357030ee9-0">
              Det är möjligt att jag uttrycker mig mycket otydligt eller läser
              väldigt sluddrigt, men låt mig försöka upprepa vad jag har sagt
              tidigare för att svara på Fredrik Olovssons frågor.
            </seg>
            <seg xml:id="i-6ab25181c803cf14-0">
              Ett enskilt bolags årsvinst påverkar inte statens framtida reformutrymme.
              Så skriver jag i mitt interpellationssvar.
            </seg>
            <seg xml:id="i-ebeca0a3600c01f0-0">
              Dessutom måste man, som Fredrik Olovsson själv säger, naturligtvis
              ta hänsyn till det aktuella konjunkturläget när man bedömer budgetutrymmet.
              Överskottsmålet ska ju ses över en konjunkturcykel. Då måste man
              ha en uppfattning om konjunkturcykeln. Därför är det inte bara
              statens finansiella sparande som spelar en roll. Det är ingen
              nyordning. Så har det alltid varit.
            </seg>
            <seg xml:id="i-4daa742864206e95-0">
              Jag tror att det var en fråga till som jag skulle svara på, men
              jag får återkomma till den i min nästa replik.
            </seg>
          </u>
          <note type="speaker" xml:id="i-73047f9a6ed9dd47-0">
            Anf. 30 FREDRIK OLOVSSON (S):
          </note>
          <u who="fredrik_olovsson_b99dc6" xml:id="i-781527b7ace26e7c-2">
            <seg xml:id="i-99fe2ffb10c360b9-0">
              Fru talman! Jag tycker inte att finansmarknadsministern ska tala
              om för mig hur jag ska välja att utkräva ansvar från regeringen
              i min roll som riksdagsledamot. Det är jag själv som bestämmer
              om jag väljer att göra det i interpellationer, i frågor eller
              genom att anmäla det till konstitutionsutskottet. Det ankommer
              inte på statsrådet att bestämma det. Det gör jag själv.
            </seg>
            <seg xml:id="i-2fc32158f3407964-0">
              Jag förstår att det är en otacksam uppgift för finansmarknadsministern
              att vara den som får ta alla de här frågorna om Nuon även om de
              inte direkt har med hans ansvarsområde i regeringen att göra.
              Han var inte med i den affären, utan det var Anders Borg, Fredrik
              Reinfeldt och de andra borgerliga partiledarna som deltog där.
              Det är klart att det är otacksamt.
            </seg>
            <seg xml:id="i-d9a007d2a0f1078d-0">
              Jag förstår också att det egentligen inte heller är statsrådets
              uppgift att räkna fram budgetutrymmet, utan han står här därför
              att Anders Borg inte vill riskera att få några andra frågor om
              Nuonaffären och sin inblandning i den. Jag förstår att det är
              på det viset.
            </seg>
            <seg xml:id="i-aaba9bce78eea5ae-0">
              Men det är ändå statsrådets uppgift att svara på frågorna här,
              och det är inte så konstigt att en så här stor och kontroversiell
              fråga som har fått mycket uppmärksamhet väcker många frågor. Dessutom
              har regeringen levererat många olika svar på vad som egentligen
              har hänt. Det finns i alla fall tre versioner av hur det här egentligen
              har gått till.
            </seg>
            <seg xml:id="i-a9d249c970035f56-0">
              Därför är det klart att det finns många som vill veta hur det
              här hänger ihop och vem som har ansvaret. Jag tycker återigen
              att det är läge för en ansvarsfull regering och en ansvarsfull
              ägare att vara mycket öppen och tydlig med vad som har hänt för
              att man ska kunna lära sig av sina misstag. Den enda förutsättningen
              för att man ska kunna gå vidare och lära sig någonting av misstagen
              är att man är öppen med dem.
            </seg>
            <seg xml:id="i-210e705d8c2da9cd-0">
              Jag förstår att det inte finns några beräkningar av vilka konsekvenser
              Nuonaffären får för budgetutrymmet. Det är klart att det finns
              en sådan koppling, men finansmarknadsministern vill inte se den,
              och departementet vill inte räkna på den och leverera den uppgiften
              till riksdagen. Vi får väl återkomma och ställa nya frågor i andra
              sammanhang eller här och se om vi kan få ett svar till slut.
            </seg>
          </u>
          <note type="speaker" xml:id="i-67644feca10e1796-0">
            Anf. 31 Statsrådet PETER NORMAN (M):
          </note>
          <u who="unknown" xml:id="i-cf897195b8a7be7e-7">
            <seg xml:id="i-caf3d62853006a37-0">
              Fru talman! Det vore mig främmande att ha åsikter om hur Fredrik
              Olovsson vill diskutera regeringens ansvarsutkrävande i Nuonaffären
              naturligtvis avgör han själv hur han vill göra det. Jag kan bara
              säga att jag tycker att det är bra att konstitutionsutskottet
              får diskutera frågan och lägga sin dom över vilka statsråd, om
              det nu är några, som har ansvar i frågan. Det tycker jag är en
              rimlig ordning.
            </seg>
            <seg xml:id="i-83b945dd87531976-0">
              Vad gäller statens budgetutrymme har Nuonaffären en roll på marginalen.
              Det har också LKAB:s enorma vinster och Göran Perssons kärnkraftsäventyr
              i Tyskland och så vidare. Den här totala summan av åtminstone
              54 bolag går inte att prognostisera på en så detaljerad nivå att
              man kan säga att det blir ett utfall i budgetutrymmet. Det är
              min poäng. Det beror på så mycket mer än en enskild affär, låt
              vara att den affären är stor.
            </seg>
            <seg xml:id="i-1c177c8dfc09d839-0">
              Det är också så, vilket jag vill framhålla, att Vattenfall med
              ny ledning och ny styrelse är på en bra kurs med sina nya riktlinjer.
              Vattenfall gör många bra affärer, till exempel köp av tillgångar
              i Finland och Polen som också har realiserats.
            </seg>
            <seg xml:id="i-e2521cdfd0c97e69-0">
              I mångt och mycket tycker jag att det svenska folket kan vara
              stolt över Vattenfall, som gör ett mycket fint arbete. Däremot
              har det under resans gång gjorts missgrepp av både en borgerlig
              regering och en socialdemokratisk regering. Min uppfattning är
              att bolagets ledning och bolagets styrelse har ansvar för bolagets
              affärer.
            </seg>
            <seg xml:id="i-ad61b37d979f923a-0">
              Det görs dåliga och bra affärer, inte bara av statliga bolag
              utan även av privata bolag. Det vore konstigt om Vattenfall skulle
              vara ett undantag.
            </seg>
          </u>
          <note xml:id="i-85e8e84745fd25cd-3">
            Överläggningen var härmed avslutad.
          </note>
          <note xml:id="i-ecc8e281e6d97cda-0">
            9 § Bordläggning
          </note>
          <note xml:id="i-0817e286f77ec97a-0">
            Anmäldes och bordlades
          </note>
          <note xml:id="i-071ddce62af54381-0">
            10 § Anmälan om frågor för skriftliga svar
          </note>
          <note xml:id="i-ffa0888f5b26160c-0">
            Anmäldes att följande frågor för skriftliga svar framställts
          </note>
          <note xml:id="i-440046f6068ac666-0">
            den 13 maj
          </note>
          <note xml:id="i-afc0b207e37c0795-0">
            Mats Pertoft
          </note>
          <note xml:id="i-afc0b207e37c0795-1">
            Mats Pertoft
          </note>
          <note xml:id="i-afc0b207e37c0795-2">
            Mats Pertoft
          </note>
          <note xml:id="i-79190992375c20e5-0">
            Jens Holm
          </note>
          <note xml:id="i-47de88041647436b-0">
            Frågorna redovisas i bilaga som fogats till riksdagens snabbprotokoll
            tisdagen den 21 maj.
          </note>
          <note xml:id="i-02000544e1a6add5-0">
            11 § Anmälan om skriftliga svar på frågor
          </note>
          <note xml:id="i-b730fa24a793e24a-0">
            Anmäldes att skriftliga svar på följande frågor inkommit
          </note>
          <note xml:id="i-440046f6068ac666-1">
            den 13 maj
          </note>
          <note xml:id="i-b074a2cbc2098398-0">
            Hans Hoff
          </note>
          <note xml:id="i-f9cc5575daaf7b12-0">
            Anders Karlsson
          </note>
          <note xml:id="i-586b2bfad843df5b-0">
            Robert Halef
          </note>
          <note xml:id="i-e87ba765783e6edf-0">
            Christina Oskarsson
          </note>
          <note xml:id="i-afc0b207e37c0795-3">
            Mats Pertoft
          </note>
          <note xml:id="i-94c0ae8187278bc9-0">
            Shadiye Heydari
          </note>
          <note xml:id="i-bb9de706f174e102-0">
            den 14 maj
          </note>
          <note xml:id="i-bad9ac67e2bf07d5-0">
            Hans Linde
          </note>
          <note xml:id="i-ffe6d593de4faf2d-0">
            Svaren redovisas i bilaga som fogats till riksdagens snabbprotokoll
            tisdagen den 21 maj.
          </note>
          <note xml:id="i-e792d1471ddda93d-0">
            12 § Kammaren åtskildes kl. 14.40.
          </note>
          <note xml:id="i-58dc18cfba3e78cf-0">
            Förhandlingarna leddes av förste vice talmannen.
          </note>
          <note xml:id="i-3fdd60a20afdcb28-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
