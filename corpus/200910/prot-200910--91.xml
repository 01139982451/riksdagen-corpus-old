<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--91</head>
          <docDate when="2009-03-19">2009-03-19</docDate>
        </div>
      </front>
      <body>
        <div>
          <note xml:id="i-d33d9f84c7631d2c-0">
            ﻿
          </note>
          <note xml:id="i-2a34765fea45dfd4-0">
            Riksdagens protokoll
          </note>
          <note xml:id="i-290791cde7d904a5-0">
            2009/10:91
          </note>
          <note xml:id="i-7459be5a75452ee5-0" type="date">
            Fredagen den 19 mars
          </note>
          <note xml:id="i-5b46e6d4dd77f14d-0">
            Kl. 09:00 - 11:36
          </note>
          <note xml:id="i-151b496c6aac5993-0">
            1 § Anmälan om fördröjt svar på interpellation
          </note>
          <note xml:id="i-c3ecda720fd9441c-0">
            Till riksdagen hade inkommit följande skrivelse:
          </note>
          <note xml:id="i-6d63afbd739ffda0-0">
            Interpellation 2009/10:283
          </note>
          <note xml:id="i-6fe19d3ec17d69b9-0">
            Interpellation 2009/10:283 Sveriges agerande i EU för ett fritt
            Västsahara
          </note>
          <note xml:id="i-2c971de1a12a8f12-0">
            Interpellationen kommer att besvaras fredagen den 26 mars 2010.
          </note>
          <note xml:id="i-213a979dd9dbb232-0">
            Skälet till dröjsmålet är utlandsresor.
          </note>
          <note xml:id="i-046b61ac2d2e8b27-0">
            Carl Bildt
          </note>
          <note xml:id="i-1d2631f140785068-0">
            2 § Svar på interpellation 2009/10:224 om statlig verksamhet
            i Ånge
          </note>
          <note type="speaker" xml:id="i-313c84a27467c779-0">
            Anf. 1 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-0">
            <seg xml:id="i-fae87694b202e11d-0">
              Fru talman! Hans Stenberg har frågat mig vilka åtgärder jag avser
              att vidta för att ersätta de statliga jobben som försvunnit genom
              SJ:s neddragningar och avvecklingen av Migrationsverkets, Kriminalvårdens,
              SVT:s och eventuellt Postens verksamheter i Ånge.
            </seg>
            <seg xml:id="i-60833d6894957be0-0">
              Låt mig inleda med att säga att det är regeringens uppfattning
              att tillväxt och konkurrenskraft framför allt främjas av goda
              generella villkor för företagande och entreprenörskap. Därför
              har regeringen genomfört 172 insatser för jobb och företagsamhet
              under mandatperioden. Det är insatser som syftar till att göra
              det självklart, enkelt och mer lönsamt att starta och driva företag.
            </seg>
            <seg xml:id="i-9c7f13a478a82985-0">
              Regeringen följer också noga utvecklingen av varsel i olika branscher
              och i olika delar av landet bland annat med stöd av regionala
              samordnare. Det decentraliserade arbetssättet har varit mycket
              framgångsrikt, något som också har uppmärksammats av OECD.
            </seg>
            <seg xml:id="i-0597fa8217298e39-0">
              Regeringen arbetar för tillväxt i hela landet. För att stärka
              landsbygdens tillväxtmöjligheter har regeringen presenterat En
              strategi för att stärka utvecklingskraften i Sveriges landsbygder
              detta för att kvinnor och män ska kunna utbilda sig, arbeta, driva
              företag och förverkliga sina drömmar i hela Sverige.
            </seg>
            <seg xml:id="i-54b5af417f0ea4e9-0">
              Regeringen har också vidtagit en rad arbetsmarknadspolitiska
              åtgärder. Bland annat har regeringen intensifierat förmedlingsverksamheten,
              utökat antalet platser i arbetspraktik, förstärkt nystartsjobben
              och utvecklat yrkesutbildningarna.
            </seg>
            <seg xml:id="i-9cc9da6e645ecf29-0">
              Inriktningen för regeringens regionala tillväxtpolitik har tyngdpunkt
              i långsiktiga strategier kombinerat med ett starkt regionalt och
              lokalt inflytande. Det är genom egen kraft, byggd på de förutsättningar
              som kommuner och regioner själva har bäst kunskap om, som man
              kan skapa en långsiktigt god jordmån för företag och därmed fler
              jobb.
            </seg>
            <seg xml:id="i-8495c773e53462fb-0">
              Regeringen har också gjort kraftfulla satsningar på infrastruktur
              för att öka möjligheterna för individer och företag att bo och
              verka i hela Sverige.
            </seg>
            <seg xml:id="i-e103b140cc16b9ea-0">
              Regeringen tillhandahåller en rad verktyg och satsningar, som
              den lokala och regionala nivån kan använda utifrån de prioriteringar
              som de finner är bäst utifrån de lokala förhållandena. Det är
              det bästa sättet att stödja såväl Ånge kommun som alla andra delar
              av landet.
            </seg>
          </u>
          <note type="speaker" xml:id="i-53b36478b4cc68a7-0">
            Anf. 2 HANS STENBERG (s):
          </note>
          <u who="hans_stenberg_6f64dd" xml:id="i-4cfdfd77f63b1f0b-0">
            <seg xml:id="i-3ffc03079380f270-0">
              Fru talman! Jag vill börja med att tacka ministern för svaret
              även om det inte var så konkret som jag önskade. Anledningen till
              att jag ville ha debatten med näringsministern är att jag vill
              ta den som utgångspunkt för en lite vidare debatt om statens ansvar
              när man lägger ned statlig verksamhet i en liten utsatt glesbygdskommun.
            </seg>
            <seg xml:id="i-3357acc960a499f4-0">
              I Ånge kommun har befolkningen halverats de senaste 50 åren.
              Nu ligger man strax under 10 000 invånare. Jag har genom åren
              sett hur ett stort antal industrijobb har försvunnit. För att
              delvis kompensera det har det under tidigare år förts dit en del
              statlig verksamhet. Men nu har vi under senare år sett att många
              av de statliga verksamheterna också flyttas bort.
            </seg>
            <seg xml:id="i-be43bdc65ca6352e-0">
              Bara under de två tre senaste åren handlar det om att SJ har
              plockat bort ca 40 tågmästartjänster. Migrationsverket har lagt
              ned sin verksamhet vilket har inneburit att 30 jobb försvunnit,
              och kommunen har tvingats riva 100 lägenheter. Alldeles nyligen
              har kriminalvårdsanstalten i Viskan och SVT:s digitaliseringsverksamhet
              lagts ned. Det handlar om sammantaget drygt 100 jobb direkt.
            </seg>
            <seg xml:id="i-e50f675eb7080495-0">
              Till det kommer alla indirekta jobb som följer med att det finns
              stora verksamheter på orten i servicenäringar och annat. Callcenterjobb
              har försvunnit. Det får naturligtvis återverkningar på handel
              och service. Sammantaget blir det av en dimension som gör att
              det blir oerhört svårt för kommunen att hantera. För Ånges del
              handlar det om att jobb försvinner i den dimension som kan jämställas
              med om Volvo skulle lägga ned sin verksamhet i Göteborg när man
              jämför kommunernas storlek.
            </seg>
            <seg xml:id="i-9bde3c068b6a1666-0">
              Vi har också den situationen att för dem som friställs finns
              mycket få alternativ. För många, de allra flesta, blir flytt den
              enda lösningen. Det är för långa avstånd för att till exempel
              pendla till Sundsvall. Även om många gör det blir det oerhört
              kostsamt. Om man har eget hus gör det också att det blir väldigt
              svårt att sälja fastigheten eftersom värdena ligger så lågt.
            </seg>
            <seg xml:id="i-917add246d489ae6-0">
              Ovanpå den situationen vi haft riskerar nu nästa dråpslag att
              komma. Man överväger också att flytta verksamheterna från Postens
              paketsorteringsterminal med 70 anställda till andra orter. Då
              kommer kommunen att stå där med en tom fastighet som kommunen
              hyr ut till Posten för en väldigt billig hyra för att man varit
              rädd om jobben på orten.
            </seg>
            <seg xml:id="i-dcab3b907a575fd8-0">
              Det är här jag tycker att det måste finnas ett ansvar för staten.
              När man som en stor dominerande arbetsgivare på en ort sammantaget
              lägger ned så oerhört många jobb på kort tid borde man ha ett
              särskilt ansvar utöver det generella som är lika för storstad
              och glesbygd och i princip är samma för alla i hela landet.
            </seg>
            <seg xml:id="i-43c5541129e2d4be-0">
              Man borde ha ett särskilt ansvar som en stor arbetsgivare på
              en liten ort när man lägger ned. Min fråga till ministern är:
              Har staten ett sådant ansvar?
            </seg>
          </u>
          <note type="speaker" xml:id="i-8a7225ba0ec5bcbb-0">
            Anf. 3 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-1">
            <seg xml:id="i-6563235367f546fc-0">
              Fru talman! Det är självklart att staten har ett ansvar. Det
              är viktigt att man ser det ansvaret i perspektivet att det gäller
              hela Sveriges tillväxt. Jag tror att Hans Stenberg håller med
              mig om att statlig verksamhet också ska vara effektiv. Våra skattebetalare
              är inte beredda att betala till vare sig statliga bolag eller
              statlig verksamhet i övrigt om den inte bedrivs på ett effektivt
              sätt.
            </seg>
            <seg xml:id="i-9918d93b6407ecfe-0">
              Det är våra myndigheters ansvar att se till att det är så. Där
              vet Hans Stenberg mycket väl att ingen minister kan gå in i verksamheten
              och säga: Ni borde inte lägga ned i Ånge, eller ni borde göra
              si eller så med olika verksamheter. Då finns ett annat utskott
              här i riksdagen som säger: Det ska inte ministrar ägna sig åt.
            </seg>
            <seg xml:id="i-6490ce80e01eb91d-0">
              Vi styr med generella riktlinjer. Vi har i budgetpropositionen
              skrivit om regional tillväxt: Det är viktigt att de statliga myndigheternas
              lokalisering i större utsträckning får en spridning över landet.
              Det handlar om att noga pröva om myndigheter kan lokaliseras utanför
              storstäderna, i första hand till länscentrum eller andra större
              orter. En utgångspunkt är att myndigheterna ska kunna utföra sina
              arbetsuppgifter effektivt. Det är den generella styrning vi har.
            </seg>
            <seg xml:id="i-13b4ed9058805c58-0">
              Det andra är att det också är viktigt att våra myndigheter samordnar
              sina verksamheter. Det har hittills gällt under både den socialdemokratiska
              regeringen och den här regeringen att vi måste hitta lösningar
              där inte bara staten själv utan också tillsammans med kommuner,
              regioner och den privata sektorn hittar bra servicelösningar som
              fungerar väl runt om i landet också på de mindre orterna.
            </seg>
            <seg xml:id="i-b4031c405691b441-0">
              Sedan kommer jag till det aktuella fallet. Jag känner Ånge rätt
              väl eftersom Västernorrland är min hembygd. Man säger att för
              dem som friställs finns det inga alternativ. Men det är ju därför
              som den här generella politiken är så viktig. Vi har en företagspolitik
              som gör att människor verkligen ser att det är lönsamt att starta
              och driva företag. Vi bygger infrastruktur så att det är möjligt
              att ta sig till och från Ånge, och på så sätt kan man göra orten
              attraktiv. Det byggs ut utbildningsplatser så att människor får
              en högre utbildning och därför också är mer attraktiva på arbetsmarknaden.
              Vi ser till att energiomställningen nu sker så att det kan byggas
              näringar som man traditionellt inte har sett.
            </seg>
            <seg xml:id="i-46d32f7b7fc44130-0">
              Det som sker nu i många av de mindre kommunerna, också, ska jag
              säga, tack vare att vi har tillfört så mycket resurser till kommunerna,
              är också att en hel del mindre kommuner har ett bättre läge nu
              än vad de har haft tidigare. Men det är en jätteutmaning för Ånge
              och många andra kommuner. Jag säger ingenting annat.
            </seg>
            <seg xml:id="i-8f193f1236be6acd-0">
              Sedan tycker jag också att det är viktigt att lyfta fram det
              som vi har gjort när det gäller samordningspersonerna och varselsamordnarna.
              De har gjort ett väldigt bra jobb, och det bygger på att man måste
              ha lokala och regionala strategier. Sedan ska vi koordinera våra
              insatser så att vi gör rätt saker lokalt och regionalt. Regeringen
              ska supporta varselsamordnarna med att ändra regelverk om det
              behövs, göra ökade investeringar om det behövs och stötta även
              på andra sätt.
            </seg>
            <seg xml:id="i-42bf4b9de7828aef-0">
              Jag brukar ta Gävleborg som ett jättebra exempel. Där finns många
              orter där det har varit bekymmersamt. Norrsundet är en sådan ort.
              Landshövdingen och regionens ordförande har gjort ett jättebra
              arbete för att också utifrån nya strategier ställa om för att
              skapa nya jobb. Det här, att man utgår från det lokala och regionala
              men att det finns support och stöd från den nationella och centrala
              nivån, har som sagt OECD lyft fram som en väldigt bra metod. Jag
              vet att det här är en arbetsmodell som flera länder är intresserade
              av att titta på för att också bli mer effektiva i det arbete som
              görs.
            </seg>
          </u>
          <note type="speaker" xml:id="i-f574f1e7549be87d-0">
            Anf. 4 HANS STENBERG (s):
          </note>
          <u who="hans_stenberg_6f64dd" xml:id="i-4cfdfd77f63b1f0b-1">
            <seg xml:id="i-65b35c7ab8d4ac39-0">
              Fru talman! Det är klart att det är viktigt att göra insatser
              för att främja företagande och göra det enklare att driva företag
              också i glesbygd. Men problemet är att om man ska driva ett företag
              måste det finnas kunder. Man måste ha verksamheter som man kan
              jobba som underentreprenör åt och så vidare.
            </seg>
            <seg xml:id="i-99d0c76dd7fb8416-0">
              När staten som arbetsgivare på en liten ort på väldigt kort tid
              drar undan så oerhört många jobb hjälper det inte med de här generella
              insatserna. Det krävs särskilda, riktade insatser.
            </seg>
            <seg xml:id="i-68a38180d6361211-0">
              Jag protesterar definitivt när ministern säger att man inte kan
              styra de statliga verksamheterna för att de etableras i princip
              som de vill. Om de vill flytta verksamheten kan man inte ingripa
              för då kommer konstitutionsutskottet, vill ministern antyda. Det
              är inte sant. Regeringen är fri att ta beslut om att en viss verksamhet
              ska ligga på en viss plats. Regeringen kan göra det. En enskild
              minister kan inte påverka, men regeringen kan göra det.
            </seg>
            <seg xml:id="i-7a6469724e314cd6-0">
              När vi hade regeringsmakten och vi tillsammans, Socialdemokraterna
              och Centerpartiet, tog beslut om att lägga ned ett antal regementen
              tog vi samtidigt beslut om att etablera statliga verksamheter
              på utsatta orter. Sollefteå var ett sådant exempel. Det som har
              hänt i Ånge tidigare är egentligen samma sak. Man har beslutat
              att kompensera för stora nedläggningar och lägga statliga verksamheter
              där.
            </seg>
            <seg xml:id="i-8bc373407e5b284b-0">
              När vi gjorde det här i Sollefteåfallet jag minns det mycket
              väl, för jag satt i riksdagen då gick centerpartisterna som satt
              i riksdagen ut med pressmeddelanden och talade om att de minsann
              hade lyckats påverka den socialdemokratiska regeringen att göra
              detta. Man ville helt ta åt sig äran för att det hade skett.
            </seg>
            <seg xml:id="i-a0f8ed38b9cb4667-0">
              Nu när Centerpartiet har ansvar för de här frågorna i riksdagen
              ser vi hur alla de här statliga verksamheterna på väldigt kort
              tid flyttas bort. Det gäller Sollefteå, och det gäller Ånge.
            </seg>
            <seg xml:id="i-ef5e9e02c2c1f327-0">
              Jag förstår inte hur man som parti så totalt kan byta fot från
              att ha haft som profilfråga att vilja lägga ut statliga verksamheter
              till att helt stillatigande acceptera att de statliga verken,
              myndigheterna och bolagen bara flyttas bort.
            </seg>
            <seg xml:id="i-1fccd7cf6aa601bd-0">
              Jag funderar på varför ni vill sitta i regeringen. Varför vill
              ni ha regeringsmakten? Ni gick ju ut med stora pressmeddelanden
              och talade om att ni minsann kunde påverka regionalpolitiken när
              ni var i opposition. Men nu sitter ni på makten, och då kan ni
              uppenbarligen ingenting göra.
            </seg>
            <seg xml:id="i-17762790ac405884-0">
              Man pratar om utbildningssatsningar och infrastruktursatsningar
              för att stödja utvecklingen av jobb och företag. Inte särskilt
              mycket av det kommer Ångeborna till del. Det krävs nästan att
              de flyttar för att de ska komma i åtnjutande av det. Det skulle
              vara intressant att höra vad det är för stora infrastruktursatsningar
              som staten har gjort i Ånge.
            </seg>
            <seg xml:id="i-36d9d67bbb21fc48-0">
              När det gäller de stora satsningarna på högre utbildning handlar
              det väl om att åka till Mittuniversitetet i Östersund eller Sundsvall.
              Och det är bra, det som görs där, men det räcker inte. Dessutom
              har i praktiken antalet utbildningsplatser skurits ned ganska
              ordentligt under den borgerliga regeringsperioden.
            </seg>
          </u>
          <note type="speaker" xml:id="i-b1c0871f045b4285-0">
            Anf. 5 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-2">
            <seg xml:id="i-d03bd346d696f348-0">
              Fru talman! Först ska man väl säga att det inte är första gången
              som statliga verksamheter läggs ned ute i Sverige. Det hände till
              och med på Socialdemokraternas tid. Det jag säger är bara att
              det också är så att det är en balansgång mellan detta och hur
              effektiv verksamhet man ska ha. Om man inte ska låta myndigheterna
              driva en effektiv verksamhet är det skattebetalarna som får betala
              det.
            </seg>
            <seg xml:id="i-a42e240109628dbe-0">
              Den andra delen handlar om hur vi ser på orter som får det bekymmersamt.
              Hur ska man vända den här utvecklingen och göra någonting nytt?
              Socialdemokraternas svar är alltid staten. Det är alltid det.
              Det är mer Ams och det är mer myndigheter och allt.
            </seg>
            <seg xml:id="i-b317ba129d43f3e0-0">
              Mitt svar är i stället mer privat näringsliv. Ånge kommun, precis
              som många andra kommuner behöver mer småföretagande och fler ben
              att stå på för att skapa sysselsättning framöver. Därför är de
              50 miljarderna som vi har sänkt skatterna med för företagen extremt
              viktiga även för Ånge kommun.
            </seg>
            <seg xml:id="i-4e6122b32680cbe2-0">
              Samma sak gäller naturligtvis att nu under den här finanskrisen
              upprätthålla en service i kommunen som gör att man kan klara sig
              framöver. Ånge kommun har ju fått del av de pengar som har delats
              ut till kommunerna.
            </seg>
            <seg xml:id="i-e6af2c016cd2f3d2-0">
              Sänkta arbetsgivaravgifter för unga och den generella sänkningen
              av arbetsgivaravgiften är jätteviktig för Ånge kommun, precis
              som för de företag som finns i Ånge kommun.
            </seg>
            <seg xml:id="i-5f4daa471d37fe9e-0">
              De satsningar som vi har gjort på yrkesvux tillfaller Ånge kommun
              precis som alla andra kommuner. Men man måste själv vara med och
              bygga upp utbildningsdelar i detta.
            </seg>
            <seg xml:id="i-c3e2c63db4322f64-0">
              När det gäller de satsningar som vi gör på infrastruktur föreställer
              jag mig att Ånge kommun har en rätt stor andel enskilda vägar
              och en ganska stor andel av det finmaskiga vägnätet, och där har
              vi till skillnad från vad ni har gjort höjt anslagen både till
              skötsel och underhåll och till enskilda vägar.
            </seg>
            <seg xml:id="i-4402bf03cfb8e077-0">
              Det är alltså många åtgärder som är generella men som är väldigt
              bra för de här mindre kommunerna.
            </seg>
            <seg xml:id="i-97eadc162cf28039-0">
              Det viktiga tror jag är att ska Ånge kommun och många andra kommuner
              som har det bekymmersamt få det bättre och jag tycker verkligen
              att det är en utmaning måste man också bygga på de styrkor som
              man har lokalt och regionalt. Och man måste bygga på att vi får
              fler mindre och medelstora företag i de här kommunerna. Vi måste
              ha fler som vill starta och driva företag. Det gäller oavsett
              om man pratar om att det är staten som är drivande i de här kommunerna
              eller inte. Vi måste få ett starkare privat näringsliv, och då
              ska vi supporta det med sänkta kostnader för företagen och bättre
              infrastruktur. Men vi ska också koppla ihop företagen med olika
              innovationsmiljöer.
            </seg>
            <seg xml:id="i-4bb2ef47fa35d3d2-0">
              Vi har två olika synsätt. Socialdemokraterna talade alltid om
              staten i de här sammanhangen medan jag tycker att det är det privata
              näringslivet som ska bygga kommunerna. Sedan ska vi också se till
              att vi har en statlig verksamhet som är väl utbyggd över hela
              landet, som är effektiv och som är tillgänglig för medborgarna.
            </seg>
          </u>
          <note type="speaker" xml:id="i-70dc350190ebe952-0">
            Anf. 6 HANS STENBERG (s):
          </note>
          <u who="hans_stenberg_6f64dd" xml:id="i-4cfdfd77f63b1f0b-2">
            <seg xml:id="i-ef8c3b397bf5ca9b-0">
              Fru talman! Ministern pratar om privata företag eller staten.
              Jag tycker att man har rätt att ställa minst lika höga krav på
              staten som arbetsgivare som man har på privata företag. För mig
              blir det direkt absurt när ministern i andra sammanhang går ut
              i samband med företagsnedläggningar och säger att de privata företagen
              måste i första hand ta sitt ansvar i omställningsarbetet på orten.
            </seg>
            <seg xml:id="i-5651df2d1eacd0a1-0">
              När sedan staten lägger ned i en dimension som faktiskt är större
              än den är på nästan någon ort med nedläggning av privata företag,
              ja, då talas det om generella åtgärder och sägs att kommunerna
              fått del av de förbättrade skatteinkomsterna. Verkligheten är
              ju den att man förändrat den kommunala skatteutjämningen, vilket
              inneburit ett rejält minus för Ånge under denna mandatperiod.
              Det har Centerpartiet genomfört tillsammans med övriga borgerliga
              partier.
            </seg>
            <seg xml:id="i-ccbdde4115fcf896-0">
              Det är klart att det är bra med satsningar på enskilda vägar,
              men i det här sammanhanget hjälper det i ytterst liten omfattning.
              Det är inte så man ska hantera problemet.
            </seg>
            <seg xml:id="i-162aa17fad5c9cc1-0">
              Det är märkligt att man från regeringens sida inte kan göra några
              särskilt riktade insatser på de orter där statlig verksamhet läggs
              ned. När ett privat företag läggs ned på en ort finns krav på
              att man ska bidra till omställningen och göra särskilda insatser
              för att skapa nya jobb. Därför borde man kunna ställa samma krav
              på staten.
            </seg>
            <seg xml:id="i-7108a52613781482-0">
              Uppenbarligen gäller inte detta när Centerpartiet sitter i regeringen.
              Det gick bra när man var i opposition och kunde ha ett samarbete
              med Socialdemokraterna. Då kunde man ta åt sig äran av sådana
              satsningar, men nu när man själv har makten händer ingenting tyvärr.
            </seg>
          </u>
          <note type="speaker" xml:id="i-6ff2182e33a40fc4-0">
            Anf. 7 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-3">
            <seg xml:id="i-6297c7d072e4952b-0">
              Fru talman! Det är alldeles självklart att statliga företag och
              bolag ska ta ansvar. Det är alldeles givet, och det ansvaret har
              regeringen också tydligt uttalat.
            </seg>
            <seg xml:id="i-abc6dc2988580415-0">
              Jag har jobbat rätt mycket med landsbygds- och glesbygdsutveckling
              under mitt liv, och det jag försöker säga är att dessa kommuner
              inte kan förlita sig på den statliga verksamheten. Det ska inte
              vara kärnan. Vi måste ha mer privat verksamhet, och där skiljer
              det mellan Socialdemokraterna och Centerpartiet.
            </seg>
            <seg xml:id="i-90b306b34c0d64de-0">
              Om ni, Hans Stenberg, säger att ni ska göra det hela enklare
              så ska ni väl inte höja arbetsgivaravgifterna, som ni är beredda
              att göra? Man kan inte höja dem för ungdomar under 26 år. Ni vill
              höja skatten för låginkomsttagare. Det handlar om dem som bor
              i Ånge och många andra av dessa kommuner. Ni vill tillsammans
              med Miljöpartiet höja bensinskatten. Hur tror ni att människor
              ska kunna leva och bo i de bygderna om ni gör på det sättet?
            </seg>
            <seg xml:id="i-13591c6f312062dc-0">
              Jag tror att grunden för tillväxt i dessa små kommuner är att
              vi där får ett bra näringsliv, med många små och medelstora företag,
              i kombinationen med att staten tar ett helhetsansvar för en väl
              fungerande service över hela landet. Vidare måste man se till
              att infrastruktur, innovationsklimat, högskoleutbildning, yrkesutbildning
              och annat finns tillgängligt också i dessa kommuner. Hans Stenberg
              kan inte påstå annat än att det har förbättrats under den tid
              som vi innehaft regeringsmakten.
            </seg>
            <seg xml:id="i-ee5e46ebd9f34fe5-0">
              Det är viktigt att inse att dessa två alternativ står mot varandra.
              Det talas om mer stat. Jag tror på mer företagande. Frågan är
              hur Ånge kommun ska ha möjligheter att utvecklas. Jag tror mer
              på att det privata företagandet kommer att klara det än på mer
              stat.
            </seg>
          </u>
          <note xml:id="i-f6fec9ea109d04d3-0">
            Överläggningen var härmed avslutad.
          </note>
          <note xml:id="i-92019687e45d8763-0">
            3 § Svar på interpellationerna 2009/10:228, 244 och 281 om regeringens
            avveckling av de strategiska branschprogrammen
          </note>
          <note type="speaker" xml:id="i-5cb2b7e2117cda9d-0">
            Anf. 8 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-4">
            <seg xml:id="i-a004b6960d9a9813-0">
              Fru talman! Tomas Eneroth har frågat mig om jag avser att ompröva
              beslutet att avveckla branschprogrammet för företagen inom läkemedel,
              bioteknik och medicinteknik. Karin Åström har frågat mig om jag
              anser att särskilda utvecklingsprogram som syftar till att stärka
              konkurrenskraften för strategiska nyckelbranscher är synonymt
              med en föråldrad näringspolitik och om jag därför avser att verka
              för en avveckling av programmen. Morgan Johansson har frågat mig
              vad jag avser att göra för att stärka läkemedelsindustrin i Sverige
              och om jag avser att hålla fast vid beslutet att avveckla det
              statliga branschprogrammet för läkemedelsindustrin.
            </seg>
            <seg xml:id="i-cf536d5e87cd8d1e-0">
              Jag besvarar dessa tre interpellationer i ett sammanhang.
            </seg>
            <seg xml:id="i-f6386a2e84226bcc-0">
              Låt mig inleda med att säga att jag anser att tillväxt, internationell
              konkurrenskraft och näringslivets utveckling i första hand gynnas
              av goda generella villkor för företagsamhet. Därför har regeringen
              genomfört närmare 200 insatser och åtgärder för fler jobb och
              växande företag. Regeringen arbetar för en väl fungerande konkurrens,
              öppna marknader och fri handel. Regeringen har också genomfört
              en rad åtgärder för att tillgodose industrins krav på högkvalificerad
              arbetskraft och kompetens, effektiva forsknings- och innovationssystem,
              en trygg råvaruförsörjning, bra infrastruktur samt en långsiktig
              energi-, klimat- och miljöpolitik.
            </seg>
            <seg xml:id="i-9a6b465f1304b572-0">
              Regeringen har också under mandatperioden arbetat med att skapa
              goda förutsättningar för forskning och innovation i Sverige. Den
              forsknings- och innovationsproposition som regeringen presenterade
              hösten 2008 medförde en rekordhög medelförstärkning om 5 miljarder
              kronor. Den medicinska forskningen var ett av tre prioriterade
              områden och fick en stor del av ökningen, mer än en halv miljard
              kronor. Detta hänger också nära ihop med det kompetensbehov som
              finns inom denna del av näringslivet.
            </seg>
            <seg xml:id="i-82057740c831d7a9-0">
              Förutom dessa två grundbultar för en väl fungerande life science-sektor
              för jag en tät dialog både med enskilda bolag och med branschorganisationer.
              Vi följer branschens utveckling noga och arbetar med att förutsättningarna
              för läkemedels-, medicinteknik- och bioteknikindustrin ska vara
              utmärkta i Sverige. Företagen inom läkemedels-, medicinteknik-
              och bioteknikindustrin verkar under hård internationell konkurrens.
            </seg>
            <seg xml:id="i-633bc19acc2d693e-0">
              Ett resultat av dessa samtal är att jag våren 2007 tillsatte
              en delegation för samverkan inom klinisk forskning. Genom sitt
              arbete har de visat på att det inte bara är satsningar i pengar
              som behövs för att innovationssystemet ska utvecklas utan att
              god samverkan mellan aktörerna är avgörande. Ett sådant arbete
              är också påbörjat.
            </seg>
            <seg xml:id="i-74f2b2187d09bf80-0">
              Det är viktigt att Sverige kan fortsätta att vara ett attraktivt
              land för industrin att förlägga sin forskning och sina kliniska
              prövningar i. Detta är inte bara bra för industri och akademi
              utan även bra för sjukvården, till exempel genom att personalen
              höjer sin kompetens och patienterna drar nytta av att ny kunskap
              tidigt kommer till svenska sjukhus. Med samma motiv ser jag det
              som viktigt att vi arbetar för tidig introduktion av innovativa
              läkemedel.
            </seg>
            <seg xml:id="i-9a75cc012382bba0-0">
              Mitt svar till Tomas Eneroth, Karin Åström och Morgan Johansson
              är således att regeringen redan genomför en rad insatser för att
              stärka konkurrenskraften och industrin i Sverige, så även för
              läkemedels-, medicinteknik- och bioteknikbranscherna. Några företag
              har också tack vare Sveriges goda läge investerat i vårt land
              och jag bedömer att fler investeringar kommer att ske.
            </seg>
          </u>
          <note type="speaker" xml:id="i-5c5b861126a65b51-0">
            Anf. 9 TOMAS ENEROTH (s):
          </note>
          <u who="tomas_eneroth_80b549" xml:id="i-58c9100e3f8a9d31-0">
            <seg xml:id="i-dbbffd24d10bf46c-0">
              Fru talman! Jag tackar statsrådet för svaret. Jag är dock allvarligt
              bekymrad över att statsrådet i sitt svar verkar tämligen nöjd
              med de insatser man säger sig ha gjort, trots att vi kan konstatera
              att man under denna mandatperiod nästan inte gjort någonting.
              Visst, man har tillsatt en delegation för klinisk forskning. Den
              utredningen och det förberedelsearbetet var dock på gång redan
              under den socialdemokratiska regeringsperioden.
            </seg>
            <seg xml:id="i-e41108527535efd4-0">
              Därutöver har man fört en dialog, men inte en tät dialog. Ledande
              företrädare för läkemedelsindustrin säger att det knappast är
              någon tät dialog man för med regeringen. Tvärtom råder det brist
              på initiativ, och framför allt är det en ganska nonchalant inställning
              till det som just nu pågår inom den svenska läkemedelsindustrin.
            </seg>
            <seg xml:id="i-7463236919c289b5-0">
              Det oroväckande är att den attityden känns igen från regeringens
              sätt att möta kriser och omstruktureringar inom andra delar av
              industrin. Det är allvarligt eftersom life science-branschen är
              en av Sveriges viktigaste näringar. Det handlar om 17 000 anställda.
              Man lägger 15 miljarder enbart på forskning. Det är väsentligt
              mycket mer än de offentliga resurser vi satsar i läkemedelsforskningen.
            </seg>
            <seg xml:id="i-3a125673ba427b98-0">
              Som exempel kan nämnas Astra Zeneca, som jag tror har 40 procent
              av sin forskning i Sverige medan endast 1 eller 2 procent av försäljning
              finns här. Det har kunnat motiveras med att man i Sverige, också
              från samhällets sida, gjort ordentliga investeringar, att det
              funnits goda förutsättningar för klinisk forskning och god tillgång
              på utbildad arbetskraft. Inte minst har vi haft en regering som
              aktivt arbetat med långsiktiga strategier. Det avbröts i och med
              att vi fick en borgerlig regering som valde att inte agera utan
              sade att det är marknadens ansvar och att marknaden också får
              ta det ansvaret.
            </seg>
            <seg xml:id="i-85a3d56e32a59ee2-0">
              Effekten av det ser vi nu tydligt. Den nedläggning som sker av
              verksamheten i Lund är naturligtvis oerhört allvarlig för de anställda,
              för de som bor där, för regionen, men det är också en varningssignal
              om den utveckling vi kan komma att se framöver inom läkemedelsindustrin.
            </seg>
            <seg xml:id="i-dc16cb53f00b83d1-0">
              Nu görs en satsning i Mölndal. Den är viktig för Göteborgsregionen,
              men man måste möta upp med både nationella och regionala insatser
              för att stärka den. Det är en ödets ironi att samtidigt som Astra
              Zeneca nu koncentrerar en del internationell verksamhet till Göteborgsregionen
              gör man inom den statliga verksamheten vid Göteborgs universitet
              besparingar som innebär att man minskar medicinforskningsinsatserna.
              Här behövs en nationell strategi. Vi kan inte avbryta en nationell
              strategi, vilket den nuvarande regeringen har gjort.
            </seg>
            <seg xml:id="i-9791973ab7f6d052-0">
              Jag tog del av ett pressmeddelande från Naturvetarna med 31 000
              Sacomedlemmar som jobbar inom läkemedelsindustrin, medicinteknikbranschen
              och övrig forskning. De är starkt oroade över att regeringen inte
              tar några initiativ och kräver en nationell strategi. Stig Jørgensen,
              vd för Medicon Valley, har sagt att han hoppas att detta blir
              en wake-up call för regeringen i Sverige, för det behövs en långsiktig
              strategi för hur vi ska göra med life science-sektorn.
            </seg>
            <seg xml:id="i-0a9c36a8437e24c0-0">
              Signalerna står som spön i backen, inte minst om vi konstaterar
              att omgivande konkurrerande länder storsatsar. I Storbritannien
              har Peter Mandelson från den brittiska regeringens sida presenterat
              Office for Life Sciences. Där går man in med en tydlig nationell
              strategi för att stärka forskningen, den kliniska forskningen
              och utvecklingen för life science-branschen. Dessutom stärker
              man utbildningsmöjligheterna.
            </seg>
            <seg xml:id="i-6f129fdd46005c87-0">
              I Sverige väljer regeringen i sin senaste budget att satsa väsentligt
              mer på avdrag för hushållsnära tjänster i stället för att lägga
              mer pengar på läkemedelsforskningen eller en strategi för läkemedelsindustrin.
            </seg>
            <seg xml:id="i-5effcee81cd51fa0-0">
              Jag tror att det är dags att sluta blunda. Jag tror att det framför
              allt är dags att regeringen inser att man behöver agera nu. Vi
              har Olle Stendahls utredning. Vi har Nina Rehnqvists arbete. Här
              finns en mängd insatser som skulle kunna sättas i sjön omedelbart
              för att vända utvecklingen och förhindra att vi inom två tre år
              får en väsentligt mer dramatisk utveckling i läkemedelsindustrin.
              Detta är i allra högsta grad en wake-up call, och nu måste regeringen
              vakna och inte bara passivt titta på när vi får en kris i en av
              våra viktigaste exportnäringar. Se till att vi får ett nytt branschprogram
              för läkemedelsindustrin och medicinteknikbranschen! Det är det
              allra nödvändigaste just nu.
            </seg>
          </u>
          <note type="speaker" xml:id="i-c3fbe4a584c083bc-0">
            Anf. 10 KARIN ÅSTRÖM (s):
          </note>
          <u who="karin_astrom_465c9e" xml:id="i-b5ed7475a9b71287-0">
            <seg xml:id="i-20bf48e245b774cd-0">
              Fru talman! Jag tackar ministern för svaret, även om jag inte
              är nöjd med det.
            </seg>
            <seg xml:id="i-37312725fc3fd361-0">
              Ministern ger ett mycket allmänt hållet svar på en enligt svenska
              mått mätt mycket viktig fråga om life science-branschen. Ministern
              beskriver branschen för sig, forskningen för sig och innovationerna
              för sig. Till slut kommer kunskapen till de svenska sjukhusen.
            </seg>
            <seg xml:id="i-866e5f3aad228e02-0">
              Det som bekymrar mig är att ministern inte verkar se och förstå
              det samband som finns mellan näringen, forskningen och sjukhusen.
              Ministern verkar se enheterna som helt isolerade och avskilda
              från varandra. Så är det inte i dag. Omvärlden utvecklas i en
              mycket snabb takt, och detta påverkar givetvis förutsättningarna
              för Sverige och inte minst life science-branschen.
            </seg>
            <seg xml:id="i-ca78f334e7022c2b-0">
              Fru talman! Förutsättningarna för att organisera det hela och
              få maximal nytta för patienten och givetvis en stark och kraftig
              konkurrenskraft i näring och forskning uppstår om man jobbar metodiskt
              och långsiktigt nära varandra. Så gjorde vi socialdemokrater.
              Näringen, forskningen och sjukvården gick armkrok med varandra.
              Vi blev framgångsrika. Det är vår idé med branschprogrammen. Detta
              skulle enligt ministern vara en omodern näringspolitik, men nu
              ligger andra länder i världen i startgroparna för att göra exakt
              detsamma som vi började med och gjorde. Nu senast har Storbritannien
              satt verket i sjön.
            </seg>
            <seg xml:id="i-20925e69bdc74e32-0">
              Fru talman! Varför är det då så viktigt att näringen, forskningen
              och sjukhusen håller ihop? Jag skulle vilja beskriva det. Vi kliver
              in en kort stund i en operationssal. Där sker ett viktigt lagarbete
              kring patienten som ligger på operationsbordet och ska opereras
              för exempelvis en hjärntumör. I det laget finns naturligtvis hjärnkirurgen,
              men där finns också den högspecialiserade civilingenjören, som
              instruerar kirurgen i användningen av den nya laseroperationskniven,
              som gör det möjligt att operera hjärnan utan att fysiskt göra
              ett snitt i patientens huvud eller gå in med operationsverktyg.
              Vid sidan av honom står tekniskt utbildad personal som har till
              uppgift att sköta apparaturen. Där finns naturligtvis också sjukvårdsutbildad
              personal, ibland doktorander och forskare, som jämt är med kring
              patienten. Det är alltså en högkunskapssektor som ställer krav
              på gott lagarbete där man är starkt beroende av varandra för att
              patienten ska bli frisk, för att näringen ska få frodas och leva
              och för att forskningen ska stimuleras. Det ger jobb.
            </seg>
            <seg xml:id="i-af49fc7f0d180ec1-0">
              Fru talman! Det är runt själva patienten som alla innovationer
              kommer till, från idéer från undersköterskan och hela raden upp
              till hjärnkirurgen. Innovationerna fångas upp och går runt och
              fram och tillbaka i goda spiraler mellan näringen, forskningen
              och sjukvården. De är totalt beroende av varandra i dag. Därför
              var branschprogrammen så viktiga. Vi såg det starka beroendet
              och lyssnade på branschen för att avgöra vad som behövde göras
              politiskt på kort och lång sikt. Vi vet att detta stärker den
              högteknologiska och kunskapsintensiva life science-branschen.
              Det är också detta vi i första hand är konkurrenskraftiga på i
              en alltmer konkurrensutsatt global marknad.
            </seg>
            <seg xml:id="i-ab9e0e41e972bf96-0">
              Tycker ministern verkligen att det här är ett föråldrat näringspolitiskt
              synsätt?
            </seg>
          </u>
          <note type="speaker" xml:id="i-9a0a8d2fef18bab3-0">
            Anf. 11 MORGAN JOHANSSON (s):
          </note>
          <u who="morgan_johansson_c92f40" xml:id="i-314a33442b47fde5-0">
            <seg xml:id="i-378f6137fb5851e0-0">
              Fru talman! Beskedet om att Astra Zeneca ska lägga ned i Lund
              är inte bara ett hårt slag mot Lund. Det påverkar hela Öresundsregionen
              som centrum för biomedicinsk forskning. Hela Medicon Valley-konceptet
              är i fara.
            </seg>
            <seg xml:id="i-936d548edaf117b4-0">
              Det är också ett allvarligt avbräck för Sverige som framgångsrik
              forskningsnation på läkemedelsområdet. 900 personer förlorar sina
              jobb, varav de allra flesta är högt kvalificerade forskare. Det
              är bara en bråkdel av dem som erbjuds att följa med till anläggningarna
              i Mölndal. Dessutom kommer ytterligare 100200 personer som jobbar
              med service åt Astra att beröras. För Lunds del rör det sig om
              väl över 1 000 jobb som försvinner.
            </seg>
            <seg xml:id="i-0dfcb3df3b0fa300-0">
              Fru talman! När sådana här saker händer måste samhället agera
              för att ta hand om dem som förlorar sina jobb och hjälpa dem att
              få andra jobb. Nu är det så att de allra flesta av dem som blir
              av med jobbet är högt utbildade, vilket är en fördel för dem.
              Men å andra sidan är många av dem väldigt specialiserade på sitt
              område. Det är inte helt enkelt att få ett nytt jobb, åtminstone
              inte i Sverige. Det är lätt att förstå de sociala problem som
              uppstår när man måste flytta till en annan del av landet, kanske
              till och med utomlands, för att kunna fortsätta med sin forskning.
            </seg>
            <seg xml:id="i-574519178b139661-0">
              Att hjälpa dem som blir av med sina jobb är viktigt. Men samhället
              måste också agera av en annan anledning. Sverige som välfärdsstat
              står och faller med en framgångsrik industri. Läkemedel och medicinteknik
              har länge varit en stark gren inom den svenska industristrukturen.
              Det är ingen tillfällighet. Framgångarna har ofta grundlagts genom
              ett intimt samarbete mellan företagen och staten. Staten har haft
              en viktig roll att spela som stor forskningsfinansiär, men också
              som stor beställare av de produkter som man har tagit fram. Det
              är faktiskt så att vi inte hade haft någon läkemedelsindustri
              om vi inte haft en skattefinansierad sjukvård.
            </seg>
            <seg xml:id="i-869585685901aa99-0">
              Sverige som industrination lever inte längre bara på skogen och
              stålet. Läkemedel och medicinteknik har varit en mycket viktig
              del av svensk näringsstruktur under decennier. Också av den anledningen
              är det viktigt att samhället agerar när en sådan här sak händer.
            </seg>
            <seg xml:id="i-5d6dc40e8375e37e-0">
              Jag förstår naturligtvis inte varför regeringen i det här läget
              väljer att lägga ned det branschprogram för läkemedelsindustrin
              som den socialdemokratiska regeringen inrättade. Det programmet
              vet jag har varit väldigt uppskattat av industrin. Jag tycker
              att näringsministern nu måste ompröva det beslutet.
            </seg>
            <seg xml:id="i-39c1ec338ec069eb-0">
              Jag vill också att näringsministern nu engagerar sig aktivt i
              näringens framtid. Jag vet inte om näringsministern haft några
              kontakter med företagsledningen och de fackliga organisationerna
              sedan beskedet om nedläggning kom. Men jag tycker att näringsministern
              nu borde bjuda in företrädare för läkemedelsindustrin och de fackliga
              organisationerna för att diskutera framtiden för näringen i Sverige.
              Det är inte bara Astra Zeneca som har problem.
            </seg>
            <seg xml:id="i-b43aad9d8482cf9a-0">
              Fru talman! Nu krävs det en aktiv regering. Man kan inte ha inställningen
              att företagen får sköta sig själva en del lägger ned, andra startar.
              Det var inte så Sveriges välstånd byggdes. Det byggdes av aktiva
              regeringar, företag och fackliga organisationer i samarbete. Jag
              hoppas att näringsministern nu fullföljer den politiken och bjuder
              in läkemedelsindustrin och de fackliga organisationerna för en
              diskussion om framtiden.
            </seg>
          </u>
          <note type="speaker" xml:id="i-5276228a9355c85f-0">
            Anf. 12 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-5">
            <seg xml:id="i-303234f3f8605f13-0">
              Fru talman! Det är väl inte alldeles lätt att i opposition hänga
              med i allt vad regeringen gör. Det begär jag inte. Men det är
              alldeles självklart att vi har kontakter med läkemedelsindustrin,
              både den läkemedelsindustri som finns här i Sverige och de globala
              företag som verkar här. Vi har en mycket bra dialog med dem.
            </seg>
            <seg xml:id="i-97a2d27928e01338-0">
              Det som är viktigt att säga är att när vi nu under den här regeringsperioden
              har sett över forsknings- och innovationsmiljöerna och forskningssatsningarna
              har vi gjort en rekordhöjning av anslagen till forskning och innovation.
              En del som är utpekad är medicin- och läkemedelsdelen, med 5 miljarder
              i nivåhöjning. Det har aldrig skett så stora satsningar på forskning
              och innovation tidigare. Poängen med den proposition som vi lade
              fram var att vi kopplade ihop forskning och innovation. Det är
              det som är den stora poängen: Grundforskning och innovationsforskning
              leder också till företagsutveckling. Det har inte heller gjorts
              förut.
            </seg>
            <seg xml:id="i-48e1cc1cd95f4ce9-0">
              Som resultat av detta har vi ett starkt klimat när det gäller
              hälsoforskning. När det gäller det sjunde ramprogrammet som jag
              tittade på har de svenska forskningsmiljöerna stått för 15 procent
              av andelen i hälsoprogrammet, så långt man nu har fördelat pengarna.
              Det är 78 miljoner euro som är fördelade till svenska forskningsprojekt,
              och detta kommer av att vi har resurser att medfinansiera tack
              vare de satsningar som regeringen har gjort.
            </seg>
            <seg xml:id="i-3822a5b20bfe75b5-0">
              Den delegation jag tillsatte har för mig beskrivit de brister
              som finns i den kliniska forskningen. Det var ju detta Socialdemokraterna
              inte gjorde, men vi har tagit tag i det. Vi har satt oss ned med
              SKL för att se hur vi tillsammans med framför allt landstingen
              kan skapa klinisk forskning och kliniska forskningsmiljöer som
              läkemedelsindustrin kan dra nytta av. Nu har man ett uppdrag att
              gå in i samarbetsavtal.
            </seg>
            <seg xml:id="i-46933427e89df954-0">
              Det här gjorde ni inte. Jag håller med om att det är viktigt,
              för om man har den kliniska forskningen får man också fram bättre
              resultat som i sin tur kan leda till bättre hälsa och bättre hjälp
              för dem som är sjuka. Man kan också få fram nya läkemedel och
              annat.
            </seg>
            <seg xml:id="i-8aa9d4bf124ed650-0">
              Vi har också tillsatt en utredning tillsammans med SKL, där kvalitetsregistren
              ska utvecklas. Det är också ett sätt att få en bättre struktur,
              och det är också ett resultat av delegationen för klinisk forskning.
            </seg>
            <seg xml:id="i-76901d7cd14ef21f-0">
              Göran Hägglund har beskrivit att vi ska ta fram en läkemedelsstrategi
              som är till för att få en bättre hantering av läkemedlen. Också
              här har vi sagt att forsknings- och innovationsdelarna ska ha
              en större betydelse.
            </seg>
            <seg xml:id="i-ac348ed6232edd88-0">
              Jag ser också att Vinnova som är vår myndighet har fått ett tydligare
              uppdrag när det gäller forskning inom hälsoområdet. De håller
              nu på att bygga upp innovationsslussar som ska lokaliseras runt
              om i landet.
            </seg>
            <seg xml:id="i-b0d3da2ba782cb81-0">
              Jag bara beklagar om ni inte har sett alla de här sakerna, men
              det händer en hel del på området. Vi gör det tillsammans med läkemedelsindustrin,
              SKL och andra som jobbar i den här delen. När jag träffar läkemedelsindustrin
              worldwide, för det är ju dem jag träffar, säger de att Sverige
              är ett av de bästa länderna att verka i. Det vi nu gör kring den
              kliniska forskningen och ökade satsningar på forskning och utveckling
              ökar deras intresse för Sverige och för lokaliseringar här. Det
              är de signaler som man för fram från ägarna till de större läkemedelsbolagen.
            </seg>
            <seg xml:id="i-50479174594337e6-0">
              Sedan finns det alltid mer att göra, så är det verkligen, men
              det är de signaler vi får från dem.
            </seg>
          </u>
          <note type="speaker" xml:id="i-7cee37d626a3691a-0">
            Anf. 13 TOMAS ENEROTH (s):
          </note>
          <u who="tomas_eneroth_80b549" xml:id="i-58c9100e3f8a9d31-1">
            <seg xml:id="i-f2f4402d48aaeccf-0">
              Fru talman! Tack, statsrådet! Jag är förvånad över svaret även
              här. Det blir lite underligt att hävda att intresset ökar för
              Sverige, samtidigt som man lägger ned och säger upp 900 anställda
              i Lund inom en av våra viktigaste exportnäringar och forskningar.
              Det blir lite underligt att höra att intresset ökar när man ser
              att varenda företrädare för både branschorganisationer och företag
              ringer i larmklockor och gör uttalanden. Som jag tidigare sade
              påpekar 31 000 medlemmar i Naturvetarna att nu behövs det en akut,
              nationell strategi för Sverige. Man ser ju bristen och att regeringen
              är ganska ointresserad av en av våra viktigaste exportnäringar.
              När vd:n för Medicon Valley säger att det här måste bli en wake-up
              call för Sveriges regering är det en väldigt tydlig signal.
            </seg>
            <seg xml:id="i-cec407653881e273-0">
              Statsrådet ska inte behöva röja vilka hon träffar, men jag måste
              säga att jag är väldigt förvånad över vilka kontakter statsrådet
              i så fall har med läkemedelsbranschen. Dem jag träffar säger att
              de inte har någon större kontakt med Regeringskansliet. Man konstaterar
              att man inte ens kommer att få möjlighet att träffa näringsministern.
            </seg>
            <seg xml:id="i-f02c8b8e188c5a5e-0">
              Det är möjligt att näringsministern får en helt annan beskrivning
              av sina politiska sakkunniga eller statssekreterare, men jag är
              starkt oroad över den strategiska förändring och den omstrukturering
              som just nu sker inom läkemedelsindustrin och medicinteknikbranschen
              och dess effekter på Sverige. Det har varit goda förutsättningar
              som nu håller på att slarvas bort på grund av att man inte är
              aktiv. Nina Renqvists och Olle Stendahls arbete bör i så fall
              kunna leda till någon form av handling, men det enda vi hör från
              statsrådet här är att det är fortsatta utredningar och överväganden.
            </seg>
            <seg xml:id="i-65534dd1c83f995a-0">
              Det är väl som vanligt att det landar på att Finansdepartementet
              och statsministern säger nej. Jag föreställer mig att det även
              här, precis som i alla andra näringspolitiska frågor, är Finansdepartementet
              och Statsrådsberedningen som är tämligen ointresserade av vad
              Näringsdepartementet levererar.
            </seg>
            <seg xml:id="i-bf54d341e37b2c7f-0">
              Effekten av detta är att vi får en passiv näringspolitik. Hur
              goda ambitioner Maud Olofsson än själv skulle vilja ha i detta
              är effekten att väldigt lite sker.
            </seg>
            <seg xml:id="i-029a1813f291a2df-0">
              Jag är den första att understryka och tycka att det är viktigt
              med en nationell forsknings- och innovationsstrategi. Den är viktig
              och bra, och inte minst utpekar den medicin som ett av de viktigaste
              områdena, men det är ingen hemlighet att det hos stora delar av
              det svenska näringslivet, stora delar av de svenska branschorganisationerna
              finns en kraftig kritik mot hur de här resurserna sedan fördelas.
            </seg>
            <seg xml:id="i-f0b9fe0d7df40c73-0">
              Det var det jag ville peka på när jag sade att det blir lite
              underligt att vi samtidigt som Astra storsatsar i Mölndal får
              en situation där Göteborgs universitet får reduceringar av insatser
              för bland annat medicinsk forskning och läkemedelsforskning. Den
              styrningen verkar inte fungera tillfredsställande. Det är ett
              rimligt understatement.
            </seg>
            <seg xml:id="i-2da6fad4db23f90a-0">
              När det gäller klinisk forskning behöver vi också konstatera
              att där har förutsättningarna försämrats. Vi identifierade och
              tog initiativ till bland annat det arbete som nu har pågått när
              det gäller att komma överens med SKL, landstingen och sjukvårdshuvudmännen
              om hur man långsiktigt ska hantera klinisk forskning. Men bara
              det arbete som Filippa Reinfeldt och andra bedriver här i Helsingfors
              leder ju till en helt annan utveckling. När man gör vårdgallerior
              av sjukvård med förenklade kundvalsmodeller försvinner incitamenten
              för att bedriva klinisk forskning.
            </seg>
            <seg xml:id="i-7fa0cdd54da71e84-0">
              Det är precis det som sker. Det är det ointresset som branschen
              märker av, att det i stället är andra kundvalsmodeller som träder
              före. Därför är det så angeläget att vi nu hittar strategier för
              att säkerställa en fortsatt stark utveckling för klinisk forskning
              i Sverige.
            </seg>
            <seg xml:id="i-7663da7de8e48516-0">
              Återigen och som vanligt när det gäller näringspolitiken under
              den här mandatperioden handlar det om en avsaknad av strategi.
              Jag vill inte att det likt fordonsindustrin ska bli så att regeringen
              den sista månaden när krisen är totalt uppenbar för alla börjar
              vakna och agera och till slut tvingas hantera diskussioner om
              lånegarantier. Kan ni inte för en gångs skull agera i god tid
              och se till att vi undviker en krishantering för life science-branschen
              om ett, två eller tre år?
            </seg>
            <seg xml:id="i-d00ad5dafc85c237-0">
              Det är nu det gäller att agera, och det är det vi saknar från
              denna regering.
            </seg>
          </u>
          <note type="speaker" xml:id="i-b1acb4ccf186575c-0">
            Anf. 14 KARIN ÅSTRÖM (s):
          </note>
          <u who="karin_astrom_465c9e" xml:id="i-b5ed7475a9b71287-1">
            <seg xml:id="i-beabefab5f4fa17f-0">
              Fru talman! Det verkar inte alls finnas någon klar linje, varken
              från regeringen eller från näringsministern, när det gäller life
              science-branschen. När vi pratar om hela sektorn life science
              arbetar faktiskt totalt 40 000 personer inom den branschen. Det
              är alltså en väldigt stor bransch med svenska mått mätt.
            </seg>
            <seg xml:id="i-ceac4815a109cea1-0">
              Under det här året har det kommit en mängd signaler om att den
              svenska läkemedelsindustrin är på väg in i en djupare kris. Det
              kan inte ha undgått så många i det här landet. Det har alltid
              varit en viktig näring för Sverige, inte minst har det varit en
              stark näring när det handlar om att bygga vår välfärd.
            </seg>
            <seg xml:id="i-792f948c65511ed5-0">
              När vi tittar på Astra Zeneca ser vi att de lägger en betydande
              del av sitt forskningsanslag i Sverige. Deras totala forskningsanslag
              på 15 miljarder är betydligt mer än det forskningsanslag vi lägger
              från statens sida. Jag tycker att det är bra att vi har höjt forskningsanslagen
              ordentligt, men det är ju fortfarande en ringa del jämfört med
              vad läkemedelsbranschen lägger på forskning i Sverige.
            </seg>
            <seg xml:id="i-41141a33cdd2e4ef-0">
              Jag kan också tycka att näringsministerns reaktion när beskedet
              om uppsägning av personal i Lund kom var närmast obefintlig, och
              det är att beklaga. Jag ställer mig oerhört frågande till om ministern
              verkligen har träffat läkemedelsbranschen. Jag är mycket tveksam
              till det, för vi kan notera att regeringen visar en stor brist
              på intresse för hela branschen.
            </seg>
            <seg xml:id="i-13b20564d1bed201-0">
              Fru talman! Det kanske är så att den moderata politiken slår
              igenom så väldigt starkt här, att ministerns alliansregering med
              den moderata politiken får ett otroligt starkt genomslag. Det
              är ju känt att Moderaterna redan 2006 tyckte att de framgångsrika
              branschprogrammen hade en antikverad syn på ekonomins utveckling.
              Känt sedan tidigare är att Moderaterna inte är forskningens vänner,
              att man helst av allt ser att våra sjukhus är privata och att
              man ska satsa mer på enkla arbeten som ska skapas genom sänkta
              skatter och sänkta löner.
            </seg>
            <seg xml:id="i-5fee301558af47a4-0">
              När detta får genomslag i regeringspolitiken är det klart att
              inte life science-branschen blir en viktig fråga för regeringen
              över huvud taget. Det blir ingenting som man ska satsa på.
            </seg>
            <seg xml:id="i-afa900022d20e4a2-0">
              Life science är en kunskapsintensiv, högkvalitativ bransch, det
              vill säga raka motsatsen till det ministern och regeringen i sin
              dagliga verksamhet visar tydligt att man satsar på.
            </seg>
            <seg xml:id="i-9bf1234f8844a54f-0">
              Life science är också en bransch som är ömsesidigt beroende av
              forskningen och sjukvården. De är nära kopplade till varandra.
              Det är viktigt att politiken lyssnar in, finns med och deltar
              i den diskussion som pågår. Det står i rak kontrast mot den moderata
              regeringspolitiken.
            </seg>
            <seg xml:id="i-4adff0694e17a056-0">
              Fru talman! I lördags hade Folkpartiet riksmöte i Västerås. De
              har tydligen fått ett uppvaknande. Jag kan tycka att det är nog
              så sent, men okej, bättre sent än aldrig. De vill satsa 2 miljarder
              i olika stöd till forskning inom life science. Björklund uttryckte
              det så här: De flesta förstår nog att det mesta av textilindustrin
              och leksakstillverkningen flyttats till låglöneländerna, men om
              samma sak även händer med vår forskning och de kunskapsintensiva
              företagen uppstår ju frågan vad vi ska leva av. Det kan man verkligen
              fråga sig. Jag hoppas att näringsministern hörsammar detta och
              omgående börjar agera i frågan. Gör någonting för life science!
            </seg>
          </u>
          <note type="speaker" xml:id="i-e76cf3c7c5100f73-0">
            Anf. 15 MORGAN JOHANSSON (s):
          </note>
          <u who="morgan_johansson_c92f40" xml:id="i-314a33442b47fde5-1">
            <seg xml:id="i-9a782dc4c63d9f36-0">
              Fru talman! Näringsministern säger: Vi talar med näringen. Det
              verkar vara något slags envägskommunikation eller också är det
              tjall på linjen. Det är uppenbart, för när man frågar näringsföreträdare
              säger de: Vi har ingen större kontakt med regeringen. Jag undrar
              vem som egentligen talar med vem. Kanske är det så att linjen
              är bruten någonstans.
            </seg>
            <seg xml:id="i-93144a18047febe8-0">
              Jag tycker, näringsministern, att när läget är som det är, jättestora
              uppsägningar är på gång i Lund, många högt kvalificerade forskare
              kommer att bli av med sina jobb, är det hög tid att man tar ett
              initiativ. Bjud in läkemedelsindustrin brett! Den har totalt sett
              ganska stora problem just nu. Sätt dig med dem! Engagera dig personligen
              i detta! Lägg det inte bara på någon politiskt sakkunnig eller
              en statssekreterare, engagera dig personligen i detta och gör
              det också på ett sätt så att man verkligen ser att regeringen
              gör någonting.
            </seg>
            <seg xml:id="i-03dcc2d928b8fea1-0">
              Det är lätt att komma hit och säga att man har en dialog. När
              vi frågar visar det sig att det är väldigt lätt att syna den bluffen.
              Sätt dig med dem och gå igenom vad som är problemet för näringen
              just nu! Vad kan vi som stat hjälpa till med? Ta med de fackliga
              organisationerna också! Det finns mycket, tror jag, som de kan
              bidra med i en sådan diskussion. Då visar ni, näringsministern,
              att ni tar hela frågeställningen på allvar. Alla kan inte jobba
              med städning i hushållsnära tjänster. Sverige måste ha högt kvalificerad
              forskning och en näringsstruktur som klarar av att bära in exportinkomster
              till oss för att vi ska överleva som välfärdsstat.
            </seg>
            <seg xml:id="i-2711131ce775d0ee-0">
              Vi höjde forskningsanslagen, säger näringsministern. Ändå lägger
              de forskningsintensiva företagen ned. Det är inte bara Astra Zeneca
              i Lund. I Lund har vi också ganska stora bekymmer därför att vi
              inte riktigt vet vad som ska hända med Ericsson. Också där kanske
              ett kommande svårt slag mot min stad. Både Ericsson och Astra
              Zeneca, som så att säga är klassiska, stora forskningsintensiva
              företag i Sverige, är just nu i gungning.
            </seg>
            <seg xml:id="i-b2f73cfe652fd0aa-0">
              Jag tror att det finns en ideologisk skillnad mellan hur vi ser
              på saker och ting. Om jag ska prata nationalekonomi kan jag säga
              att det fanns en nationalekonom, en österrikare, som hette Joseph
              Schumpeter. Han lanserade teorin att kapitalismen utmärks av kreativ
              förstörelse. Då och då lägger företag ned, och det är inte någonting
              att göra åt det. Ur den här askan av företagen ska det resa sig
              någonting nytt, som en fågel Fenix på något sätt. Staten skulle
              egentligen inte göra så mycket. En del företag lägger ned, andra
              startar. Så är det med det och man ska inte bry sig så mycket
              om det. Det verkar vara den teorin som näringsministern har anammat.
            </seg>
            <seg xml:id="i-0376b8e85716b2d7-0">
              Mot det står en socialdemokratisk modell där vi försöker ta långsiktigt
              ansvar för Sveriges starka näringsgrenar med ett brett samarbete
              mellan stat, näringsliv och de fackliga organisationerna. Den
              strategin har varit oerhört framgångsrik för Sverige under decennier
              och, menar jag, har fört oss till den position som en stark industrination
              där vi i dag är.
            </seg>
            <seg xml:id="i-8a5332d7f34ab373-0">
              Avrundningsvis, fru talman, är det två saker som jag skulle vilja
              att näringsministern gör. För det första: Ompröva nedläggningen
              av branschprogrammen! De behövs nu, särskilt för läkemedelsindustrin.
              För det andra: Sätt dig med näringen, med läkemedelsindustrin,
              gå igenom problematiken och se vad man kan göra tillsammans, stat,
              näringsliv och de fackliga organisationerna! Det behövs sannerligen
              också.
            </seg>
          </u>
          <note type="speaker" xml:id="i-aaf4546c14594719-0">
            Anf. 16 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-6">
            <seg xml:id="i-f63bf5df52777115-0">
              Fru talman! Det verkar som om Socialdemokraterna har fått nya
              talepunkter. Nu är det Moderaterna som hindrar allt det goda som
              ska ske i en regering. Jag kan berätta att regeringens engagemang
              för den här industrin startade före de här tre interpellationerna.
              Det var nämligen så att Delegationen för samverkan inom den kliniska
              forskningen kom till som ett initiativ från mig och Lars Leijonborg.
              Det gjorde vi tillsammans. Det är ju många år sedan som detta
              sattes i gång.
            </seg>
            <seg xml:id="i-19ab2adddca5cb41-0">
              Varför gjorde vi det? Jo, därför att vi ville förstärka just
              den här delen. Om ni som interpellanter väljer att inte se det
              som har skett är det klart att det har en politisk bakgrund. Ni
              vill inte se det. Sanningen är att den kliniska forskningen är
              det som den delegationen lyfte fram. Det var ju det som ni misslyckades
              med. Det är det som har dragits ned under den senare tiden. Det
              är, som man säger från läkemedelsindustrin, en viktig del för
              att vi ska kunna välja att etablera oss i Sverige.
            </seg>
            <seg xml:id="i-1121760abab30e5c-0">
              Jag tycker att det är väldigt bra när vi nu ser det ökade samarbetet
              mellan SKL och Vinnova, som är vår myndighet, för att hitta bättre
              möjligheter på det här området. Det ni pratar om att ni tänker
              göra gjorde ni inte när ni satt i regering, men det är redan gjort
              med en alliansregering, trots Moderaterna, som ni nu tror stoppar
              allting.
            </seg>
            <seg xml:id="i-3bc7e88968d8c7f6-0">
              Det som också är viktigt att säga är att det är klart att jag
              har kontakter med läkemedelsindustrin. Vi har kontakter med de
              globala företag som tittar på hur de olika miljöerna ser ut runt
              om i världen. Om Karin Åström menar att jag ljuger om att jag
              träffar dem tycker jag att Karin Åström måste ha några slags bevis
              för detta. Det är klart att jag har de kontakterna med dem för
              att också visa hur attraktivt Sverige är som investeringsland
              även på det här området.
            </seg>
            <seg xml:id="i-f25851115927d026-0">
              De 5 miljarder i ökade anslag som vi har gett till forskning
              och innovation är naturligtvis otroligt viktiga. Jag tittade nyss
              på rankningen i Europa när det gäller innovationsklimat. Sverige
              toppar ju denna. Det är klart att det har spelat en roll att vi
              har tillfört ytterligare 5 miljarder.
            </seg>
            <seg xml:id="i-5149f98dd7a5edb6-0">
              Det som är viktigt att se, tycker jag, är att det som vi inte
              är tillräckligt bra på än är kommersialiseringen. Där har vi en
              utmaning att göra ännu mer och ännu bättre. Därför är återigen
              den kliniska forskningen ett sätt att förbättra kommersialiseringen
              av goda forskningsresultat.
            </seg>
            <seg xml:id="i-48d07bd946fb8427-0">
              De ytterligare 5 miljarderna är ju ett tillskott. Det är klart
              att man i olika forskningsmiljöer kommer att säga: Vi fick inte
              del av de tillskotten. Nej, därför att vi också ökar kraven när
              vi fördelar resurserna. Det är en tuffare konkurrens. Det är en
              tuffare konkurrens här hemma och det är en tuffare konkurrens
              också på Europanivå. Jag vet ju att vi har många duktiga forskare
              som är beredda att ta upp den konkurrensen och som gör väldigt
              många goda insatser. Men vi har också varit mycket tydliga med
              att för att vi ska klara den tuffa, globala konkurrensen måste
              vi höja kvalitetskraven när vi fördelar forskningsresurserna.
              Då blir det också så att en del kommer att få mer och en del kommer
              att få mindre. Så ser det ut. Men det är inte en politisk uppgift
              för ministrar att säga att de där borde få forskningsresurser
              men inte de här. Det är forskningen själv och de granskningsorgan
              vi har som ska se till att de fördelas på ett bra sätt.
            </seg>
            <seg xml:id="i-8fc97f77e1200a75-0">
              Jag tror väldigt mycket på Sveriges möjligheter här. Det gör
              jag därför att jag i mina samtal med läkemedelsindustrin jag har
              naturligtvis inte pratat med allihop, så det går säkert att hitta
              någon som inte har fått träffa ministern får höra att de är väldigt
              nöjda. De tycker att vi på olika sätt också möter deras önskemål
              och krav när det gäller det som behöver ske i Sverige för att
              vi ska vara ännu mer attraktiva. Finns det ytterligare idéer till
              det är det klart att jag är beredd att lyssna. Jag har inga problem
              med det. Kom inte och säg annat än att det har skett en hel del
              saker också innan de här interpellationerna lämnades in.
            </seg>
          </u>
          <note type="speaker" xml:id="i-621819c22517aa9a-0">
            Anf. 17 TOMAS ENEROTH (s):
          </note>
          <u who="tomas_eneroth_80b549" xml:id="i-58c9100e3f8a9d31-2">
            <seg xml:id="i-0c6e7a5ad2734a48-0">
              Fru talman! Tack, statsrådet, för svaret! Historien upprepar
              sig. Det är en påfallande nöjd näringsminister som inte ser några
              bekymmer och tycker att allt är frid och fröjd, inte minst eftersom
              hon enligt egen utsago träffar globala företrädare för läkemedelsindustrin.
              Det är intressant att se vilka de är. Det är också intressant
              att konstatera att alla de små företag där framtidens jobb ska
              skapas inom medicinteknikbranschen och läkemedelsbranschen uppenbarligen
              inte får besök av näringsministern. De som jobbar på nationell
              nivå med ambitionen att växa i Sverige får uppenbarligen inte
              heller besök. Det är fråga om globala kontakter med stora multinationella
              företag.
            </seg>
            <seg xml:id="i-3741749387b4a048-0">
              Det är nog så viktigt, även om jag kan konstatera att det vi
              behöver satsa på i Sverige är att skapa förutsättningar för det
              som kan bli nästa Astra Zeneca eller nästa stora företag. Det
              kommer kanske inte att anställas fler i de stora företagen, men
              det kommer definitivt att anställas fler i de mindre och medelstora
              företagen. De har nu möjlighet att växa om vi satsar tillräckligt
              mycket på forskning, utveckling och innovationer. Det är den oron
              som Naturvetareförbundet och vd:n för Medicon Valley vädrar över
              huvud taget från alla branschorganisationer.
            </seg>
            <seg xml:id="i-56e1660161ce45b3-0">
              Tidigare har vi sett att den spridning som kan ske av forskning
              och innovation med hjälp av en stark koncentration, kluster, av
              läkemedelsforskning och medicinteknisk forskning ger fler företag
              och fler möjligheter att utvecklas i Sverige. Den missar vi när
              regeringen så tydligt minskar ambitionsnivån och inte vill bidra
              till att öka satsningarna vare sig regionalt i Lund- eller Göteborgsregionen
              eller nationellt när det gäller att skapa branschprogram med en
              strategisk utveckling. Det är skillnaden med till exempel Storbritannien
              där Office for Life Sciences har skapats.
            </seg>
            <seg xml:id="i-0f8a299f77cf80af-0">
              Jag blir frustrerad och besviken över att statsrådet är nöjd,
              och framför allt är jag starkt oroad över att vi inte ser att
              regeringen har någon som helst strategi för hur vi ska möta de
              kommande omstruktureringarna i läkemedelsbranschen som kommer
              att ske när patent går ut. Det behövs ett life science-program
              nu.
            </seg>
          </u>
          <note type="speaker" xml:id="i-fb8a55656443887a-0">
            Anf. 18 KARIN ÅSTRÖM (s):
          </note>
          <u who="karin_astrom_465c9e" xml:id="i-b5ed7475a9b71287-2">
            <seg xml:id="i-8e5b5740712ac76c-0">
              Fru talman! Vi ser vad ni har gjort. Problemet ligger kanske
              inte alltid i det ni har gjort. Det stora problemet är att ministern
              är frånvarande, att ministern inte deltar i direkt diskussion
              med branschen.
            </seg>
            <seg xml:id="i-12a4226ce83dd68d-0">
              Sätt dig ned med branschen. Det är viktigt att du som minister
              faktiskt finns med där. Det är på det sättet man kan förebygga
              och gå in med både kortsiktiga och långsiktiga politiska insatser.
              Det är otroligt viktigt. Då är man också informerad.
            </seg>
            <seg xml:id="i-23a55b7869cf6f71-0">
              Man behöver inte göra som i Lund. Vi fick information i torsdags
              vid vårt möte i näringsutskottet från Industrifonden. Industrifonden
              hade blivit snabbinkallad till Lund för att hitta spin-off-effekter
              från all forskning och utveckling som sker där. Sådana saker hade
              kunnat göras långt tidigare och verka förebyggande om ministern
              hade diskuterat och resonerat om vilka behov som finns och vad
              som kan göras bättre.
            </seg>
            <seg xml:id="i-131a1186597aef55-0">
              Gå in, ta ansvar och agera. Det är det som jag och mina kamrater
              kräver, och det är det som branschen också kräver.
            </seg>
            <seg xml:id="i-b8bc78bf644f3d65-0">
              Det är med kompetens och kunskap som Sverige ska konkurrera.
              Det är det absolut viktigaste vi har framför oss. Det ska inte
              vara som regeringen och ministern har valt att göra, nämligen
              att skattesubventionera en mängd tjänster till och med så att
              min hund ska få gå ut och göra sina behov. Backa ordentligt. Gör
              om och gör bättre. Agera och var närvarande, ministern. Du har
              allt att vinna på det.
            </seg>
          </u>
          <note type="speaker" xml:id="i-cf8af33f258b9183-0">
            Anf. 19 MORGAN JOHANSSON (s):
          </note>
          <u who="morgan_johansson_c92f40" xml:id="i-314a33442b47fde5-2">
            <seg xml:id="i-b61af7b3ba756651-0">
              Fru talman! Jag är besviken på näringsministern i den här debatten.
              Jag hade hoppats att hon skulle ha tagit ett initiativ och sett
              att det är allvarligt när en stor verksamhet med 900 anställda
              läggs ned.
            </seg>
            <seg xml:id="i-231686ae4ea56793-0">
              Om inte näringsministern var nöjd med det socialdemokratiska
              branschprogrammet för läkemedelsindustrin som vi startade under
              vår period kunde hon väl ha tagit initiativ för att göra ett eget
              branschprogram.
            </seg>
            <seg xml:id="i-8a91506166692368-0">
              Det startar alltid med en aktiv dialog med industrin och fackföreningsrörelsen.
              Det är därför jag i den här debatten efterlyser en inbjudan till
              dem; göra det här offentligt, sitta ned med dem i rundabordssamtal.
              Utgå från att det finns bekymmer i stället för att vara liknöjd
              och säga att det har anslagits mer pengar hit och dit. När ni
              ser att det går baklänges måste ni agera.
            </seg>
            <seg xml:id="i-82692b7f17cec1c1-0">
              Jag hade hoppats att näringsministern skulle ta ett sådant initiativ,
              men något sådant har vi inte fått i dag. Det är i stället denna
              liknöjdhet, att det är bra som det är. Visserligen lägger företagen
              ned, och visserligen går det baklänges, men hon tänker inte göra
              något ytterligare för att komma till rätta med situationen.
            </seg>
            <seg xml:id="i-5a5698e2f2572966-0">
              När det här beskedet kom skrev Sydsvenskan att det var ett dråpslag
              för 900 anställda. Längre bak i tidningen stod det att det var
              ett dråpslag för Lund.
            </seg>
            <seg xml:id="i-5105e64c2707de1a-0">
              Så långt ska man nog inte sträcka det här. Lund är en stark stad
              när det gäller forskning och utveckling med ett starkt universitet
              i botten. Det är inget dråpslag. Men man kan inte töja det här
              hur långt som helst. Förr eller senare kommer man att underminera
              också mycket starka forskningsmiljöer om detta inte tas på allvar.
              Vi har redan sett att hela konceptet med Medicon Valley i Öresundsregionen
              nu också är ifrågasatt.
            </seg>
            <seg xml:id="i-db4b5b231d0158f3-0">
              Ompröva nedläggningen av branschprogrammet, näringsministern,
              och bjud in läkemedelsindustrin.
            </seg>
          </u>
          <note type="speaker" xml:id="i-283f33c907a36ded-0">
            Anf. 20 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-7">
            <seg xml:id="i-4fca38b0414311f3-0">
              Fru talman! Låt mig först notera att Socialdemokratiska arbetarepartiet
              inte tycker att arbeten inom de hushållsnära tjänsterna är fina
              nog för det gamla arbetarepartiet. Det tycker jag att man ska
              notera.
            </seg>
            <seg xml:id="i-f482ed8cbff7bc5b-0">
              Ni har av partipolitiska skäl valt att inte över huvud taget
              kommentera det som regeringen gör. Det är för att ni ska få det
              att låta som att det inte har hänt något. Det var efter en dialog
              med branschen som vi tillsatte bland annat Delegationen för samverkan
              inom den kliniska forskningen. Det är därför vi har höjt forskningsanslagen,
              och det är därför vi har prioriterat medicin och hälsa i de forskningsinsatser
              som görs nu.
            </seg>
            <seg xml:id="i-fd7db020108f8d0d-0">
              Det var det här ni missade. Det var det här ni inte gjorde när
              ni satt i regeringen. Nu står ni här och säger att det händer
              så lite och att ministern inget gör, träffar inte någon och förstår
              inte detta. Vi stärker nu detta med hjälp av ökade insatser inom
              forskning och innovation. Det ska vara innovationsmiljöer där
              också den här sektorn kan ha tillgång till inkubatorer och allt
              vad som krävs för att vi ska gå från forskningsresultat till kommersialiserbara
              produkter. Det är därför vi får den kliniska forskningen att fungera
              igen. Ni gjorde inget åt detta. Det är bra att ni har vaknat.
              Det här var ett område som det verkligen behövde göras något åt.
            </seg>
            <seg xml:id="i-e2b06272c98bec31-0">
              Vinnova får ett utökat uppdrag som också omfattar den här sektorn.
              Vinnova är det organ som ska fungera också hos oss. Det är inte
              ministern som ska styra ute i landet om det så handlar om fordonsindustrin
              eller läkemedelsindustrin. Mitt uppdrag som minister är att skapa
              bra, generella miljöer som är till gagn för inte minst den här
              sektorn.
            </seg>
            <seg xml:id="i-4bedfab501fb8352-0">
              Det är klart att det går att göra mer. Jag är naturligtvis fullt
              beredd att göra mer. Om det finns fler idéer från den här sektorn
              är jag beredd att lyssna på dem. Men det har hänt en hel del saker,
              och jag tror snarare att det är Socialdemokraternas dåliga samvete
              som gör att vi har den här interpellationsdebatten i dag.
            </seg>
          </u>
          <note xml:id="i-f6fec9ea109d04d3-1">
            Överläggningen var härmed avslutad.
          </note>
          <note xml:id="i-83152a72e70ed00e-0">
            4 § Svar på interpellation 2009/10:246 om näringslivets förutsättningar
            i Västerbotten
          </note>
          <note type="speaker" xml:id="i-4f4c01f3ba123d27-0">
            Anf. 21 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-8">
            <seg xml:id="i-9d1d7019497c23fd-0">
              Fru talman! Ibrahim Baylan har frågat mig om vilka åtgärder jag
              avser att vidta för att stärka förutsättningarna för näringslivet
              i Västerbotten, om transportstödet till Volvo Lastvagnar i Umeå
              samt om initiativ till bygget av Norrbotniabanan.
            </seg>
            <seg xml:id="i-bd6842314f3bd961-0">
              Tillväxt och konkurrenskraft främjas framför allt av goda generella
              villkor för företagande och entreprenörskap. Därför genomför regeringen
              172 insatser för jobb och företagsamhet under mandatperioden.
              Dessa insatser syftar till att det ska bli mer självklart, enklare
              och lönsammare att starta och driva företag i Sverige. Exempel
              på åtgärder är regelförenklingsarbetet, förbättringar av trygghetssystemen
              för företagare, satsningar på forskning och innovation, insatser
              för att stärka företagens tillgång till finansiering, sänkningar
              av arbetsgivaravgifter och egenavgifter med mera. Ett ytterligare
              exempel är nedsättningen av elskatten, något som bland annat näringslivet
              i Västerbotten har stor nytta av.
            </seg>
            <seg xml:id="i-d7b97580ffc2114a-0">
              Bevakning och hantering av situationen beträffande varsel i olika
              branscher och i olika delar av landet hanteras med stöd av regionala
              samordnare, en metod som fungerar väl och som uppmärksammats av
              OECD.
            </seg>
            <seg xml:id="i-89489349340da3b0-0">
              När det gäller förutsättningarna i Västerbotten vill jag nämna
              regeringens strategi för att stärka utvecklingskraften i Sveriges
              landsbygder. Regeringen har genomfört drygt 140 åtgärder som tillsammans
              stärker landsbygdernas tillväxtmöjligheter och attraktionskraft.
              Det handlar exempelvis om förändringar av strandskyddet, satsningar
              på enskilda vägar, bredbandsutbyggnad, satsningar på Sverige det
              nya matlandet och turism.
            </seg>
            <seg xml:id="i-96d7a48b227a0f06-0">
              Inriktningen för regeringens regionala tillväxtpolitik har sin
              tyngdpunkt i långsiktiga strategier kombinerat med ett starkt
              regionalt och lokalt inflytande. Det är genom egen kraft, byggd
              på de förutsättningar som kommuner och regioner själva har bäst
              kunskap om, som man kan skapa en långsiktigt god jordmån för företag
              och därmed fler jobb.
            </seg>
            <seg xml:id="i-8d4d0daec141259f-0">
              Syftet med transportstödet är att kompensera för de merkostnader
              för transport som företag i de fyra nordligaste länen har. Principerna
              för stödet är mer till norr än till söder, mer till inlandet än
              till kusten och mer till de mindre företagen i förhållande till
              de större. Regeringen har höjt anslaget till stödet med 100 miljoner
              kronor sedan 2006, vilket ökat förutsättningarna särskilt för
              de mindre företagen i Västerbottens inland att växa.
            </seg>
            <seg xml:id="i-8e84f405d5f32c4d-0">
              Riksdagen beslutade i december 2008 om ramarna för utveckling
              av transportsystemet. Totalt omfattar ramarna 417 miljarder kronor
              fördelat på 200 miljarder för drift och underhåll av vägar och
              järnvägar samt 217 miljarder för investeringsåtgärder med mera.
              Regeringen slutbereder för närvarande förslaget till nationell
              plan för utveckling av transportinfrastrukturen för perioden 20102021
              och länens förslag till regionala planer. Det går inte att föregripa
              denna process och i dag ge besked om enskilda projekt.
            </seg>
            <seg xml:id="i-eed26ee5ae3cc5f5-0">
              Utöver detta har regeringen 20092010 satsat närmare 11 miljarder
              kronor i en närtidssatsning på infrastruktur. Detta innebär för
              Västerbottens del rejäla förstärkningar, inte minst på E4 och
              E12 i Umeå, på stambanan mellan Boden och Umeå, på underhåll och
              bärighetsförbättringar samt på enskilda vägar. Detta är efterlängtade
              satsningar som tidigare regering utlovat delar av men aldrig någonsin
              genomfört.
            </seg>
          </u>
          <note type="speaker" xml:id="i-8d62406d0e35e5cf-0">
            Anf. 22 IBRAHIM BAYLAN (s):
          </note>
          <u who="ibrahim_baylan_097896" next="cont" xml:id="i-73080ca0f10c4ff4-0"/>
          <note xml:id="i-afab7a890d57a51a-0">
            Fru talman! Tack, fru näringsminister, för interpellationssvaret!
          </note>
          <u who="ibrahim_baylan_097896" prev="cont" xml:id="i-be75e377bca0bbbd-0">
            <seg xml:id="i-f763e4c35d97e74d-0">
              Interpellationen är föranledd av de alarmerande nyheter som kommer
              om utvecklingen av arbetslösheten i Västerbotten. Vi kunde läsa
              för några veckor sedan, närmare bestämt den 10 februari, följande
              i Västerbottens-Kuriren: Nästan 50 procent fler personer i länet
              var utan jobb under januari i år jämfört med samma månad förra
              året, det är fler än det varit på mer än tio år.
            </seg>
            <seg xml:id="i-25a058dc87096936-0">
              Utvecklingen på den här fronten är naturligtvis oerhört oroväckande,
              för jobb och arbete är grunden för hela den samhällsmodell som
              vårt gemensamma samhälle bygger på. Vår generella välfärdsmodell
              bygger på att människor har ett arbete både för den egna försörjningen
              och för att kunna vara med och bidra med skattemedel för att kunna
              finansiera välfärden.
            </seg>
            <seg xml:id="i-91facce2139d2d0c-0">
              Därför är det naturligtvis oerhört oroväckande att allt fler
              människor blivit arbetslösa i Sverige och i detta fall i Västerbotten.
              Det är själva bakgrunden till att jag har ställt interpellationen.
              Förutsättningarna för jobb och arbete är A och O för utvecklingen
              också i Västerbotten.
            </seg>
            <seg xml:id="i-156068b50a030786-0">
              Jag har under ett antal år nu, närmare bestämt fyra år, efterfrågat
              ett antal besked från regeringen, framför allt om transportsektorn.
              I vårt glesbefolkade land, särskilt i den norra delen av landet,
              är transportmöjligheterna och infrastrukturen väldigt viktiga
              förutsättningar för näringslivet möjligheter att växa och därmed
              anställa fler människor. Näringslivet i norra Sverige har ofta
              pekats ut, inte minst bygget av Norrbotniabanan, som en väldigt
              viktig förutsättning för långsiktig tillväxt och långsiktiga sysselsättningsmöjligheter.
            </seg>
            <seg xml:id="i-7958f5ffa1d70d62-0">
              Det här har blivit ännu mer aktuellt i dagarna sedan det har
              kommit besked om att det kommer att bli ännu dyrare, i alla fall
              enligt skogsbranschen, att transportera gods via vatten på grund
              av de förändrade kraven på den fronten. Då blir de alternativa
              transportvägarna viktiga.
            </seg>
            <seg xml:id="i-28523505fd571590-0">
              Det är mot den bakgrunden som jag i fyra års tid har ställt den
              här frågan till regeringen. Vad har man för inställning till bygget
              av Norrbotniabanan, och när kommer ett besked om detta? Varje
              år när jag har ställt frågan har det hetat att det kommer ett
              besked om ett år. Jag har tidigare ställt frågan till näringsministern,
              och jag har ställt den till infrastrukturminister Åsa Torstensson.
              Något besked har dock inte kommit.
            </seg>
            <seg xml:id="i-1e1c92b93ad8896c-0">
              Nu är det exakt sex månader till nästa riksdagsval den 19 september,
              och det besked jag får av näringsministern är att det kommer besked
              senare.
            </seg>
            <seg xml:id="i-821e5669a7d4ba3a-0">
              Jag skulle ändå vilja ge näringsministern möjlighet att lämna
              ett besked om sin inställning. Före valet var näringsministern
              närmast förnärmad när det fanns de som påstod att en borgerlig
              regering inte alls hade för avsikt att fullfölja bygget av Norrbotniabanan.
              Då var näringsministern närmast förnärmad och sade att det inte
              alls stämde utan att man absolut skulle göra det. Men efter valet
              har det, som sagt, varit tyst.
            </seg>
            <seg xml:id="i-4d89f648dcceac6e-0">
              Jag skulle vilja ge näringsministern möjlighet att här och nu
              redogöra för sin inställning till bygget av denna bana. Är det
              ett onödigt lyxbygge, som en del, framför allt moderater, har
              hävdat tidigare? Eller är det en nödvändig förutsättning för tillväxtmöjligheterna
              i norra Sverige och för en viktig del av vår basindustri?
            </seg>
          </u>
          <note type="speaker" xml:id="i-f38063200f9e23a1-0">
            Anf. 23 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-9">
            <seg xml:id="i-0539681298e52b7f-0">
              Fru talman! Det har kanske inte gått Ibrahim Baylan förbi att
              det har pågått en global finanskris av sällan skådat slag som
              självfallet slår hårt när det gäller arbetslösheten. Sverige har
              ändå klarat sig relativt väl jämfört med många andra länder, om
              vi ser vad som händer i Europa, i Grekland, Spanien, Portugal
              och många andra. Tack vare att vi har skött den offentliga ekonomin
              är Sverige i ett mycket bättre läge. Dock har exportindustrin
              det fortfarande tufft, och det gör att vi måste fortsätta att
              jobba för att stärka den delen av vår ekonomi.
            </seg>
            <seg xml:id="i-8e083e7a202e52b2-0">
              Det som är viktigt för Västerbotten är naturligtvis först och
              främst ett gott företagsklimat. Och har vi sänkt skatterna med
              50 miljarder totalt för företagen spelar det också en roll för
              möjligheterna att överleva i en så här svår situation. Vi har
              tillfört extra resurser till Almi för att kunna klara den här
              delen. Vi har låtit företagen skjuta upp sina skatteinbetalningar.
              Allt detta har vi gjort för att de ska kunna överleva den svåra
              situation som finanskrisen har inneburit.
            </seg>
            <seg xml:id="i-fd7e21789cc6fed1-0">
              Det är den ena delen, att se till att det finns bra företagsvillkor.
            </seg>
            <seg xml:id="i-51731d753da4e5c5-0">
              Den andra delen är, precis som Ibrahim Baylan säger, bra infrastruktur.
              Det är intressant att det är just Socialdemokraterna och Ibrahim
              Baylan som tar upp detta, för när vi tillträdde fattades det 100
              miljarder för den gamla planen.
            </seg>
            <seg xml:id="i-a983d88667f5445c-0">
              Jag är lite överraskad över att Ibrahim Baylan inte vet hur planeringsperioderna
              är och hur planeringsbesluten går till. Möjligen beror det på
              att Ibrahim Baylan inte är så aktiv i riksdagen. Men det måste
              ändå vara klart att vi har en planeringsperiod som går ut nu och
              att det sedan ska fattas ett nytt beslut för den kommande perioden.
              Jag vet inte att någon annan information har gått ut i det sammanhanget.
            </seg>
            <seg xml:id="i-7a272c7080cccf32-0">
              När vi tillträdde fattades det 100 miljarder för den gamla planen.
              Det var protester i Burträsk och på många andra ställen i länet
              därför att det inte fanns några pengar till skötsel och underhåll.
              Ni sade bara en massa saker i planer, men ni tillförde aldrig
              motsvarande resurser. Vi håller på att städa upp efter er nu.
              Vi har tillfört resurser både i en närtidssatsning och långsiktigt
              så att vi kan komma i kapp.
            </seg>
            <seg xml:id="i-9f81b76e95293323-0">
              Under lågkonjunkturen vilket är viktigt har vi kunnat både bygga
              enskilda vägar och sköta om det vägnät som vi har, men vi har
              också kunnat göra nödvändiga investeringar inte minst i Umeå.
              Umeå är en ort som har väntat länge på ett beslut om E4:an, och
              nu kan vi äntligen ta de första spadtagen och få det här att fungera.
            </seg>
            <seg xml:id="i-d9d44aaa612706bb-0">
              Det är också viktigt att se när man nämner Norrbotniabanan: Det
              är klart att jag som Centerpartiets partiledare och riksdagsledamot
              från Västerbotten tycker att Norrbotniabanan är ett viktigt projekt.
              Men regeringen har inte tagit ställning i det sammanhanget.
            </seg>
            <seg xml:id="i-d9bea925a45b7be1-0">
              Det är en sak som det är viktigt att konstatera, och Ibrahim
              Baylan kanske kan svara på det. Jag läste er egen budgetmotion,
              och där är Norrbotniabanan inte ens nämnd. Om man tycker att regeringen
              ska komma med ett besked i den frågan, innan man ens har behandlat
              den långsiktiga planen, är det anmärkningsvärt att man själv inte
              har nämnt Norrbotniabanan i sin egen budgetmotion. Det kan inte
              betyda annat än att Ibrahim Baylan nu talar som västerbottnisk
              riksdagsledamot utan att ha med sig partiet.
            </seg>
            <seg xml:id="i-50f1ba319d2f833c-0">
              Det sista jag ville kommentera är arbetslösheten. De sänkta arbetsgivaravgifterna
              för ungdomar innebär 104 miljoner kronor i sänkta kostnader för
              kommunerna i Västerbotten. Det rör 3 000 unga i kommunen. Detta
              vill ni ju ta bort! Det är alltså 3 000 unga som ska få besked
              av oppositionen att man inte ska satsa på dem: De behövs inte
              utan ska ut i arbetslöshet igen! Vad är det för signal? Om man
              tycker att det är viktigt att få ned arbetslösheten, varför vill
              man då skicka ut dessa 3 000 unga i Västerbotten i arbetslöshet
              igen något som de är otroligt oroliga och rädda för?
            </seg>
            <seg xml:id="i-96c66ceec9629dd7-0">
              Svara på frågan varför vi ska straffa unga om nu arbetslösheten
              är så hög!
            </seg>
          </u>
          <note type="speaker" xml:id="i-7170c04a594cf048-0">
            Anf. 24 IBRAHIM BAYLAN (s):
          </note>
          <u who="ibrahim_baylan_097896" next="cont" xml:id="i-73080ca0f10c4ff4-1">
            <seg xml:id="i-75fc9bcf32322dc1-0">
              Fru talman! Självbelåtenheten är oerhört stor hos näringsministern.
              Om självbelåtenhet skulle lönas av väljarna skulle Centerpartiet
              ha haft egen majoritet i Sveriges riksdag. Nu är inte situationen
              den. Tvärtom har Centerpartiet en väldigt kärv situation i opinionen.
              Man skulle kunna tro att detta kunde föranleda eftertanke och
              kanske till och med kursomläggningar.
            </seg>
            <seg xml:id="i-86390590dd39a18d-0">
              En del påstår att detta beror på Maud Olofsson som partiledare.
              Det tror inte jag. Jag tror att det i grund och botten beror på
              den politik man för.
            </seg>
            <seg xml:id="i-ba1892ccc22217ce-0">
              Man gick till val på en politik, och man fick många röster på
              den i orter som Umeå, Lycksele och Vilhelmina, men efter valet
              har man haft mer fokus på Stureplan i Helsingfors. Detta har väljarna
              märkt. Det finns i dag en stor besvikelse hos många centerpartister,
              och den förstår jag. Jag förstår om de känner sig övergivna.
            </seg>
          </u>
          <note xml:id="i-9312bc5ef6bc7afb-0">
            Anf. 25 TREDJE VICE TALMANNEN:
          </note>
          <u who="ibrahim_baylan_097896" prev="cont" xml:id="i-be75e377bca0bbbd-1">
            <seg xml:id="i-e5c1e19fd51d17d3-0">
              Jag vill be Ibrahim Baylan att hålla sig till ämnet. Debatten
              handlar om infrastruktur.
            </seg>
          </u>
          <note type="speaker" xml:id="i-5256d39380136692-0">
            Anf. 26 IBRAHIM BAYLAN (s):
          </note>
          <u who="ibrahim_baylan_097896" xml:id="i-497a07fa9a6c7121-0">
            <seg xml:id="i-9f33232f2c94ac2d-0">
              Fru talman! Jag kommer till ämnet om talmannen låter mig komma
              till ämnet. Det var ovanligt att talmannen avbryter just mig i
              detta medan näringsministern ägnar sig åt mycket annat som inte
              hör till ämnet.
            </seg>
            <seg xml:id="i-6dfbfb7f6b332618-0">
              Det finns en stor besvikelse, och den förstår jag. En del av
              den handlar naturligtvis om att man före valet exempelvis hörde
              näringsministern säga att man skulle fullfölja bygget av Norrbotniabanan,
              medan hon efter valet hittade tusen olika skäl att inte göra det.
              Ett av de skälen är att det var stora underskott när man tog över.
              Sanningen är dock att det fanns 70 miljarder i överskott i statsfinanserna
              när näringsministern tog över.
            </seg>
            <seg xml:id="i-809c8192763bea5f-0">
              Näringsministern påstår att jag inte känner till planeringsprocessen.
              Jag har varit ordförande för riksdagens trafikutskott och kan
              detta i detalj.
            </seg>
            <seg xml:id="i-b82179f9d776c190-0">
              Näringsministern påstår att det här kommer så småningom. Men
              regeringen har förut aviserat planerna betydligt tidigare, och
              sedan har det hela skjutits fram gång efter gång. Varför kan man
              bara spekulera om. Naturligtvis kan det vara för att man i regeringen
              inte är riktigt överens om detta.
            </seg>
            <seg xml:id="i-23265d955af0c2c6-0">
              Överskottet är 70 miljarder. Man har prioriterat skattesänkningar
              på nästan 100 miljarder. Det är klart att en regering hade kunnat
              prioritera helt annorlunda.
            </seg>
            <seg xml:id="i-b7f76fb0af49fc5a-0">
              Vidare försvarar sig näringsministern med att säga att Socialdemokraterna
              inte har detta med i sitt budgetförslag. Det stämmer inte, näringsministern!
              Läs den infrastrukturmotion som vi har väckt i riksdagen! Där
              pekar vi ut Norrbotniabanan bland tre strategiskt viktiga investeringar
              för landet. Vi pekar också ut en alternativ finansiering av bygget
              av banan, till exempel lån från Riksgälden, för att man ska kunna
              fullfölja bygget. Detta finns dokumenterat i riksdagen. Näringsministerns
              förhoppningar stämde alltså inte. Jag kan också säga att hela
              vårt parti står bakom detta, för det var en partimotion.
            </seg>
            <seg xml:id="i-0ac848b316013f3c-0">
              Jag återkommer till min fråga som näringsministern markant försöker
              undvika: Vad är regeringens hållning? När kommer ett besked? Mandatperioden
              har ju snart gått ut. Om man nu sjabblar bort frågan är risken
              uppenbar för att Norrbotniabanebygget skjuts på framtiden, för
              det tar självklart oerhört lång tid att både projektera och sätta
              i gång bygget. Sjabbla inte bort detta, näringsministern! Lämna
              ett tydligt besked: Vad är regeringens hållning och inställning,
              och när kommer ett tydligt besked om att detta bygge fortsätter?
            </seg>
          </u>
          <note type="speaker" xml:id="i-47e853a4add8f6a9-0">
            Anf. 27 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-10">
            <seg xml:id="i-e7ced9308b020308-0">
              Fru talman! Också Ibrahim Baylan har fått nya talepunkter. En
              del är gamla, till exempel den om Stureplanscentern.
            </seg>
            <seg xml:id="i-ab189c5733ddd9cc-0">
              Jag vill bara beskriva att under den period som jag har fått
              vara ansvarig för landsbygdsfrågorna har vi genomfört 140 åtgärder
              för landsbygden. Sedan tänkte jag hämta lite inspiration från
              Socialdemokraterna och se va de har skrivit om landsbygdsfrågorna
              i sin budgetmotion. Jag kan konstatera att i hela deras budgetmotion
              finns ordet landsbygd inte ens nämnt! Vem tror att ett parti som
              inte ens kan stava till ordet landsbygd i sin egen budgetmotion
              kommer att lägga fram några skarpa åtgärder som räddar landsbygden?
            </seg>
            <seg xml:id="i-27655e6bac481462-0">
              Infrastrukturen är mycket tydligt kopplad till landsbygden. Jag
              har varit på många byakongresser, landsbygdsriksdagar och annat
              och haft diskussioner med byar runt om i landet om just infrastrukturen.
              Det var ju därför vi tillförde extra resurser till enskilda vägar.
              Vi har äntligen höjt anslagen till enskilda vägar något som ni
              har dragit ned under åratal. Vi har äntligen höjt anslagen till
              skötsel, underhåll och tjälsäkring, så att vi nu har färre vägar
              än på länge med tjälskador på våren.
            </seg>
            <seg xml:id="i-f3d568084f9406b6-0">
              Man måste sköta vägnät. Man måste sköta järnvägsnät om de ska
              fungera. Men det har ni inte brytt er om.
            </seg>
            <seg xml:id="i-888003f355dce9ba-0">
              Sedan säger Ibrahim Baylan att det fanns ett överskott i budgeten.
              Ni har ju själva skrivit att det fattas pengar i infrastrukturplanen!
              Det har ni själva beskrivit. Ni hade en långsiktig plan. Ni tog
              spadtag och beskrev vad ni skulle göra, men förslagen och satsningarna
              blir verklighet först när det finns pengar.
            </seg>
            <seg xml:id="i-c508280490370630-0">
              Därför säger jag att det vi nu håller på med är att försöka städa
              efter er och få ordning på infrastrukturnätet både järnvägsnätet,
              vägnätet och bredbandsnätet så att vi får en infrastruktur som
              håller ihop Sverige.
            </seg>
            <seg xml:id="i-cc5aab04954c709d-0">
              Nästa steg är den långsiktiga planen. Det beslutet ska tas nu
              under våren. Då kommer besked om de långsiktiga satsningarna för
              den kommande tioårsperioden. Det är inget konstigt i det, och
              det är inget som borde överraska den som har varit ordförande
              i trafikutskottet. Det kommer alltså besked.
            </seg>
            <seg xml:id="i-61e063330dfc0588-0">
              Sedan är det viktigt att se de investeringar som har gjorts på
              E4, på E12, på stambanan och på det som finns i Umeå. Jag var
              på invigningen, och jag kan konstatera att till och med det socialdemokratiska
              kommunalrådet Lennart Holmlund var glad över den borgerliga regeringens
              besked. Man har ju väntat på detta i hur många år som helst och
              fått löften av den ena socialdemokratiska infrastrukturministern
              efter den andra, men det har aldrig skett något. Nu när vi har
              en borgerlig regering har vi möjlighet att vara med och påverka,
              och det är klart att jag också har varit med och påverkat detta.
              Nu kan vi ge dessa viktiga besked till umeborna.
            </seg>
            <seg xml:id="i-30867222a8d2fdb8-0">
              Det är möjligen på grund av dåligt samvete som Ibrahim Baylan
              vill höja tonläget och kräva besked och kräva besked om andra
              projekt. Jag tror att vi har en väldigt hög trovärdighet i Västerbotten
              om man tittar på hur mycket infrastruktursatsningar vi gör.
            </seg>
            <seg xml:id="i-dd2f3b4119b85da0-0">
              Jag fick faktiskt inget svar på frågan hur höjda arbetsgivaravgifter
              för unga skulle kunna leda till att arbetslösheten inte påverkas.
              Jag fick inget svar på det. Om nu arbetslösheten är ett stort
              problem, vilket Ibrahim Baylan tar upp, är det ju jättekonstigt
              om man vill ta bort 104 miljoner från kommunerna och att dessa
              3 000 unga nu ska kastas ut i arbetslöshet. Jag tror att de vill
              ha ett besked.
            </seg>
            <seg xml:id="i-498eb107da5d3383-0">
              Jag tror också att de 3 000 företag som har fått 20 miljoner
              i sänkta egenavgifter vill ha ett besked från Ibrahim Baylan.
              Jag tror också att de landsbygdsbor som vet att Ibrahim Baylan
              tänker samarbeta med Miljöpartiet, som ju vill höja bensinskatten
              med 2 kronor, vill ha ett besked. Det är alltså många västerbottningar
              som vill ha besked om hur vi ska utveckla näringslivet i Västerbotten.
            </seg>
          </u>
          <note type="speaker" xml:id="i-8fbdb87fd5b7454d-0">
            Anf. 28 IBRAHIM BAYLAN (s):
          </note>
          <u who="ibrahim_baylan_097896" xml:id="i-497a07fa9a6c7121-1">
            <seg xml:id="i-0787630f413a3f5a-0">
              Fru talman! Det är helt uppenbart att Maud Olofsson försöker
              prata om allt annat än själva sakfrågan. Jag har en teori om varför
              det är på detta vis. Jag tror inte att Maud Olofsson i grund och
              botten har backat från sitt vallöfte. Däremot är det kanske lite
              bekymmersamt att få igenom det i regeringen.
            </seg>
            <seg xml:id="i-94faf33b73bd309a-0">
              När riksdagen senast tog ställning till Norrbotniabanan, under
              riksdagsåret 20032004, fanns det ett parti som kraftfullt motsatte
              sig förslaget. Jag läser i den motion som Moderata samlingspartiet
              den gången skrev. Man skrev att man kraftfullt motsatte sig bygget
              av Norrbotniabanan.
            </seg>
            <seg xml:id="i-1fc91dd11640ffcc-0">
              Jag tror att det är det som är Maud Olofssons stora bekymmer.
              Det är inte Socialdemokraterna. Det är inte de stora överskott
              som vi lämnade över. Man kunde faktiskt ha prioriterat att fortsätta
              bygget av Norrbotniabanan. Men det gjorde man inte, för man valde
              skattesänkningar.
            </seg>
            <seg xml:id="i-599d455750f8daad-0">
              Maud Olofsson! Jag är inte här för att hålla på med pajkastning.
              Är det någonting vi kan göra tillsammans för att se till att övertyga
              moderater i regeringen och för att se till att man kan fullfölja
              det här bygget? Detta är oerhört strategiskt viktigt för de norra
              delarna av Sverige, för Sverige som nation och för våra möjligheter
              att exportera mycket av de naturtillgångar som vi har i de norra
              delarna av Sverige.
            </seg>
            <seg xml:id="i-41bbbdd92e9ea569-0">
              Jag sträcker ut en hand, Maud Olofsson. Vi har tydligt deklarerat.
              Vi har tydligt motionerat i riksdagen. Vi har också tydligt anvisat
              en alternativ finansiering för detta byggande. Det avslogs av
              den borgerliga majoriteten med hänvisning till att man skulle
              återkomma senare. Man har hela tiden sagt att det kommer nästa
              år. Och nu är vi ett halvår före nästa val.
            </seg>
            <seg xml:id="i-c1da89b00c7bd261-0">
              Då säger Maud Olofsson här att det kommer om några veckor. Okej,
              då sträcker jag ut en hand, Maud Olofsson. Är det någonting vi
              kan göra tillsammans för att se till att sätta tryck på det stora
              regeringspartiet, så att man medverkar till detta? Eller är frågan
              av den arten att den är förlorad? I så fall ska du ärligt medge
              det i stället för att försöka slå blå dunster i ögonen på väljarna.
            </seg>
          </u>
          <note type="speaker" xml:id="i-c3d4ab878bd99f8f-0">
            Anf. 29 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-11">
            <seg xml:id="i-2c136f339427168a-0">
              Fru talman! Jag förstår inte att Ibrahim Baylan säger att jag
              försöker undvika sakfrågorna. Är inte sakfrågorna för Västerbotten,
              sysselsättningen och den delen infrastruktur, landsbygdsutveckling,
              företagsåtgärder, elskatter, transportstöd och arbetsgivaravgifter
              för unga? Är det inte det? Vad handlar det om?
            </seg>
            <seg xml:id="i-830bff1d1d2c04f7-0">
              Det är ju helheten av politiken som avgör Västerbottens framtid.
              Jag och den övriga regeringen har kunnat ge ökade resurser till
              kommunerna, kunnat sänka arbetsgivaravgifter och egenavgifter
              för företagen och kunnat se till att de unga har större möjligheter
              att få sysselsättning. Vi har gjort satsningar på infrastrukturen.
              Det handlar om satsning på forskningsmiljöer, sänkta elskatter
              och förbättrat transportstöd. Det är klart att det påverkar Västerbotten.
            </seg>
            <seg xml:id="i-b2d5b125176a1ce1-0">
              Därför blir jag jätteöverraskad när Ibrahim Baylan säger: Jo,
              men det enda som vi ska prata om är Norrbotniabanan.
            </seg>
            <seg xml:id="i-08c0ba8dad5335f1-0">
              Norrbotniabanan är extremt viktig för att man ska få en bra infrastruktur.
              Men det är också de satsningar som vi nu har gjort i Umeå. Det
              är också de satsningar som vi gör på enskilda vägar, så att skogsnäringen
              kan få ut sin skog från de olika skogsområdena.
            </seg>
            <seg xml:id="i-6ed0a28d1fd7b780-0">
              Det är också viktigt att se att transportstödet som jag förändrade
              när jag tillträdde och som jag ökade anslagen till har gett nya
              möjligheter för de små företagen i Västerbottens inland att faktiskt
              konkurrera på ett bättre sätt.
            </seg>
            <seg xml:id="i-481ca93f41454e8d-0">
              Då har Socialdemokraternas tal hela tiden varit: Ja, men det
              drabbar Volvo Lastvagnar.
            </seg>
            <seg xml:id="i-fbaa4fda5af57133-0">
              Ja, men jag prioriterar de små företagen. Sedan får Volvo Lastvagnar
              finna sig i att det blir något mindre i transportstöd till Volvo
              Lastvagnar. Det är också det som EU-kommissionen har krävt av
              oss. Men det är viktigt att se att de små företagen har fått ett
              mycket bättre läge.
            </seg>
            <seg xml:id="i-734b60717d548840-0">
              Sedan kan jag konstatera att Ibrahim Baylan väljer att inte svara
              på frågan om ungdomarna. Vad tänker ni ge för besked till Västerbottens
              ungdomar, de 3 000 som nu ska kastas ut i arbetslöshet? Vad tänker
              ni ge för besked till alla de företag som fått sänkta egenavgifter
              och till glesbygdsborna som kan förvänta sig höjda bensinskatter
              när ni ska regera med Miljöpartiet?
            </seg>
          </u>
          <note xml:id="i-f6fec9ea109d04d3-2">
            Överläggningen var härmed avslutad.
          </note>
          <note xml:id="i-f063be467a92e236-0">
            5 § Svar på interpellation 2009/10:251 om Riksrevisionens granskningsrätt
            av Posten Norden
          </note>
          <note type="speaker" xml:id="i-aced3b54106838af-0">
            Anf. 30 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-12">
            <seg xml:id="i-5403cda28dbc801d-0">
              Fru talman! Eva-Lena Jansson har frågat mig om jag avser att
              vidta några åtgärder för att Riksrevisionen ska få granska verksamheten
              i Posten Norden AB. Vidare har interpellanten frågat om jag avser
              att vidta åtgärder för att Riksrevisionen ska få granska samgåendet
              mellan före detta Posten AB och Post Danmark A/S.
            </seg>
            <seg xml:id="i-e1ac64fc712e10bc-0">
              Jag har i denna kammare för lite mer än ett år sedan redan besvarat
              den första av Eva-Lena Janssons frågor. Ingenting i sak har ändrats,
              så jag upprepar mitt svar från förra året.
            </seg>
            <seg xml:id="i-632dd826e201da23-0">
              Jag har inte några principiella synpunkter på Riksrevisionens
              önskan att granska Posten efter samgåendet. Jag anser att Riksrevisionen
              i sin roll fyller en viktig funktion. Den svenska Riksrevisionen
              utgör en del av riksdagens kontrollmakt, och uppdraget bestäms
              till både omfattning och inriktning enligt lagen (2002:1022) om
              revision av statlig verksamhet m.m. Svaret var, och är, att det
              inte är jag eller regeringen som bör agera i frågan, utan det
              är riksdagen som genom lagen avgör gränsdragningen för Riksrevisionens
              granskningsrätt.
            </seg>
            <seg xml:id="i-b4b4e43726816158-0">
              När det gäller Eva-Lena Janssons andra fråga är mitt svar att
              Riksrevisionen, som är en myndighet underställd riksdagen, själv
              har att avgöra huruvida man kan och vill granska själva affären
              och samgåendet mellan Posten AB och Post Danmark A/S.
            </seg>
          </u>
          <note type="speaker" xml:id="i-77e6892780e9994d-0">
            Anf. 31 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0e15eae33b008fb7-0">
            <seg xml:id="i-f2f981b1f7f89101-0">
              Fru talman! Tack, Maud Olofsson, för svaret på interpellationen,
              även om jag tycker att det saknas lite information!
            </seg>
            <seg xml:id="i-5ed3d58663f61013-0">
              Bakgrunden till min interpellation är att Posten Norden är ett
              stort statligt bolag med stora värden, många anställda och en
              viktig verksamhet som riksdagen har all anledning att ha god insyn
              i.
            </seg>
            <seg xml:id="i-6f4f68baedbdf59e-0">
              Inför det tänkta samgåendet mellan Posten i Sverige och Post
              Danmark uppmärksammade Riksrevisionen, i ett brev daterat den
              24 oktober, näringsminister Maud Olofsson på det faktum att Riksrevisionen
              inte längre skulle kunna granska verksamheten, detta beroende
              på att Sverige inte längre skulle ha något bestämmandeinflytande
              över verksamheten.
            </seg>
            <seg xml:id="i-514e3f1eb46a4eee-0">
              Därmed upphörde Riksrevisionens rätt att också förorda revisorer
              i det statliga bolaget. Riksrevisionen föreslog i brevet till
              näringsministern att det i bolagsordningen för det nya svensk-danska
              moderbolaget Posten skulle anges att Riksrevisionen får granska
              verksamheten i bolaget och förorda revisorer. Det är något som
              näringsministern har avstått från att göra.
            </seg>
            <seg xml:id="i-b839de1aef5c1f2c-0">
              Näringsministerns svar till Riksrevisionen är daterat den 12
              maj 2009 det kom efter att vi hade haft en interpellationsdebatt
              här i riksdagen, den interpellationsdebatt som Maud Olofsson hänvisar
              till. I svaret hänvisar näringsministern till att det är lagen
              om revision av statlig verksamhet som ska avgöra vilka bolag som
              Riksrevisionen får granska.
            </seg>
            <seg xml:id="i-5ee677a9e91bbc44-0">
              Alla lagar som stiftas i riksdagen går att ändra. Den här regeringen,
              precis som många andra regeringar, fru talman, har lagt fram lagförslag
              och lagt fram förslag om ändringar, vilket Maud Olofsson har avstått
              från att göra i den här frågan.
            </seg>
            <seg xml:id="i-8a78d37cf883aeb1-0">
              Jag pekar också i min interpellation på att Riksrevisionen tidigare
              har valt att granska hur regeringen skött utförsäljning av andra
              statliga bolag. Och vi vet att Riksrevisionen har velat granska
              även den här frågan. Man har velat se på affärsmässighet, struktur
              och inflytandefrågor i det samgående som har skett mellan Posten
              i Sverige och Post Danmark.
            </seg>
            <seg xml:id="i-93404344c7031cc8-0">
              Andra aspekter för granskning är möjlighet till ägarstyrning
              utifrån att varken den svenska eller den danska staten har eget
              bestämmandeinflytande över bolaget längre.
            </seg>
            <seg xml:id="i-ec0b06478f2842ce-0">
              Vi vet till exempel, med tanke på regeringens oförmåga att styra
              Vattenfall, att det är viktigt att granska huruvida man klarar
              av att ha den här ägarstyrningen.
            </seg>
            <seg xml:id="i-efd6caddc4f2a9df-0">
              Nu har den här regeringen, via Maud Olofsson, valt att inte ha
              en insyn. Min fråga är: Varför? Varför väljer regeringen att avstå?
              Varför väljer man att inte lägga fram ett lagförslag eller göra
              ändringen i bolagsordningen för Posten Norden? Varför valde man
              att avstå? Det kan jag inte få svar på.
            </seg>
            <seg xml:id="i-30b75e2e5150cdf4-0">
              När det gäller möjligheten att göra det här vill jag säga att
              regeringen hade all tid i världen inför samgåendet, men man valde
              att avstå.
            </seg>
            <seg xml:id="i-3a72eb2c9755130f-0">
              Efter samgåendet är det faktiskt omöjligt för Riksrevisionen
              att ta del av information från det nya bolaget. Och eftersom det
              är ett nytt bolag äger de också all tidigare information som tillhörde
              Posten AB, det svenska bolaget. Därmed kan man inte komma åt att
              granska den verksamheten, som skulle ha varit viktig att granska.
            </seg>
            <seg xml:id="i-805e3719c7e848ce-0">
              Jag vet inte orsaken till att regeringen, som jag uppfattar det,
              försöker begränsa Riksrevisionens möjlighet att granska det här
              stora bolaget. Vi vet nu att det nya Posten Norden har annonserat
              att man ska säga upp 2 000 anställda. Vad beror det på? Man hänvisar
              till att det är en minskad mängd brev, men det kan också hänga
              ihop med att det danska bolaget kanske hade med sig sämre intäkter.
              Man kanske har en helt annan budget. Man kan ha vissa problem
              med ekonomin. Det kan vi inte få reda på nu i och med att den
              här granskningen har försämrats.
            </seg>
            <seg xml:id="i-fc9735707938ee70-0">
              Fru talman! Jag skulle gärna vilja ha reda på anledningen till
              näringsministerns passivitet när Riksrevisionen ändå pekade på
              att det skulle uppstå problem med den här granskningen.
            </seg>
          </u>
          <note type="speaker" xml:id="i-010c9b4ee95fa281-0">
            Anf. 32 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-60f39e5bc7affb95-13">
            <seg xml:id="i-c64fad3831ef2efb-0">
              Fru talman! Jag har lite svårt att förstå vad den här saken handlar
              om. Jag tycker att jag har svarat på den här frågan en gång förut.
              Jag har beskrivit att det är Riksrevisionen själv som avgör om
              man vill granska oss eller inte. Den försäljningsprocess som vi
              har haft kring det här får man väl granska. Det är Riksrevisionens
              uppdrag att bestämma det själv.
            </seg>
            <seg xml:id="i-2de6cdec90259653-0">
              Jag tycker att jag har gett besked i den frågan. Vi uppskattar
              ju bara att Riksrevisionen är med och granskar och att man har
              synpunkter, råd och anvisningar. Det gör man på andra bolag, och
              det gör man i det här sammanhanget också.
            </seg>
            <seg xml:id="i-a27dd40ba1a09460-0">
              Jag har lite svårt att förstå själva diskussionen och själva
              frågan. Möjligen antyds det att Socialdemokraterna är missnöjda
              med samgåendet, men det har jag inte hört så hemskt mycket om
              under debatten.
            </seg>
            <seg xml:id="i-a1f83a28a3b5e270-0">
              Jag tror snarare att samgåendet mellan Post Danmark och Posten
              Sverige är en förutsättning för att vi ska kunna klara postservicen
              framöver. Samgåendet har gått bra. Vi ser att det fungerar väl.
              Det är väldigt små komplikationer i samarbetet.
            </seg>
            <seg xml:id="i-512b7ac0ebd9410a-0">
              Det var en bra sak att slå samman dem. Det är ett sätt att också
              klara konkurrenskraften framöver. Det är väl bra om Riksrevisionen
              har ögonen på det.
            </seg>
          </u>
          <note type="speaker" xml:id="i-8ebaa988b12f9fc0-0">
            Anf. 33 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0e15eae33b008fb7-1">
            <seg xml:id="i-22fad83e716b56af-0">
              Fru talman! Det är intressant att näringsministern väljer att
              avstå från frågan som jag försöker få svar på, varför regeringen
              inte vill att Riksrevisionen ska få möjlighet att granska. Det
              är självklart att Riksrevisionen själv avgör vad man vill granska.
              Men om det inte finns praktiska möjligheter att genomföra denna
              granskning innebär det per definition att man hindras.
            </seg>
            <seg xml:id="i-a96b81680d6321ce-0">
              Regeringen har aktivt medverkat till att Riksrevisionen inte
              kan fortsätta granska. Man har gjort det genom att inte göra förändringarna
              i bolagsordningen för Posten Norden. Man har inte lagt fram ett
              lagförslag som gör det möjligt för Riksrevisionen att fortsättningsvis
              granska även statliga bolag som staten inte har bestämmande inflytande
              över, till exempel Posten Norden där Sverige har 50 procent bestämmande
              inflytande.
            </seg>
            <seg xml:id="i-e663398fe8d05bf7-0">
              Riksrevisionen har i sin verksamhetsplan lagt fram ett förslag
              till ändring i just den här lagen. Utgångspunkten ska vara att
              när det gäller den rättsutredning som under 2009 genomförts av
              Riksrevisionens mandat ska en framställan till riksdagen kunna
              lämnas senast den 1 november 2010.
            </seg>
            <seg xml:id="i-13daac483b9e2bce-0">
              Den frågan kommer riksdagen sedan att kunna få hantera. Det som
              är märkligt är att inte regeringen själv har agerat. Maud Olofsson
              anser i sitt svar att det är riksdagen som ska lägga fram förslag
              om lagar. Självklart. Vi motionerar och lägger fram en massa lagförslag.
              Problemet är att regeringen i den här frågan inte lyssnar på oss
              från oppositionen. Men regeringen har själv möjlighet att lägga
              fram lagförslag och hade kunnat undvika den här situationen.
            </seg>
            <seg xml:id="i-8cf738ed0ef6cbea-0">
              För mig känns det som att man försöker mörka vad det nu finns
              i den här affären och i det här samgåendet som kanske inte är
              så bra. Jag har ingen aning om hur det ser ut. En konkret sak
              som jag har sett i samgåendet mellan Posten Sverige och Post Danmark
              är att antalet män i ledningsgruppen utökades. Det blev ännu fler.
              Jag tror att det är en kvinna i ledningsgruppen på tolv personer.
            </seg>
            <seg xml:id="i-647cbf744abfbb3d-0">
              Vi vet inte hur det ser ut med bonussystem etcetera, och vi vet
              inte vad bakgrunden är till att de 2 000 anställda inom Posten
              ska få sluta. Det är häpnadsväckande i sig att 2 000 jobb försvinner
              i Sverige. Det har regeringen inte ens orkat gäspa åt.
            </seg>
            <seg xml:id="i-f658d58396c41893-0">
              Man kan fundera på vad det är i det här som man har velat dölja.
              Jag tycker att det är viktigt att Riksrevisionen ska kunna granska
              ett av våra största statliga bolag. Om man nu förvägras göra det
              och regeringen aktivt bidrar till att inte göra något åt det har
              regeringen ett ansvar.
            </seg>
            <seg xml:id="i-49575e4ad70170b4-0">
              Varför valde regeringen att inte göra den här förändringen i
              bolagsordningen? Och varför har man inte lagt fram ett lagförslag?
              Det har fortfarande Maud Olofsson försökt undvika att svara på,
              tycker jag.
            </seg>
            <seg xml:id="i-ec4339a06898f469-0">
              Jag hoppas att hon kan försvara varför man har varit så passiv,
              men jag är inte riktigt säker på att jag kommer att få något svar,
              fru talman. Men jag hoppas.
            </seg>
          </u>
          <note xml:id="i-f6fec9ea109d04d3-3">
            Överläggningen var härmed avslutad.
          </note>
          <note xml:id="i-026b12161152dcf8-0">
            6 § Svar på interpellation 2009/10:278 om upprustning av Västerdalsbanan
          </note>
          <note type="speaker" xml:id="i-c9f8390497cd6ad2-0">
            Anf. 34 Statsrådet ÅSA TORSTENSSON (c):
          </note>
          <u who="unknown" xml:id="i-142ea277a8300d41-0">
            <seg xml:id="i-58486e3224c59e32-0">
              Fru talman! Lena Olsson har frågat mig vilka åtgärder jag avser
              att vidta för att Västerdalsbanan ska bevaras och utvecklas i
              framtiden och vilka åtgärder jag avser att vidta för att även
              landsbygdskommuner med så kallade lågtrafikerade banor kan försäkras
              en inriktning där dessa banor bibehålls och utvecklas.
            </seg>
            <seg xml:id="i-2beac1dfa28bbd2e-0">
              Västerdalsbanan som går från Borlänge via Repbäcken till Malung
              är ett stråk av vikt för godstrafiken och har även betydelse för
              persontrafik och viss turisttrafik. Förstärkningsåtgärder för
              att öka bärigheten genomfördes under åren 20032004, och 2007 startade
              Banverket anpassningsarbeten på Västerdalsbanan för att kunna
              införa ett fjärrstyrt trafikstyrningssystem.
            </seg>
            <seg xml:id="i-974773cc2db4bf8e-0">
              Arbeten sker löpande längs hela den drygt 13 mil långa banan
              från Repbäcken till Malung och beräknas tas i bruk i oktober 2010.
              En vinst med det nya signalsystemet är att man ökar kapaciteten,
              säkerheten och tillgängligheten på banan.
            </seg>
            <seg xml:id="i-f5fed2ef045487de-0">
              Regeringen presenterade under hösten 2008 att 417 miljarder kronor
              ska avsättas för infrastrukturåtgärder under perioden 20102021.
              Trafikverken har utifrån de givna ekonomiska ramarna kommit fram
              till det förslag till nationell plan för transportsystemet som
              de lämnat till regeringen.
            </seg>
            <seg xml:id="i-21aa1a1652665e0d-0">
              Nu bereds förslaget i Regeringskansliet och även andra underlag.
              Till exempel länsplaneförslagen som regionerna har lämnat kommer
              att ingå i beredningen. Det är möjligt för länen att i länsplanerna
              bidra till järnvägsåtgärder som till exempel upprustning av järnvägsnätet.
            </seg>
            <seg xml:id="i-9d0866b4ac5e462e-0">
              Den slutgiltiga nationella planen och regionernas ekonomiska
              ramar har regeringen för avsikt att fastställa under marsapril
              2010. Därför vill jag inte föregripa beredningsprocessen och uttala
              mig om satsningar på enskilda järnvägsobjekt.
            </seg>
            <seg xml:id="i-8ca5ea56f0899e18-0">
              Utan att föregripa beredningen och bedömningarna som ska göras
              eller beslutet som ska fattas vill jag ändå då det gäller lågtrafikerade
              järnvägar framhålla att regeringen i infrastrukturpropositionen
              Framtidens resor och transporter gjorde bedömningen att delar
              av det lågtrafikerade järnvägsnätet kan ha en viktig funktion
              som matarlinjer till de större stråken.
            </seg>
            <seg xml:id="i-5f6c2b200341820e-0">
              I infrastrukturpropositionen fastslogs att Banverket i samråd
              med övriga transportmyndigheter och regionala organ ska analysera
              vilka av dagens lågtrafikerade banor man utifrån ett samhällsekonomiskt
              perspektiv bör överväga att rusta upp till högre standard och
              för vilka banor standardhöjande åtgärder inte krävs för att upprätthålla
              funktionen. Jag kan nämna att utredningen om lågtrafikerade banor
              är i slutskedet och ska presenteras för trafikverkens ledning
              under april 2010.
            </seg>
          </u>
          <note type="speaker" xml:id="i-0b9b4318aa78dd3d-0">
            Anf. 35 LENA OLSSON (v):
          </note>
          <u who="lena_olsson_bb92b4" xml:id="i-8cd317aa979b4381-0">
            <seg xml:id="i-1d56144531a8bd8a-0">
              Fru talman! Jag får tacka ministern för svaret som var ganska
              långt men som jag ändå inte tycker säger så mycket. Det är utredningar
              på gång, planer på väg in som ska behandlas och så vidare.
            </seg>
            <seg xml:id="i-9fc99bcafe3bdc13-0">
              Jag bor i orten Malung, och det här är en bana som sedan länge
              har blivit mer eller mindre misshandlad. Man har gjort små justeringar
              av banan och gjort en del investeringar för bärigheten. Det är
              en väldigt dålig kvalitet på banan. Det var också fråga om att
              man skulle sätta ned hastigheten.
            </seg>
            <seg xml:id="i-8f9af570fb82bbf3-0">
              Den här banan hotas rent långsiktigt av nedläggning. Det är inte
              bara den här banan utan också andra som ligger i farozonen.
            </seg>
            <seg xml:id="i-07b1bb3245071c61-0">
              När det gäller Västerdalsbanan har vi norra Europas största vinteranläggningar
              där uppe. Det är en näring. För vår del är det en basnäring. Det
              ingår också resor till den näringen. Det blir persontrafik.
            </seg>
            <seg xml:id="i-56778d56efa9f38d-0">
              Det som är angeläget är att den rustas upp så att den blir konkurrenskraftig.
              Länsplaner och sådant i all ära men prio ett är Dalabanan. Det
              har jag ingenting emot, men det får inte bli så att de som matar
              Dalabanan får ett undermåligt underhåll. Det har varit ett undermåligt
              underhåll på den här banan länge.
            </seg>
            <seg xml:id="i-ed066798c086dee5-0">
              Vi har också som bekant ett väldigt tryck på väg 71 som resulterar
              i att man inte bara måste ta miljöhänsyn utan också ta in trafiksäkerhetsaspekten.
              71:an är en av landets mest olycksdrabbade vägar.
            </seg>
            <seg xml:id="i-c3b18380f1cd38e4-0">
              Nu har man gjort en förstudie i regionen med EU-medel. Bansträckningen
              från Rågsveden upp till Malung är av väldigt dålig kvalitet och
              skulle behöva en upprustning. Det är väldigt viktigt. Därför lyfter
              jag upp den här frågan som en nationell angelägenhet.
            </seg>
            <seg xml:id="i-e1cb649accf5fc13-0">
              Kalkylerna håller ju inte. Vänsterpartiet har i sin budget en
              speciell post på nästan en miljard om året för lågtrafikerade
              banor. Regeringen räknar inte på samma sätt. Man anser att lågtrafikerade
              banor ingår i underhållet.
            </seg>
            <seg xml:id="i-a4fc74226b6b2d86-0">
              Jag vill höra ministerns svar på detta. Det är ju viktigt för
              basnäringen som grundar sig på att det kommer mycket turister.
            </seg>
            <seg xml:id="i-6c09825c82dc95df-0">
              Vi har ett stort sågverk med ca 100 anställda i Fiskarheden.
              Där går 58 lastbilar ut och 65 lastbilar in per dygn. Det är ett
              hårt tryck på vägarna. Man nöter ut dem.
            </seg>
          </u>
          <note type="speaker" xml:id="i-1df7052e2ac945d7-0">
            Anf. 36 JAN LINDHOLM (mp):
          </note>
          <u who="jan_lindholm_ff5f4c" xml:id="i-ee4faa25a37797a2-0">
            <seg xml:id="i-6caf3e22a48f8f4f-0">
              Fru talman! Vi står inför viktiga systemval. Jag vill kort presentera
              en vision för infrastrukturministern.
            </seg>
            <seg xml:id="i-fe412354d1790649-0">
              I Sälenområdet finns det redan i dag närmare 90 000 sängar att
              sova i om man räknar in privatägda fritidshus som tämligen regelbundet
              hyrs ut till turister. Det kommer att bli många fler under de
              närmaste åren 30 000 finns i pipeline, sägs det.
            </seg>
            <seg xml:id="i-db29fd20c69dbbe4-0">
              Under vinterhalvåret byter sängarna gäster nästan varje helg.
              De flesta åker bil till och från området. Tyvärr medför den anhopningen
              av trafik många olyckor. I hela landets vägnät, inte bara i Dalarna,
              var det 16 dödsolyckor förra året under sportlovsveckan.
            </seg>
            <seg xml:id="i-940d1029a30f799b-0">
              Västerdalsbanan är därför inte en angelägenhet bara för Dalarna,
              vilket jag tycker att ministern antyder i sitt svar. I första
              hand är det faktiskt en nationell angelägenhet.
            </seg>
            <seg xml:id="i-1f5615062c5024af-0">
              Vilket annat område i Sverige med så stora trafikvolymer saknar
              en järnvägsförbindelse? Jag tror inte att man kan hitta något
              exempel som ens kommer i närheten, utom möjligen Gotland på somrarna.
              Men där fyller ju båttrafiken samma funktion som tågen skulle
              kunna göra i det här området.
            </seg>
            <seg xml:id="i-6f26fb935da7f0b5-0">
              Om regeringen inte redan har fått det kommer man inom kort att
              på sitt bord få en ansökan om att bygga en stor flygplats i Sälenområdet
              en stor flygplats med möjlighet att ta emot de största flygmaskiner
              som finns. Det är ett ingrepp i fjällnaturen som kan jämföras
              med att bygga ett oljeraffinaderi på västkusten. Det sätter frågan
              om systemval på sin spets i skuggan av klimatfrågan.
            </seg>
            <seg xml:id="i-b6256c41870167c2-0">
              Är det en hållbar infrastruktur vi ska satsa på eller ska vi
              fortsätta att bygga utan hållbarhet tills vi stupar och samhället
              bryter samman?
            </seg>
            <seg xml:id="i-395285da9a152cac-0">
              Se möjligheten, Åsa Torstensson! Rusta upp den befintliga banan
              till högsta standard. Bygg ut den fram till ett hotellnära läge,
              till exempel vid Lindvallen. Bygg en stor stationsbyggnad med
              restauranger, kaféer och all tänkbar service. Förse den med linbanor
              till lämpliga platser i området runt omkring, till backar och
              övernattningsmöjligheter. Se sedan till att utrusta ett eller
              flera specialtåg för semestrande fjällturister och skapa ett system
              där bagage kan checkas in från avreseplatsen kanske någon annanstans
              i världen ända fram till hotellet i fjällområdet.
            </seg>
            <seg xml:id="i-be3964981c9e1c46-0">
              Naturligtvis ska man också bygga ut en bra infrastruktur för
              framtidens elbilar så att de som inte bor alldeles i närheten
              har den möjligheten och de uthyrningsfirmor som etablerar sig
              i området törs satsa på den senaste modernaste tekniken.
            </seg>
            <seg xml:id="i-80881c83fe96aafb-0">
              Hundratusentals svenskar besöker Sälenfjällen varje år, och fler
              blir det. Antalet besökare från andra länder växer i allt snabbare
              takt. Genom att göra de rätta valen skulle vi kunna skapa ett
              skyltfönster för klimatanpassning, ett skyltfönster för hållbar
              teknik, för framtidsbilder och inte minst för ett framtidshopp
              och något positivt ur infrastruktursynpunkt.
            </seg>
            <seg xml:id="i-b5bba333cf1edcae-0">
              Det går att spara många människoliv genom att skapa ett alternativ
              som är så attraktivt att de flesta väljer bort bilen och i stället
              tar tåget när de ska besöka fjällvärlden.
            </seg>
            <seg xml:id="i-7b0bb7dfc6c3c30a-0">
              Att visa att detta är möjligt skulle bidra till en omställning
              som vi ändå måste göra. Det handlar mycket om psykologi om vi
              ska klara det.
            </seg>
            <seg xml:id="i-4e96386e3a8428cc-0">
              Att en upprustning och förlängning av Västerdalsbanan dessutom
              skulle bidra till att flytta mängder av långväga lastbilstransporter
              från väg till järnväg, inte minst från sågverken som vi hörde
              Lena berätta om, gör det hela ändå attraktivare.
            </seg>
            <seg xml:id="i-56603ab5f32f408c-0">
              Min önskan är att regeringen vågar se längre än, som jag uppfattar
              ministerns svar, till att lappa och laga för de akuta behoven.
            </seg>
          </u>
          <note type="speaker" xml:id="i-98cfbd77b4c04255-0">
            Anf. 37 SVEN BERGSTRÖM (c):
          </note>
          <u who="sven_bergstrom_93e816" xml:id="i-2875f6c099aa24bd-0">
            <seg xml:id="i-5d66220a6af3b658-0">
              Fru talman! Det är frestande för en ledamot i trafikutskottet
              att kasta sig in i den här typen av debatter. Det är glädjande
              att vi är så många som är engagerade i trafikfrågor i allmänhet
              och regionala tågbanor i synnerhet. Jag hoppas att det inte bara
              är för att det är valår.
            </seg>
            <seg xml:id="i-c04fd1d629b23bca-0">
              Jag hoppas att det är ett bestående intresse. Under den förra
              mandatperioden såg vi att det är mycket ord när det gäller att
              satsa på järnväg, men när det kommer till att anslå pengar är
              intresset inte alltid lika stort.
            </seg>
            <seg xml:id="i-f47f269b803664ba-0">
              Den europeiska järnvägsunionen konstaterade för bara några år
              sedan att Sverige har varit sämst i klassen i Europa på att sköta
              järnvägarna. Då har det naturligtvis byggts upp ett jättelikt
              berg av behov av bättre underhåll, mer satsningar och mer pengar
              för att vi ska ta itu med det eftersatta underhållet.
            </seg>
            <seg xml:id="i-9e91dc0f8103bae8-0">
              Det är bra att intresset nu är stort på alla håll.
            </seg>
            <seg xml:id="i-b8cb40548c7e8057-0">
              Jag antar att ministern kommer in på att det har gjorts betydande
              höjningar av anslagen till järnvägssidan. När det gäller drift
              och underhåll har anslagen höjts med ungefär en tredjedel jämfört
              med hur det var under den förra mandatperioden. När det gäller
              nyinvesteringar är det en fördubbling i satsningar under den här
              mandatperioden på järnvägssidan.
            </seg>
            <seg xml:id="i-33cafd8e676a9d30-0">
              Det är glädjande, och det är jättebra. Men det illustrerar också
              att det är ett jättelikt behov. Det handlar inte bara om Västerdalsbanan.
              Jag kan räkna upp banor runt om i landet. På ministerns hemmaplan
              har vi Bohusbanan. Vi har Karlsborgsbanan, vi har Inlandsbanan,
              för att inte tala om min hemmaplan där vi har Dellenbanan mellan
              Hudiksvall och Ljusdal. Där ligger rälsen kvar, men trafiken har
              varit nedlagd ett tag och vi är många som hoppas och tror att
              det inom ett antal år, fem eller tio kanske, kan bli möjligt att
              återuppta trafiken. Det är uppbenbart att med den miljö- och klimatsituation
              vi har i världen och i Sverige kommer järnvägen att spela en allt
              viktigare roll.
            </seg>
            <seg xml:id="i-3766ee89d50ab9e5-0">
              Sjöfart och järnväg kommer att spela en allt viktigare roll i
              takt med att miljö- och klimatintresset växer. Vi ser att det
              är alldeles nödvändigt att minska de utsläpp som vägtrafiken orsakar.
              Det finns inga andra alternativ kända i dag än att kraftfullt
              satsa på järnvägstrafik och sjöfart och sådant som inte innebär
              så stor belastning på miljön.
            </seg>
            <seg xml:id="i-11958374607e540b-0">
              Det är välkommet att engagemanget för Västerdalsbanan och andra
              banor växer. Vi ska värna om alla de regionala banor som finns.
            </seg>
            <seg xml:id="i-c7b1b3fec4c7047f-0">
              Jag brukar drista mig till att säga att den dag måste vara förbi
              när vi lägger ned en enda meter järnväg i det här landet. Det
              gäller att hitta möjligheter att bevara och rusta upp de delar
              vi har kvar. Jag är övertygad om att Västerdalsbanan är ett angeläget
              projekt.
            </seg>
            <seg xml:id="i-991aa64b590dd33e-0">
              Jag vet att Region Dalarna med Anders Ahlgren i spetsen jobbar
              aktivt tillsammans med kommunerna för att hitta modeller för att
              ha kvar Västerdalsbanan, rusta upp den och kombinera den med smart
              busstrafik för att upprätthålla trafiken.
            </seg>
            <seg xml:id="i-4ebd371cf87abaee-0">
              Vi har, som Jan Lindholm och Lena Olsson har varit inne på, en
              enorm turistpotential runt Sälenfjällen.
            </seg>
            <seg xml:id="i-b2652fb56e67b968-0">
              I samband med Vasaloppet såg vi att biltrafiken kan korka igen
              vägarna så att det blir kaos. Tusentals åkare kom för sent till
              Vasaloppsstarten på söndagsmorgonen på grund av att trafiken fungerade
              så undermåligt. Då är järnvägen en potential som vi måste använda.
            </seg>
            <seg xml:id="i-0fb37e809aafc42e-0">
              Jag ansluter mig till alla dem som tycker att det här är ett
              angeläget projekt. Jag utgår från att regeringen också tar det
              här på största allvar och anstränger sig för att hitta modeller
              nu när åtgärdsplanen står för dörren så att vi kan komma till
              skott med en kraftfull satsning.
            </seg>
          </u>
          <note type="speaker" xml:id="i-0b6f1f0b350e5b4e-0">
            Anf. 38 Statsrådet ÅSA TORSTENSSON (c):
          </note>
          <u who="unknown" xml:id="i-142ea277a8300d41-1">
            <seg xml:id="i-bb39d1f3ec574e8d-0">
              Fru talman! Tack för engagemanget för järnvägsinvesteringar i
              stort. Det uppskattar jag verkligen; det har inte alltid varit
              så.
            </seg>
            <seg xml:id="i-1f49d154212fb8cd-0">
              Lena Olsson tycker inte att jag svarade på frågan. Jag svarade
              i allra högsta grad på frågan med just det som Lena Olsson efterfrågar.
            </seg>
            <seg xml:id="i-27d07dd8287e3d0c-0">
              De investeringar som görs nu är ganska avgörande för att Västerdalsbanan
              ska fungera.
            </seg>
            <seg xml:id="i-55953b594fd01cfe-0">
              Västerdalsbanan har i dag ett signalsystem som är svårt att förnya,
              och det är dyrt att underhålla. Ni som åker tåg känner till alla
              utrop när man skyller på signalsystemet som inte fungerar. Investeringar
              i ett nytt signalsystem ökar kapaciteten, ökar säkerheten och
              ökar tillgängligheten på banan. Det är ganska grundläggande förutsättningar
              just för att Västerdalsbanan ska kunna ta nästa steg i att vara
              en säker och intressant bana för, i detta sammanhang, godstrafiken
              som har ett stort behov av effektiva transporter och en logistik
              som fungerar.
            </seg>
            <seg xml:id="i-be8a039f6db7e0bb-0">
              Detta är ett pilotprojekt som, vilket kan te sig konstigt, man
              följer i ett europeiskt sammanhang mycket noga eftersom vi ska
              införa nya ERTMS-system på järnvägen och järnvägsinfrastrukturen
              i EU just för att det ska vara smidigt och tillmötesgå godstrafikens
              behov av att järnvägstransporterna blir effektiva. Det är de inte
              i EU. Där prioriterar man persontransporterna.
            </seg>
            <seg xml:id="i-7494f3b7e8addab0-0">
              Detta är en investering som påbörjades 2007, och man räknar med
              att det ska kunna tas i bruk i oktober 2010.
            </seg>
            <seg xml:id="i-f906cdbd9d1bcc52-0">
              Det här är samma moderna system som man under hösten kommer att
              ha på Botniabanan. Det är naturligtvis oerhört intressant och
              avgörande för att den grundläggande kapaciteten ska fortsätta
              fungera i ett sammanhang.
            </seg>
            <seg xml:id="i-cea2fdef9a0a3928-0">
              Här i debatten har man lyft fram järnvägen generellt. För första
              gången har vi gjort det arbete och åstadkommit den process som
              framför allt Jan Lindholm efterlyser. Vi låter den regionala nivån
              få ett stort ansvar och en stor delaktighet av den anledningen
              att man där kan identifiera vad som behöver prioriteras i förhållande
              till vilket näringsliv som man ser är på väg att utvecklas. Här
              är det i allra högsta grad turismen och turistindustrin i sig
              som naturligtvis har varit den givna verksamheten förutom oerhört
              traditionell näring som finns i dessa områden.
            </seg>
            <seg xml:id="i-f8eb79aa0ebff545-0">
              Region Dalarna har mycket tydligt i det underlag och det strategiska
              arbete som ligger som underlag för de nationella planerna pekat
              ut persontrafiken för att fånga upp det kollektiva resandet i
              syfte att minska vägtransporterna till våra turistanläggningar.
              Där har man gjort sina prioriteringar på Dalabanan.
            </seg>
            <seg xml:id="i-68efa75143620878-0">
              Vi kan alla räkna miljarderna som behövs till nyinvesteringar
              och till reinvesteringar i järnvägsnätet. Region Dalarna har varit
              med och gjort denna prioritering i syfte att minska trafiken.
            </seg>
          </u>
          <note type="speaker" xml:id="i-3ee002f0b1c8c082-0">
            Anf. 39 LENA OLSSON (v):
          </note>
          <u who="lena_olsson_bb92b4" xml:id="i-8cd317aa979b4381-1">
            <seg xml:id="i-d0eca9acdd31198c-0">
              Herr talman! Jag tackar ministern för svaret och alla er andra
              som har backat upp när det gäller Västerdalsbanan. Min fråga gäller
              lågtrafikerade banor över huvud taget.
            </seg>
            <seg xml:id="i-686693cc7ca98c35-0">
              Visst har man investerat i det nya trafiksystemet ERTMS, och
              man har utsett Västerdalsbanan som provbana. Men då vore det också
              angeläget att man gör investeringar i den bana där tågen ska gå
              eftersom den är undermålig enligt den undersökning som man har
              gjort. Det gäller sträckan RågsvedenMalung. Där behöver man investera.
              Här handlar det om att man ska kasta ut ca 80 miljoner på ett
              nytt system när underlaget på banan där tågen ska gå är undermåligt.
              Jag vill göra ministern uppmärksam på hur det ser ut i dag.
            </seg>
            <seg xml:id="i-7354475261bde0b2-0">
              Jag vet också vilka prioriteringar som länet gör. Jag vet också
              att denna bana är ett riksintresse för godstrafiken. Den hängde
              på gärdsgården för några år sedan när man tänkte ta bort banan
              som ett riksintresse. Efter påverkan tog man tillbaka det. Banan
              är hela tiden i riskzonen, och det verkar inte som om den ena
              vet vad den andra gör. Men om man slänger ut 80 miljoner på detta
              nya system måste man se till att tågen kan åka på banan eftersom
              kvaliteten på banan brister.
            </seg>
            <seg xml:id="i-39624721695e913f-0">
              Vi önskar också en elektrifiering för att man ska kunna använda
              motorvagnar som går på elektricitet.
            </seg>
            <seg xml:id="i-ae931453c053d2cf-0">
              När det sägs att banan är en angelägenhet för godstrafiken tänker
              man på varor. Det är svårt att få turismen betraktad som en näring
              över huvud taget. Jag vet inte hur länge jag har arbetat med dessa
              frågor. Men det är en näring som har stor betydelse för Sverige,
              och den växer hela tiden.
            </seg>
            <seg xml:id="i-a55d8e389f34a2f6-0">
              Vänsterpartiet vill att vi utvecklar denna bana ända upp till
              Sälen och helst över Trysil på den norska sidan och ned till Gardermoen.
              Det är fullt möjligt. Det gjordes en stor utredning som kom fram
              till det. Jag tror att det var 1996. Jag har försökt att leta
              reda på den, men jag har inte hittat den än, men jag hoppas att
              jag gör det.
            </seg>
            <seg xml:id="i-6039ff689d4628b1-0">
              Jag menar att detta måste bli en nationell angelägenhet. Man
              kan inte bara lägga allt på regionen. Banverket har denna bana
              som en provbana. Men det måste till vettiga resurser för underhåll
              och att man kan investera så att den håller för lång tid framöver.
            </seg>
            <seg xml:id="i-bedf15aae92276fc-0">
              Det är bekant i den här kammaren att Vänsterpartiet har en investeringsbudget
              när det gäller infrastruktur eftersom miljön och trafiksäkerheten
              har en stor betydelse för oss.
            </seg>
            <seg xml:id="i-71607b49fa93d1c9-0">
              Nu har jag tagit upp frågan om denna bana för första gången i
              den här kammaren, och jag har motionerat om den. Men den är av
              stor betydelse för näringslivets utveckling, även norr om Malung.
              Det finns stora önskemål om att man ska föra över gods från bil
              till järnväg. Om det är något som nöter ut vägarna för oss där
              uppe så att de blir livsfarliga så är det den tunga trafiken.
            </seg>
          </u>
          <note type="speaker" xml:id="i-a06136bf08359730-0">
            Anf. 40 JAN LINDHOLM (mp):
          </note>
          <u who="jan_lindholm_ff5f4c" xml:id="i-ee4faa25a37797a2-1">
            <seg xml:id="i-cead8a2a50ae05a8-0">
              Herr talman! Jag ska först vända mig till Sven Bergström och
              till ministern. Ni behöver inte vara oroliga för att mitt engagemang
              för Västerdalsbanan skulle ha något speciellt med valåret att
              göra. Jag engagerade mig för Västerdalsbanan tiotolv år innan
              jag ens funderade på att bli politiker 1987. Det är alltså ett
              gammalt och långt engagemang.
            </seg>
            <seg xml:id="i-8633a7d0e897fa87-0">
              Visst finns det andra banor som är viktiga, inte minst dubbelspåret
              mellan Falun och Borlänge som är en katastrof nu när vi börjar
              komma ur lågkonjunkturen. Det är synd att man inte satte i gång
              att bygga det förra året medan det var lågkonjunktur.
            </seg>
            <seg xml:id="i-5bba16243a222d1d-0">
              Jag tycker att det är synd att ministern bara ser detta som en
              lågtrafikerad bana. Jag försökte ge visionen att även om vi hade
              fem tågsätt som gick HelsingforsSälen tur och retur dygnet runt
              och fem andra tågsätt som gick tur och retur dygnet runt under
              helgerna från Göteborg skulle vi i bästa fall kunna klara 20 procent
              av trafiken. Vi vet att om tio år kommer beläggningen att ha ökat
              ännu mer. Det handlar inte om att tro att en mycket stor järnvägssatsning
              skulle minska trafiken på vägarna, utan det handlar om att slippa
              bygga motorvägar dit därför att trafikvolymerna är så enorma under
              bytesdagarna. Man kan kanske med viss ökad styrning minska dessa
              trafiktoppar genom att få andra bytesdagar än just under helgerna.
            </seg>
            <seg xml:id="i-7df462b28e38ee0c-0">
              När det gäller att länet skulle ta ett ökat ansvar försökte jag
              i mitt förra anförande visa att det är en nationell angelägenhet,
              inte minst ur trafiksäkerhetssynpunkt, även om olyckorna inte
              inträffar i Dalarna i första hand. Men dessa helger är våra värsta
              trafikhelger.
            </seg>
          </u>
          <note type="speaker" xml:id="i-5a9a17eeb567ebdb-0">
            Anf. 41 Statsrådet ÅSA TORSTENSSON (c):
          </note>
          <u who="unknown" xml:id="i-142ea277a8300d41-2">
            <seg xml:id="i-ab8cd32cc8529fd5-0">
              Herr talman! Jag vill gärna återkomma till vikten av den regionala
              nivåns och Region Dalarnas delaktighet i planeringen av infrastruktur.
              Syftet är att vi ska få ett sammanhållet system där den regionala
              nivån också är med och prioriterar. Det är därför det som Lena
              Olsson efterlyser också är en del av näringslivets delaktighet.
              Turismen är viktig i Dalarna, men vi har också en oerhörd potential
              på andra ställen. Det innebär att alltifrån den enskilda vägen
              till X 2000 eller flyget in till Sverige måste fungera, och detta
              måste höra samman och knytas ihop.
            </seg>
            <seg xml:id="i-1d33bae43aa6d36e-0">
              Det är därför jag återkommer till vikten av att ha en mycket
              tydlig regional delaktighet i detta. Det innebär inte, Jan Lindholm,
              att staten frånsäger sig ansvar ekonomiskt. Däremot skapar vi
              förutsättningar för länet att friare kunna hantera resurserna
              när det gäller det man själv förvaltar och bestämmer över.
            </seg>
            <seg xml:id="i-94c6c34b9b6844d3-0">
              Dessutom tillför regeringen mer resurser till länsplanen som
              länen själva kan hantera och prioritera, allt för att där kunna
              möta det som näringslivet har behov av men också för att stärka
              en arbetspendling som i allra högsta grad är lokal eller regional.
            </seg>
            <seg xml:id="i-eae09224a6cba459-0">
              På andra ställen har man tydligt tagit med lågtrafikerade banor
              i ett kollektivtrafiktänk och ett matartänk. Då blir det ett sammanhållet
              system. Detta har aldrig gjorts tidigare, men det är grunden för
              att vi ska kunna få järnvägssystemet att komma upp i rätt nivåer
              vad gäller det ständiga underhållet.
            </seg>
            <seg xml:id="i-82f9db6f5a61da71-0">
              Jan Lindholm och Miljöpartiet pratar väldigt mycket järnväg,
              men ni har inte levererat. Ni har haft väldigt många år på er
              att lägga riktade pengar till de lågtrafikerade banorna. Jag vet
              att ni inte har gjort det. Det är så dags att komma nu!
            </seg>
            <seg xml:id="i-d7d7efe9ba49a030-0">
              Jag tar den bollen, av den anledningen att jag nu tar järnvägssystemet
              och knyter ihop det med vägar och flyg. Dalarna är i allra högsta
              grad beroende av att de olika transportslagen utgör ett sammanhållet
              system. Annars fungerar det inte utanför storstaden.
            </seg>
            <seg xml:id="i-ce634cdfb9a2433f-0">
              Som mycket tydlig regionalist med stark tilltro till att varje
              del i landet kan utvecklas på sina premisser måste man vara lyhörd
              och fånga upp regionernas egna prioriteringar. Allt kan nämligen
              inte göras på en gång; det är jag den första att bekräfta. Vi
              gör dock allt för att få ut ytterligare effektivitet av de skattepengar
              vi lägger in i systemet.
            </seg>
          </u>
          <note type="speaker" xml:id="i-7f22693f6ef3eb41-0">
            Anf. 42 LENA OLSSON (v):
          </note>
          <u who="lena_olsson_bb92b4" xml:id="i-8cd317aa979b4381-2">
            <seg xml:id="i-f96b65b423e8ba3a-0">
              Herr talman! Visst är det bra med delaktighet från regionerna,
              men man har ju vissa begränsningar när det gäller resurser. Banverket
              har konstaterat att om tågförseningarna ska minska med 50 procent
              och det har man ju sagt och godskapaciteten öka med 50 procent
              måste man ha 7,6 miljoner kronor per år att lägga på banunderhåll.
              Vi i Vänsterpartiet har det till underhåll. Vi har också lagt
              nästan 1 miljard varje år till lågtrafikerade banor, och vi har
              Västerdalsbanan som en nationell angelägenhet.
            </seg>
            <seg xml:id="i-6bf451a7b0dbecc4-0">
              Om man nu har lagt ut 80 miljoner på den här provbanan, som är
              intressant för hela Europa, är det nödvändigt att vi får resurser
              fördelade av Banverket. Att de behöver mer pengar är det väl ingen
              som tvivlar på längre, efter allt vi har sett denna vinter som
              behöver göras. 80 miljoner har alltså provsystemet kostat, och
              då borde tågen också ha en rejäl räls att åka på.
            </seg>
            <seg xml:id="i-2fda6348ba5680b3-0">
              Banverket har som sagt konstaterat att man måste ha 7,6 miljoner
              per år om man ska minska förseningarna och öka godskapaciteten
              med 50 procent, och det gäller även den banan. Regeringen föreslår
              i sin budget 5,3 miljoner. Det räcker inte för att underhålla
              dessa lågtrafikerade banor. Hur ska detta gå till?
            </seg>
          </u>
          <note type="speaker" xml:id="i-ea52aa1d8247694b-0">
            Anf. 43 Statsrådet ÅSA TORSTENSSON (c):
          </note>
          <u who="unknown" xml:id="i-142ea277a8300d41-3">
            <seg xml:id="i-46a2bca337d45641-0">
              Herr talman! Jag vill bekräfta det Lena Olsson säger: Efter den
              här vintern är det fler som är intresserade av att prata drift
              och underhåll. Ibland är vädrets makter med en när man ska argumentera
              för sådant som väldigt få har engagerat sig i.
            </seg>
            <seg xml:id="i-385c2a5849182810-0">
              Jag har i mina tre budgetar, Lena Olsson, tillfört nya pengar
              till drift och underhåll, av den anledningen att jag vet hur det
              ser ut ute i de 150 år gamla spåren. Vi har tillfört ökade resurser
              motsvarande 33 procent på drift och underhåll. Men jag vet också
              att det behövs mer. Det är min allra högsta ambition att ge Banverket
              en långsiktighet inom den ramen så att de själva dels kan ha en
              strategi för när de bygger, ökar kapaciteten och byter de signalsystem
              och de växlar som behöver förnyas runt omkring i landet, dels
              kan göra detta på ett hållbart sätt. Det är då vi får ett hållbart
              system, allt i syfte att bejaka och understödja det som Lena Olsson
              efterlyser. Det är så vi knyter ihop landet. Det kan gälla stora
              turistorter, men det finns också områden runt dessa turistorter
              där människor bor och verkar som också behöver ha bra vägar och
              järnvägar för att det ska fungera i deras vardag. Detta är grunden
              för den planering som nu görs och det arbete som nu pågår, allt
              i syfte att knyta ihop landet och skapa förutsättningar för att
              binda samman människor i bättre resemönster.
            </seg>
          </u>
          <note xml:id="i-f6fec9ea109d04d3-4">
            Överläggningen var härmed avslutad.
          </note>
          <note xml:id="i-77d7a063e3ab820e-0">
            7 § Svar på interpellation 2009/10:286 om järnvägen från Pajala
            till Kolari
          </note>
          <note type="speaker" xml:id="i-e4777d3f8af42f8b-0">
            Anf. 44 Statsrådet ÅSA TORSTENSSON (c):
          </note>
          <u who="unknown" xml:id="i-142ea277a8300d41-4">
            <seg xml:id="i-98fa2a6e21d18944-0">
              Herr talman! Karin Åström har frågat mig om regeringen inte avser
              att anslå medel för den del av järnvägsprojektet som Banverket
              anser vara samhällsekonomiskt lönsam. Vidare har Karin Åström
              frågat mig vilken typ av projekt som jag anser är värda att finansiera
              med statliga medel om inte regeringen anslår medel till en ny
              järnväg till gruvetableringarna i Pajala.
            </seg>
            <seg xml:id="i-e4a3c836123ab047-0">
              I Sverige pågår den slutliga beredningen av åtgärdsplaneringen
              där trafikverken, som en permanent åtgärd, främst i samband med
              framtagande av underlag inför planeringen och beslut om genomförande
              av infrastrukturprojekt, ska pröva möjligheterna till medfinansiering
              från olika intressenter.
            </seg>
            <seg xml:id="i-26097971fd4cc779-0">
              Vid etablering av industriell verksamhet av det slag som är aktuellt
              i Pajala finns det ett gemensamt ansvar att hitta finansiella
              lösningar för till exempel anläggande av transportinfrastruktur.
              Det är också naturligt att den part som har det största behovet
              av att använda transportinfrastrukturen också tar motsvarande
              del av investeringskostnaden.
            </seg>
            <seg xml:id="i-4ee1a48e84fcc77a-0">
              För alla satsningar på infrastruktur inom ramen för åtgärdsplaneringen
              sker en samlad samhällsekonomisk bedömning. Regeringen fastställer
              de satsningar som ska genomföras under de kommande tolv åren.
              Beredningen av detta beslut pågår för närvarande, och jag vill
              inte föregripa beredningsprocessen och uttala mig om satsningar
              på enskilda objekt.
            </seg>
            <seg xml:id="i-64a0294bb3cba1b9-0">
              Jag vill avsluta med att referera till mitt tidigare svar om
              möjliga statliga satsningar på transportinfrastruktur i Pajalaområdet
              där jag informerade om att de ansvariga svenska och finska departementen
              för en kontinuerlig dialog om gruvverksamhet och transportinfrastruktur.
              Några definitiva ställningstaganden från de svenska och finska
              staterna finns dock inte i nuläget. Jag vill återigen betona att
              de stora investeringar som just nu planeras och genomförs i Norrbotten
              inom gruvnäringen bidrar positivt till utvecklingen i berörda
              kommuner.
            </seg>
          </u>
          <note type="speaker" xml:id="i-2a161601d32f5558-0">
            Anf. 45 KARIN ÅSTRÖM (s):
          </note>
          <u who="karin_astrom_465c9e" xml:id="i-b5ed7475a9b71287-3">
            <seg xml:id="i-cd0f79ac09832003-0">
              Herr talman! Tack för svaret, statsrådet, även om jag naturligtvis
              inte är fullt ut nöjd med det.
            </seg>
            <seg xml:id="i-b73551541919b482-0">
              Jag skulle vilja börja med, herr talman, att korrigera faktauppgifter
              från min skrivna interpellation. Detta handlar om när gruvorna
              i Pajala är färdiga för att påbörja brytning av järnmalm. Det
              kommer nämligen att starta upp. Den första gruvan, Tapuli, öppnar
              för brytning 2012. Den andra gruvan, Sahavaara, öppnar för brytning
              två år senare, alltså 2014. Den tredje gruvan, Pellivuoma, öppnar
              ytterligare något år senare. Det är stora satsningar som görs.
            </seg>
            <seg xml:id="i-f0cf0e2692a3d4ac-0">
              Som jag sade är jag inte nöjd med svaret. Statsrådet betonar
              att de stora investeringar som nu görs uppe i Pajala bidrar positivt
              till utvecklingen i berörda kommuner i Norrbotten. Om statsrådet
              anser att dessa nya gruvor också bara berör kommunen Pajala är
              statsrådet helt enkelt dåligt informerad. Något annat kan jag
              inte förstå, och jag vill bättra på den informationen.
            </seg>
            <seg xml:id="i-69a8cd4291b9c6aa-0">
              Herr talman! Det som händer uppe i Pajala är faktiskt historiskt.
              Det är i det närmaste samma stora förändring och omvandling som
              skedde uppe i Kirunatrakten i början av 1900-talet. Då liksom
              nu påbörjade man ett gigantiskt stort arbete med samverkan. Många
              aktörer var med för att få i gång den gruvbrytning som då var
              aktuell och det byggande av en järnväg som var förutsättningen
              för att man skulle få ned malmen till resten av Sverige och världen.
              Det var det lagarbete som fanns centralt, där alla drog åt samma
              håll och där staten hade ansvar för infrastrukturen, som var så
              framgångsrikt för att bygga hela Sveriges välfärd. Inte minst
              måste vi säga att det var rejäla exportinkomster som kom till
              vår statskassa.
            </seg>
            <seg xml:id="i-f5a41088f111a6d3-0">
              Fortfarande är det så att gruvnäringen ger både enorma exportinkomster
              till Sverige och massor av jobb. Vi har alltså fortsatt ökad global
              efterfrågan på mineraler och en otroligt positiv förändring i
              dessa frågor, inte minst i mindre regioner som Norr- och Västerbotten.
              Enligt experterna handlar det inte om något tillfälligt uppsving,
              utan det är rejäla grundläggande förändringar i jobb, tillväxt
              och utveckling i dessa regioner. Det är något som man inte har
              sett på extremt länge. Sverige är som bekant den absolut ledande
              gruvnationen inom EU.
            </seg>
            <seg xml:id="i-68c3c3ecbeb56aaa-0">
              Herr talman! Min interpellation handlar egentligen om statens
              eventuella finansiering av en nödvändig järnvägssträcka på svensk
              sida som ska bindas ihop med det finska järnvägsnätet. Jag måste
              berätta att det redan finns en avsiktsförklaring sedan slutet
              av februari mellan Banverket och bolaget Northland Resources om
              att finansiera den första delen av järnvägen.
            </seg>
            <seg xml:id="i-8d44aa7939e87d63-0">
              Det är alltså ett mycket långt framskridet projekt, och nu behövs
              ett konkret besked från regeringen om den statliga finansieringen.
              Det handlar om 18 kilometer järnväg som behövs, till en kostnad
              av totalt 800 miljoner kronor. Man kan alltså egentligen i detta
              sammanhang säga att det är snuspengar. Eftersom planerandet av
              järnvägar har långa ledtider måste dock ett positivt besked att
              denna sträcka finnas med i den nationella transportinfrastrukturplanen
              för 20102021 som ska komma inom de närmaste veckorna.
            </seg>
            <seg xml:id="i-aca69198fc6e1923-0">
              Min fråga till statsrådet, igen, är: Tycker statsrådet att detta
              är en viktig och prioriterad angelägenhet att satsa på? Om inte
              skulle jag gärna vilja veta varför.
            </seg>
          </u>
          <note type="speaker" xml:id="i-11e84e209e3e5244-0">
            Anf. 46 Statsrådet ÅSA TORSTENSSON (c):
          </note>
          <u who="unknown" xml:id="i-142ea277a8300d41-5">
            <seg xml:id="i-b6e93d5b4df38b8a-0">
              Herr talman! Till Karin Åström säger jag återigen det är andra
              gången jag får samma fråga, och tyvärr kan det tyckas tråkigt
              att ge samma svar att det pågår ett långsiktigt planeringsarbete
              för kommande investeringar på väg- och järnvägssidan. Det är ett
              pågående arbete där det naturligtvis i detta sammanhang, vilket
              jag har varit mycket noga med, förs tydliga regionala diskussioner
              om regional delaktighet och näringslivets delaktighet, allt i
              syfte att just möta näringslivet i Norrbotten och dess behov av
              effektiva godstransporter och godsflöden.
            </seg>
            <seg xml:id="i-206bb5c8ed4b0500-0">
              Naturligtvis finns i detta sammanhang kontakter med Northland
              Resources av den anledningen att det är oerhört intressanta investeringar
              som planeras och att det är intressanta insatser från ett internationellt
              företag som kommer att leda till många nya sysselsättningar i
              Norrland och runt omkring, vilket också påverkar Sverige i dess
              helhet. Northland Resources vet också regeringens syn på detta.
            </seg>
            <seg xml:id="i-9a364f112c8771a1-0">
              Detta kommer att utveckla och förändra samhällen och samarbetet
              mellan Sverige och Finland på ett sätt som kanske inte har gjorts
              på många år. Därför har vi naturligtvis en mycket nära diskussion
              med finska motsvarigheter och framför allt mellan det finska banverket
              och det svenska banverket, allt i syfte att föra diskussion med
              anledning av denna stora investering. Det är naturligtvis så att
              det alltid förs en diskussion med ett näringsliv som gör stora
              investeringar, och det sker ett nära samarbete med anledning av
              dessa intressenter.
            </seg>
          </u>
          <note type="speaker" xml:id="i-7bf20a20191d44f0-0">
            Anf. 47 KARIN ÅSTRÖM (s):
          </note>
          <u who="karin_astrom_465c9e" xml:id="i-b5ed7475a9b71287-4">
            <seg xml:id="i-171ea21eec47e321-0">
              Herr talman! Då vill jag beskriva lite mer och informera statsrådet
              lite mer vad gäller särskilt Pajala. Pajala är lika stort som
              när man ritar en triangel mellan Nynäshamn, Västerås och Gävle.
              Det är den ytmässiga storleken.
            </seg>
            <seg xml:id="i-7d4ebdbb1e6bb3bb-0">
              Pajala är också en avfolkningskommun, och så har det varit de
              senaste 50 åren. Det är en kommun som brottas med ständiga underskott
              i budget och med ständiga krav på balans i budgeten. Det är en
              kommun som har vana och rutin på att göra nedskärningar i vård
              och omsorg, skola och den kommunala verksamheten och klara av
              en hygglig och skapligt bra välfärd. Det är en kommun som nu har
              stora utmaningar med den omställning som behövs när gruvorna öppnas.
              Det kommer att behövas både regionala och nationella insatser
              särskilt till denna kommun, för när gruvorna är i gång 20142015
              kommer 1 600 personer att jobba i området. Det är alltså nya arbetstillfällen.
            </seg>
            <seg xml:id="i-e7dbb7b93a029389-0">
              När ministern så småningom kommer att vara med och delfinansiera
              den järnvägssatsning som ska till, alltså de snuspengar jag pratar
              om, kommer också möjligheten att öppna sig för ett kulsinterverk,
              som också ligger i planeringen. Det kommer att läggas på den svenska
              sidan. Det är en investering på 4 ½5 miljarder som kommer till
              och som naturligtvis har otroligt stor betydelse för regionen
              men också för Sveriges del.
            </seg>
            <seg xml:id="i-efb6e066b3e8c5e2-0">
              Detta bidrar alltså till jobb och utveckling inom hela regionen
              och kanske särskilt, skulle jag vilja säga, till grannkommunerna
              Övertorneå och Överkalix. Dessa små grannkommuner som finns i
              närheten är naturligtvis med på det här, och det kommer att betyda
              otroligt mycket. Vi får alltså en regional arbetsmarknad vi aldrig
              har haft under 1900-talet i dessa regioner om ett positivt besked
              kommer i den nationella transportplan som statsrådet snart kommer
              att lägga fram.
            </seg>
            <seg xml:id="i-f64162ea55a41dd5-0">
              Vad behövs då för detta? Jag upprepar igen: Det som behövs är
              snuspengarna, som i dag är mindre än 800 miljoner, eftersom Northland
              Resources redan är inne och finansierar. Det behövs att banan
              finns med i den nationella plan för transportsystemet för 20102021
              som läggs fast inom de närmaste veckorna.
            </seg>
            <seg xml:id="i-34d547b371f2c849-0">
              Med denna interpellation har jag förhoppningen att statsrådet
              har fått mer information och bättre kunskap om vilken betydelse
              denna satsning egentligen har för Pajala, Norrbotten och Norrland
              och framför allt för Sverige och de exportinkomster vi har att
              vänta. Så lyssna, statsrådet! Jag hoppas att statsrådet agerar.
              Det handlar om en framtid vi faktiskt kan vara med och bygga tillsammans.
            </seg>
          </u>
          <note type="speaker" xml:id="i-bd715274191c7dd1-0">
            Anf. 48 Statsrådet ÅSA TORSTENSSON (c):
          </note>
          <u who="unknown" xml:id="i-142ea277a8300d41-6">
            <seg xml:id="i-56156db457194c8f-0">
              Herr talman! Jag skulle kunna börja med att tacka Karin Åström
              för informationen. Hela mitt arbete utgår från att vara lokalt
              och regionalt närvarande. Jag har valt att till skillnad från
              tidigare ministrar ta lärdom av vad man har prioriterat och hur
              man ser på den regionala och kommunala utvecklingen och utvecklingen
              av Sverige. Därför prioriterar jag investeringar i vägar och järnvägar.
              Jag vet att hela landet behöver olika transportslag, och vi behöver
              knyta samman landet och möta godstrafikens behov av effektivitet
              och bra logistiska lösningar. Människor ska kunna bo kvar i sina
              orter men pendla till spännande jobb.
            </seg>
            <seg xml:id="i-4ae624aac9b12d74-0">
              Jag är i allra högsta grad informerad om vikten av att så här
              stora investeringar i ny gruvbrytning blir av. Det pågår ett arbete.
              Gruvverksamhet i sig behöver nödvändiga tillstånd, och där pågår
              ett arbete.
            </seg>
            <seg xml:id="i-81529d3124637f71-0">
              Infrastruktur är en viktig del i detta. Det finns en mycket tydlig
              samverkan mellan Sverige och Finland på ett sätt som jag efterfrågat
              i andra sammanhang när vi pratar om infrastrukturinsatser. Det
              är en investering på båda sidor om nationsgränsen.
            </seg>
            <seg xml:id="i-d62d62a90f2c6474-0">
              Som sagt pågår det ett arbete i regeringen med anledning av den
              långsiktiga åtgärdsplanen. En del funderar säkert på statens roll
              kontra de enskilda bolagens roll. Då kan jag göra en återkoppling
              till det som pågår i Kiruna, där man ska flytta en järnväg. LKAB
              är i allra högsta grad intressant, och det är LKAB som står för
              den absoluta merparten av kostnaderna för att bygga en ny järnväg,
              förutom en mycket tydlig standardhöjning och förbättringar efter
              en bedömning av Banverket. Det är inga annorlunda diskussioner
              eller någon annorlunda samplanering här jämfört med andra investeringar
              i motsvarade gruvprojekt.
            </seg>
          </u>
          <note type="speaker" xml:id="i-c69f6947e20adfbf-0">
            Anf. 49 KARIN ÅSTRÖM (s):
          </note>
          <u who="karin_astrom_465c9e" xml:id="i-b5ed7475a9b71287-5">
            <seg xml:id="i-8cd338cf9177e422-0">
              Herr talman! Självklart är det bra att vi får samverkan med Finland,
              men det förtar inte det viktigaste, att vi får till stånd denna
              järnvägssträcka på 18 kilometer rakt in till Kolari som kopplar
              ihop den finska järnvägen med den svenska. Det har betydelse för
              bland annat placeringen av kulsinterverket. Ett kulsinterverk,
              en investering på 45 miljarder, är betydelsefullt. Det är viktigt
              att det placeras på svensk sida, att det är Sverige som får de
              exportinkomster som detta ger och att det så att säga är hos oss
              som den satsningen finns.
            </seg>
            <seg xml:id="i-661ca8b9bc4a890a-0">
              Det är alltså, herr talman, en enorm historisk händelse. Det
              är otroligt spännande och intressant att följa utvecklingen där.
              Det känns gott att bolaget har gjort en avsiktsförklaring om medfinansiering
              av banan, så väldigt mycket är redan klart. Nu saknas denna järnväg
              i det nationella transportsystemet som statsrådet ska ta fram
              och presentera.
            </seg>
            <seg xml:id="i-5e1a16faa4ab1f78-0">
              Jag vädjar till ministern att agera och se till att denna järnväg
              finns med. Det handlar om mindre än 800 miljoner. Det är snuspengar
              när man tänker på vad Sverige som helhet kan få in i exportintäkter,
              jobb, utveckling etcetera.
            </seg>
            <seg xml:id="i-fc1bfbaf54b91a73-0">
              Jag vädjar, statsrådet: Agera, var med och skriv positiv historia!
              För detta är historia. Vi väntar oss konkreta och positiva besked
              i frågan inom de närmaste veckorna.
            </seg>
          </u>
          <note type="speaker" xml:id="i-466a687dfe53bca5-0">
            Anf. 50 Statsrådet ÅSA TORSTENSSON (c):
          </note>
          <u who="unknown" xml:id="i-142ea277a8300d41-7">
            <seg xml:id="i-76b4b4293a97ad7b-0">
              Herr talman! Den här regeringen har lagt ned oerhört mycket nya
              resurser och engagemang för att skapa ett sammanhållet transportsystem
              för att möta svenskt näringslivs behov av effektiva transporter.
              I det arbete som pågår finns naturligtvis det regionala perspektivet
              och de enskilda kommunernas inspel med i anledning av förändringar
              inom näringslivsstrukturen.
            </seg>
            <seg xml:id="i-2dbf5355c6eed372-0">
              Det här är, precis som Karin Åström beskriver, en oerhört spännande
              nyinvestering där man i dagsläget egentligen inte kan se vad nästa
              steg får för effekter för Sverige och framför allt för kringkommunerna,
              regionen och det svensk-finska samarbetet där jag ser många positiva
              utvecklingsmöjligheter.
            </seg>
            <seg xml:id="i-54f29bc1d7c40ffc-0">
              Det finns ett underlag som är med i den åtgärdsplan som bereds.
              Jag ska inte gå in på några enskilda projekt, herr talman, utan
              jag har mycket tydligt beskrivit hur vi arbetar nära näringslivet,
              kommuner och regioner i syfte att fånga upp vilka prioriteringar
              som bör göras för att skapa bra förutsättningar för jobb i Sverige.
            </seg>
          </u>
          <note xml:id="i-f6fec9ea109d04d3-5">
            Överläggningen var härmed avslutad.
          </note>
          <note xml:id="i-b6c1fb03f754cb53-0">
            8 § Hänvisning av ärenden till utskott
          </note>
          <note xml:id="i-419fc1ea6814200a-0">
            Föredrogs och hänvisades
          </note>
          <note xml:id="i-6134b6ece3babbc3-0">
            9 § Bordläggning
          </note>
          <note xml:id="i-fb8168f55298a338-0">
            Anmäldes och bordlades
          </note>
          <note xml:id="i-6dded547382d8246-0">
            10 § Anmälan om interpellationer
          </note>
          <note xml:id="i-317b2e5b356e9798-0">
            Anmäldes att följande interpellationer framställts
          </note>
          <note xml:id="i-31dea361b2cddb84-0">
            den 19 mars
          </note>
          <note xml:id="i-c49cce52345862f5-0">
            Eva-Lena Jansson
          </note>
          <note xml:id="i-c49cce52345862f5-1">
            Eva-Lena Jansson
          </note>
          <note xml:id="i-c49cce52345862f5-2">
            Eva-Lena Jansson
          </note>
          <note xml:id="i-c49cce52345862f5-3">
            Eva-Lena Jansson
          </note>
          <note xml:id="i-a5a38a0e9f652d6b-0">
            Lena Olsson
          </note>
          <note xml:id="i-cba8940272952faa-0">
            Maryam Yazdanfar
          </note>
          <note xml:id="i-cba8940272952faa-1">
            Maryam Yazdanfar
          </note>
          <note xml:id="i-cba8940272952faa-2">
            Maryam Yazdanfar
          </note>
          <note xml:id="i-a583ad11f68904f4-0">
            Interpellationerna redovisas i bilaga som fogats till riksdagens
            snabbprotokoll tisdagen den 23 mars.
          </note>
          <note xml:id="i-599cabecdc3e19a7-0">
            11 § Anmälan om frågor för skriftliga svar
          </note>
          <note xml:id="i-e93256870b2d96b4-0">
            Anmäldes att följande frågor för skriftliga svar framställts
          </note>
          <note xml:id="i-31dea361b2cddb84-1">
            den 19 mars
          </note>
          <note xml:id="i-eae26476fd130797-0">
            Margareta Persson
          </note>
          <note xml:id="i-5def0cc5af09fc97-0">
            Ronny Olander
          </note>
          <note xml:id="i-e098ffc01ebbe432-0">
            Frågorna redovisas i bilaga som fogats till riksdagens snabbprotokoll
            tisdagen den 23 mars.
          </note>
          <note xml:id="i-80455275afd97299-0">
            12 § Anmälan om skriftligt svar på fråga
          </note>
          <note xml:id="i-f0a439624bce4882-0">
            Anmäldes att skriftligt svar på följande fråga inkommit
          </note>
          <note xml:id="i-f23241484dd1177a-0">
            den 18 mars
          </note>
          <note xml:id="i-fe910b8e83f983ff-0">
            Per Bolund
          </note>
          <note xml:id="i-6cda9ede237d0ab5-0">
            Svaret redovisas i bilaga som fogats till riksdagens snabbprotokoll
            tisdagen den 23 mars.
          </note>
          <note xml:id="i-b0506954663013d4-0">
            13 § Kammaren åtskildes kl. 11.36.
          </note>
          <note xml:id="i-c7b7db9fd06c5229-0">
            Förhandlingarna leddes
          </note>
          <note xml:id="i-b83569a07e63465f-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
