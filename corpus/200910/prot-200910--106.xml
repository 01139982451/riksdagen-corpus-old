<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--106</head>
          <docDate when="2009-04-20">2009-04-20</docDate>
        </div>
      </front>
      <body>
        <div>
          <note xml:id="i-286b57de0ab6e189-0">
            ﻿
          </note>
          <note xml:id="i-b0171097cd3dc410-0">
            Riksdagens protokoll
          </note>
          <note xml:id="i-e72da7a9e6c71747-0">
            2009/10:106
          </note>
          <note xml:id="i-ab4c1dc543c171ce-0" type="date">
            Tisdagen den 20 april
          </note>
          <note xml:id="i-cc85d4ef2c5dea2b-0">
            Kl. 13:00 - 20:13
          </note>
          <note xml:id="i-68f97e3692ed44f5-0">
            1 § Justering av protokoll
          </note>
          <note xml:id="i-91a642b6b3e8bbd6-0">
            Justerades protokollen för den 13 och 14 april.
          </note>
          <note xml:id="i-2d001f8756464219-0">
            2 § Meddelande om frågestund
          </note>
          <note xml:id="i-1552c324967c1f44-0">
            Andre vice talmannen meddelade att vid frågestunden torsdagen
            den 22 april kl. 14.00 skulle frågor besvaras av statsminister
            Fredrik Reinfeldt (m).
          </note>
          <note xml:id="i-80c0831261fd23c7-0">
            3 § Anmälan om inkomna protokollsutdrag från utskott
          </note>
          <note xml:id="i-df486319c7de7a84-0">
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note xml:id="i-86218bd5e0f80c56-0">
            prot. 2009/10:23 från tisdagen den 13 april från utrikesutskottet,
          </note>
          <note xml:id="i-b88981629ce1216c-0">
            prot. 2009/10:26 från torsdagen den 15 april från justitieutskottet
            samt
          </note>
          <note xml:id="i-25a74c8bf9df3475-0">
            prot. 2009/10:30 från tisdagen den 13 april från trafikutskottet.
          </note>
          <note xml:id="i-eefead94341e0862-0">
            4 § Anmälan om inkomna uppteckningar från EU-nämndssammanträden
          </note>
          <note xml:id="i-d15922e7166bc609-0">
            Andre vice talmannen anmälde att uppteckningar från följande
            EU-nämndssammanträden inkommit:
          </note>
          <note xml:id="i-e296ca1a2f2b9429-0">
            5 § Svar på interpellation 2009/10:325 om den ekonomiska situationen
            i kommuner och landsting
          </note>
          <note type="speaker" xml:id="i-a57938e3121084fd-0">
            Anf. 1 Statsrådet MATS ODELL (kd):
          </note>
          <u who="unknown" xml:id="i-12645a4299a2fef8-0">
            <seg xml:id="i-36cabe78df33e879-0">
              Fru talman! Peter Hultqvist har frågat mig vilka åtgärder jag
              avser att vidta med anledning av de förväntade nedskärningarna
              inom kommuner och landsting orsakade av det avskaffade konjunkturstödet.
            </seg>
            <seg xml:id="i-e319799204029764-0">
              Låt mig först framhålla att när vi diskuterar sysselsättningsutvecklingen
              i kommunsektorn måste även de privatanställda som levererar tjänster
              på uppdrag av kommuner och landsting tas med. Även dessa tjänster
              finansieras av kommuner och landsting. Såsom redovisas i den ekonomiska
              vårpropositionen beräknas den totala kommunfinansierade sysselsättningen
              ha minskat med omkring 20 000 personer mellan 2007 och 2009, varav
              15 000 kan förklaras av utfasningen av plusjobben och friåret.
              Den kommunfinansierade sysselsättningen, rensad för plusjobben
              och friåret, har därmed minskat med omkring 5 000 personer.
            </seg>
            <seg xml:id="i-04ae390828201df4-0">
              Det tillfälliga konjunkturstödet till kommuner och landsting
              på 13 miljarder kronor är vilket framgår av beteckningen ett tillfälligt
              stöd. Stödet är avsett att användas för verksamhet under 2010.
              Därtill har en tillfällig höjning gjorts 2010 av det generella
              statsbidraget med fyra miljarder kronor. Skälen till detta är
              de bedömningar av den ekonomiska utvecklingen som gjordes i den
              budgetproposition som regeringen lämnade hösten 2009. Då beräknades
              att antalet arbetade timmar skulle minska med 1,5 procent under
              2010, vilket skulle påverka de kommunala skatteintäkterna negativt.
            </seg>
            <seg xml:id="i-44457f788b40fdfe-0">
              Nu räknar vi med att antalet arbetade timmar ökar med en halv
              procent i år. För 2011 har ökningen reviderats upp från 0,3 procent
              enligt bedömningen i höstas till 1,3 procent. Det innebär att
              vi har reviderat upp de kommunala skatteintäkterna med i storleksordningen
              10 miljarder kronor. Regeringen har dessutom tidigare aviserat
              en höjning av det generella statsbidraget med fem miljarder kronor
              från och med 2011.
            </seg>
            <seg xml:id="i-dbfb61f1fa50520d-0">
              Det förbättrade arbetsmarknadsläget gör att kommunsektorns ekonomiska
              förutsättningar har förbättrats. Den kommunalt finansierade sysselsättningen
              väntas nästa år ligga kvar på samma nivå som i år. Från och med
              2012 beräknas den öka. Det är alltså inte nedskärningar vi ser
              framför oss. Regeringen gör därför nu bedömningen att några ytterligare
              tillfälliga medel inte behöver tillföras kommuner och landsting.
            </seg>
            <seg xml:id="i-c888833df2219d49-0">
              Resursbehovet varierar dock mellan olika verksamheter. Om till
              exempel antalet barn i skolåldern minskar i en kommun behövs inte
              lika många lärare. Samtidigt kan resursbehovet öka inom andra
              verksamheter. Att prioritera mellan olika verksamheter är något
              som kommuner och landsting själva måste hantera. Det är en följd
              av den kommunala självstyrelsen och en förutsättning för att resurserna
              används där de gör bäst nytta.
            </seg>
            <seg xml:id="i-d0305500d388d728-0">
              Jag vill avslutningsvis framhålla att den ekonomiska utvecklingen
              är svår att förutse. Regeringen följer därför noggrant den ekonomiska
              utvecklingen i kommunsektorn och återkommer med en förnyad bedömning
              av kommunsektorns ekonomi i höstens budgetproposition.
            </seg>
          </u>
          <note type="speaker" xml:id="i-6294eabe02241230-0">
            Anf. 2 PETER HULTQVIST (s):
          </note>
          <u who="peter_hultqvist_c9866b" xml:id="i-25d5508cac9b73f1-0">
            <seg xml:id="i-cfff474c0d76e769-0">
              Fru talman! Tack, statsrådet, för svaret!
            </seg>
            <seg xml:id="i-0ea599970753ca2f-0">
              Lärarförbundet har genomfört en undersökning av läget på landets
              skolor och av hur kommunerna hanterar ekonomin för i år, 2010.
              Man har kommit fram till att fyra av fem kommuner har skurit ned
              på skolan i 2010 års budget fyra av fem kommuner. 44 procent uppger
              att lärartätheten var sämre 2009 än 2008. Från Lärarförbundets
              sida säger man att man länge har varnat för att 2010 kan bli ett
              nattsvart år för skolan.
            </seg>
            <seg xml:id="i-8568fdd3ea926276-0">
              Man har krävt att man ska satsa mer pengar på kommunerna. Man
              uttalar en stark besvikelse och säger att det är ett svek mot
              skolan nu när statsbidragen för nästkommande år kommer att minska
              med hela 12 miljarder.
            </seg>
            <seg xml:id="i-29518cff9d0aad54-0">
              Statsbidragen minskar. Även om regeringen säger att man lägger
              på 5 miljarder i en generell ökning handlar det om en minskning
              i storleksordningen 12 miljarder. Detta är grundläggande fakta.
              Dessa 12 miljarder motsvarar ungefär 35 000 heltidstjänster i
              kommunerna. Det är klart att detta kommer att märkas. Det är stora
              pengar det handlar om, och det har heller inte varit lätt för
              kommunerna att leva upp till balanskravet under förra året. Många
              har klarat det, men det har också krävt stora åtstramningar i
              verksamheten.
            </seg>
            <seg xml:id="i-5c4d5070b7d38a95-0">
              Jag kan förstå att regeringen känner sig tvingad att dra bort
              de 12 miljarderna, för om man har sänkt skatterna så mycket som
              man har gjort under den här mandatperioden närmare 100 miljarder,
              där en stor del har gått till de mest välbeställda, de med de
              största villorna och förmögenheterna, de som har tjänat över 1
              miljon kronor är det klart att man i sina kalkyler kommer fram
              till att det inte finns pengar över till den offentliga sektorn
              och till kommunerna. Därför föreslår man denna sänkning som man
              nu genomför, och så ger man sken av osäkerhet och målar upp en
              bild av att det kanske blir bättre och att ekonomin kanske är
              sådan att det håller i alla fall.
            </seg>
            <seg xml:id="i-63fae29798a65f05-0">
              Konjunkturinstitutet säger att skatteintäkter utvecklas svagt
              samtidigt som kostnadstrycket ökar. Man skriver att det krävs
              stora anpassningar för att klara balanskravet 2011. Man pekar
              på att det krävs 13 ½ miljarder ytterligare till kommunerna, och
              då drar regeringen bort 12 miljarder!
            </seg>
            <seg xml:id="i-e581d3587c1d34d9-0">
              Detta kommer att märkas i skolorna, i äldreomsorgen och i den
              kommunala verksamheten. Den dagliga verksamheten är inte en sådan
              idyll som Odell tycks tro eller som han försöker måla upp.
            </seg>
            <seg xml:id="i-20e755811453718f-0">
              Om man ska kunna få en bättre kvalitet i skolan behövs det fler
              lärare, inte färre. Det behövs fler vuxna i skolan som kan hjälpa
              till med att på olika sätt stå för den sociala verksamheten. Det
              behövs personal som kan ställa upp och stötta när elever med särskilda
              behov behöver extra hjälp. Det kräver resurser. De resurserna
              finns i dag inte i tillräcklig utsträckning.
            </seg>
            <seg xml:id="i-15ec291366761679-0">
              För att få effektivitet i uppbyggnaden av skolans verksamhet
              skulle vi behöva ha ett riktat statsbidrag som gick direkt till
              skolan och inte kunde användas på andra områden. Annars tror jag
              inte att vi får ut den effekt som skulle behövas för att på ett
              ordentligt sätt kunna bygga upp och förbättra kvaliteten i skolan.
            </seg>
            <seg xml:id="i-f1518456b7844683-0">
              Det är alltså ett mycket negativt besked att man minskar statsbidragen
              nästa år. Jag skulle vilja fråga Odell: Har Konjunkturinstitutet
              fel i sin bedömning att det krävs 13 ½ miljarder ytterligare?
            </seg>
          </u>
          <note type="speaker" xml:id="i-528dbf0f675be1bc-0">
            Anf. 3 Statsrådet MATS ODELL (kd):
          </note>
          <u who="unknown" xml:id="i-12645a4299a2fef8-1">
            <seg xml:id="i-d010d6f26887c439-0">
              Fru talman! Den sista mars beslutade regeringen om den här skrivelsen
              till riksdagen om utvecklingen i den kommunala sektorn. Där kan
              Peter Hultqvist och andra intresserade läsa att lärartätheten
              hela tiden har ökat från 2005 och så långt fram som statistiken
              sträcker sig.
            </seg>
            <seg xml:id="i-14f738586e3ace6d-0">
              Först och främst borde kanske Peter Hultqvist kunna enas med
              mig om att vi ska vara glada över att antalet anställda i den
              kommunfinansierade sysselsättningen bara har minskat med 5 000
              personer som ett resultat av den största finansiella och ekonomiska
              kris som världen har upplevt.
            </seg>
            <seg xml:id="i-5c08d9a64573c6f1-0">
              Nu arbetar ungefär 1 050 000 personer i kommunsektorn. Enligt
              Finansdepartementets prognos kommer den här siffran att öka till
              1 075 000 personer 2014.
            </seg>
            <seg xml:id="i-12711d4856fd4d71-0">
              Vi kan titta lite bakåt och gå till 1997. Då såg det mycket annorlunda
              ut. Tre år in i den mandatperioden hade man den så kallade 90-talskrisens
              värsta period tre år bakom sig. Då hade den dåvarande regeringen
              genomdrivit en politik som gjorde att det bara fanns 993 000 som
              var anställda av kommuner och landsting. Det var en minskning
              med ungefär 140 000 anställda på bara fyra år. Och det var bara
              ett fåtal av dem som hade gått till privata utförare.
            </seg>
            <seg xml:id="i-ee30852ac046fe39-0">
              Då kan man naturligtvis fråga sig: Hur blev det så? Ja, man får
              väl anta att statsbidragen, som den socialdemokratiska regeringen
              sköt till, inte räckte. Man kan nog till och med anta att om man
              hade skjutit till ett antal miljarder hade den massiva sysselsättningsminskningen
              kunnat undvikas. Men man gjorde andra prioriteringar. Man kanske
              tog ansvar för statens finanser. Vad vet jag? Peter Hultqvist
              kanske kan erinra sig hur man tänkte på den tiden.
            </seg>
            <seg xml:id="i-ff1ef13989873562-0">
              I alla händelser har Alliansen under den här tiden skjutit till
              så mycket pengar till kommunsektorn att minskningen av antalet
              anställda och sysselsatta i välfärdssektorn har minimerats. Vi
              har heller aldrig äventyrat de offentliga finanserna, även om
              den rödgröna oppositionen gärna hade sett att vi hade gjort det,
              om jag uttrycker mig lite profilerat i den delen. Det har ju kommit
              ett antal förslag om utökade utgifter av olika slag.
            </seg>
            <seg xml:id="i-06eefe5947b87724-0">
              Men man måste ändå fråga sig: Hur kunde Socialdemokraternas politik
              under Ingvar Carlsson och under Göran Persson 199497, som ledde
              till 140 000 färre i välfärdssektorn, vara rätt när Alliansens
              politik nu är fel, trots att den fram till 2014 leder till 25
              000 fler jobb i samma sektor?
            </seg>
          </u>
          <note type="speaker" xml:id="i-77f745f9c7b0441f-0">
            Anf. 4 PETER HULTQVIST (s):
          </note>
          <u who="peter_hultqvist_c9866b" xml:id="i-25d5508cac9b73f1-1">
            <seg xml:id="i-02aa2d0fb9f359d9-0">
              Fru talman! Lärarförbundets undersökning visar att lärartätheten
              sjunker i många kommuner. 44 procent av de tillfrågade uppger
              att lärartätheten var sämre 2009 än 2008. Är den undersökning
              som de har gjort fel? Är det resultat som de konstaterar fel,
              att fyra av fem kommuner har skurit ned på skolan i 2010 års budget?
            </seg>
            <seg xml:id="i-63fc1c20e274a775-0">
              Det vi hade under vår regeringstid var ett riktat statsbidrag
              till skolan, Wärnerssonpengarna, om Odell minns dem. Jag var kommunalråd
              i Borlänge på den tiden. Jag kunde följa hur de här Wärnerssonpengarna
              föll ut och sätta det i relation till nyanställning av lärare
              och personal. Det var ett mycket bra sätt att se att det hände
              någonting på skolan. Jag skulle vilja ha tillbaka det här riktade
              statsbidraget.
            </seg>
            <seg xml:id="i-8c5df1819ea21806-0">
              Det är nog så, Odell, att det inte blir fullt trovärdigt för
              er del om ni inte vågar er på att rikta ett statsbidrag till skolan.
            </seg>
            <seg xml:id="i-a6948b14c2a400c2-0">
              Det har ju visat sig, när det gäller det tillskott som ni gav
              i statsbidrag under förra året, att det endast var 9 procent av
              kommunerna som använde det på ett sådant sätt att den totala andelen
              av statsbidraget, som motsvarar skolans andel av de kommunala
              budgetarna, gick till skolan. Det var endast 9 procent. I 42 procent
              av kommunerna gick inte en enda krona till skola och utbildning.
            </seg>
            <seg xml:id="i-cb89cab5e2d4b7cd-0">
              Vad händer när man tar bort 12 miljarder nästa år? Det är ju
              det som är ursprunget till den här debatten. Kan vi se framför
              oss en förbättrad situation i skolan och på andra områden i kommunerna?
              Är de här 12 miljarderna någonting som inte kommer att märkas?
              Självklart kommer det här att märkas, och det kommer att leda
              till åtstramningar i den kommunala sektorn.
            </seg>
            <seg xml:id="i-35bf5278e96fc789-0">
              Det ni hade som ingångsvärden när ni tog över ansvaret för Sverige
              var en ekonomi som var sund. Det var en arbetslöshet som var låg.
            </seg>
            <seg xml:id="i-2105719b1ef068fd-0">
              Nu ligger vi på ett underskott i statsfinanserna i storleksordningen
              100 miljarder. Man har sänkt skatterna företrädesvis för de välbeställda
              med ungefär ett lika stort belopp. Och arbetslösheten ligger på
              9 procent. 9 procent är en mycket hög arbetslöshet. Det är ingen
              låg arbetslöshet. Det är en mycket hög arbetslöshet. Att i det
              läget dra ned så här stora belopp på statsbidragen, som nu ska
              ske under nästkommande år, tycker jag är oansvarigt. Det är inte
              rimligt. Det kommer att leda till stora åtstramningar, och det
              kommer att vara arbetstillfällen som försvinner.
            </seg>
            <seg xml:id="i-c3ad37c4890ab363-0">
              Oavsett vad man säger om att man ska förbättra kvaliteten i exempelvis
              skolan kommer det inte att leda till de resultaten, för det man
              behöver i skolan är fler lärare och mer övrig personal.
            </seg>
            <seg xml:id="i-bad76f8d45b4d386-0">
              Jag skulle vilja rekommendera ett antal skolbesök för Odells
              del, så att han kan diskutera just de här frågorna. För jag delar
              inte den bild som Odell ger av hur det ser ut runt om på skolorna
              i Sverige.
            </seg>
            <seg xml:id="i-aa432456a86bec2f-0">
              Däremot finns det i Lärarförbundets undersökning en bild som
              stämmer ungefär överens med de skolbesök som jag har gjort. Fyra
              av fem kommuner har skurit ned på skolan. Man visar också att
              ungefär 44 procent av de tillfrågade upplever en sämre lärartäthet,
              att det har utvecklats på det sättet.
            </seg>
            <seg xml:id="i-f81075413c3d6ee5-0">
              Sedan ska man ha klart för sig att plusjobben var någonting som
              underlättade mycket i skolan. Det kom in annan personal som kunde
              hjälpa till på ett mycket konstruktivt sätt. Återupprätta plusjobben
              och gör därmed också en insats för svensk skola!
            </seg>
          </u>
          <note type="speaker" xml:id="i-29bcbcab8e3571c9-0">
            Anf. 5 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-0">
            <seg xml:id="i-31fcac83deac6b91-0">
              Fru talman! Jag begärde ordet eftersom jag för några veckor sedan
              ställde frågor till Anders Borg om just varför ni har dragit ned
              det tillfälliga stödet till kommunerna eller varför ni bara ger
              tillfälligt stöd under valåret. Hur tänker ni då? Tänker ni att
              väljarna glömmer av sådant? Tänker ni att det bara är viktigt
              att hålla sysselsättningen uppe i kommunerna under valåret?
            </seg>
            <seg xml:id="i-e18c23dbfbf463a0-0">
              Jag tycker då att det är ganska cyniskt att man till och med
              räknar med att väljarna inte själva kan räkna ut att det, om kommunerna
              får mindre pengar nästa år, innebär försämringar i kvaliteten.
              Det blir mindre personal på fritidshemmen.
            </seg>
            <seg xml:id="i-eda9da67dc4519ee-0">
              Nu finns det fritidshem som har 4045 barn i sina grupper med
              bara en eller två anställda. Det är fruktansvärt dåligt för de
              här barnen. Det blir inte någon ro eller någon tid för läxläsning
              eller någonting på eftermiddagarna. Ska det dras in ytterligare
              i kommunerna blir det etter värre.
            </seg>
            <seg xml:id="i-c411d40bae29bc55-0">
              Sedan var det detta med Konjunkturinstitutet. Min fråga kvarstår,
              för Anders Borg ville inte svara mig för några veckor sedan om
              varför man bestämt sig för att dra in det tillfälliga stödet till
              kommunerna och bara ha det under valåret. Han ville inte svara
              på frågan om hur ni hade tänkt. Det är möjligt att Mats Odell
              vill svara på det.
            </seg>
            <seg xml:id="i-bae2e29d70dd72d1-0">
              Då lägger jag till frågan om Konjunkturinstitutet. Tror inte
              Mats Odell på Konjunkturinstitutets bedömningar? Konjunkturinstitutet
              räknar med att det krävs 13,5 miljarder mer. Eftersom vi har en
              sådan här befolkningsstruktur och eftersom befolkningen blir äldre
              och äldre och eftersom det krävs mer resurser till sjukvården
              och till äldreomsorgen krävs det mer pengar från staten. Det är
              Konjunkturinstitutets bedömning. Delar inte Mats Odell den bedömningen?
            </seg>
            <seg xml:id="i-044bcd00c47e20c6-0">
              Jag kan lägga till ytterligare en fråga. Det gäller plusjobben.
              Enligt Mats Odell räknas de inte. Dem drog han bara bort. Dem
              behöver vi inte räkna med. Jag träffade många personer som var
              plusjobbare. Och jag träffade många inom äldrevården och på förskolorna
              som sade att plusjobbarna gör ett fantastiskt arbete.
            </seg>
            <seg xml:id="i-86659fc95f123dce-0">
              De ser till så att vi kan sätta guldkant på tillvaron. Man kan
              gå ut och gå med de äldre, och man kan hjälpa till i köket. Man
              gör en insats i samhället. Men ni bestämde er. Så fort ni hade
              vunnit valet kastade ni ut plusjobbarna. De ska ut i arbetslöshet.
            </seg>
            <seg xml:id="i-7936ac91b3685b68-0">
              Många plusjobbare kontaktade mig och var förtvivlade över att
              de skulle gå arbetslösa när de visste att de kunde göra en jättebra
              insats i kommunerna. Men det tyckte inte den borgerliga regeringen.
              Jag fick säga till de plusjobbarna att det tyvärr inte är vi socialdemokrater
              som styr det här landet längre.
            </seg>
            <seg xml:id="i-b87eec028e5b85ce-0">
              Men vi kan ändra på det till hösten. Då kan vi se till så att
              det återigen blir möjligt för skolan att behålla personal, möjligt
              att ha kvalitet i äldrevården, att ta hand om de äldre, att det
              blir möjligt för sjukvården att fortsätta att ha en hög kvalitet.
              Det kan vi socialdemokrater se till om vi vinner valet till hösten.
            </seg>
            <seg xml:id="i-5a72dbccfdceed14-0">
              Vi tycker att det är oansvarigt av den borgerliga regeringen
              att se till så att det blir ännu fler som sägs upp inom kommuner
              och landsting. Hur många räknar ni med? Ni har vid något tillfälle
              räknat med att 60 000 personer ska försvinna inom välfärdssektorn.
              Kan det bli ännu fler? Kan det bli 70 000? Kan det bli 80 000
              personer som kommer att försvinna inom välfärdssektorn? De personerna
              behövs i allra högsta grad, Mats Odell.
            </seg>
          </u>
          <note type="speaker" xml:id="i-dbdf3814e0cfbddc-0">
            Anf. 6 Statsrådet MATS ODELL (kd):
          </note>
          <u who="unknown" xml:id="i-12645a4299a2fef8-2">
            <seg xml:id="i-76d68f8468100804-0">
              Fru talman! Jag tror att vi här samtliga är medvetna om att Sverige
              och inte bara Sverige utan hela världen är på väg, förhoppningsvis,
              ut ur en kris som är den värsta som vi har upplevt sedan 1930-talet.
              Om vi tittar på omvärlden ser vi att Sverige har klarat sig kanske
              bäst av medlemmarna i Europeiska unionen och är en av de absolut
              bästa inom OECD.
            </seg>
            <seg xml:id="i-5bfb5c5a5a2f3a6a-0">
              Vi har kunnat skjuta till 17 000 miljoner, 17 miljarder, till
              kommunsektorn detta år. Vi ser att skatteintäkterna nästa år ökar
              med 13 miljarder mer än vad vi trodde när vi presenterade budgetpropositionen
              för riksdagen. Det är saker som man måste ta in.
            </seg>
            <seg xml:id="i-e68818eec05ce95d-0">
              Det jag säger i mitt svar och det vi säger i vårpropositionen
              är att vi följer utvecklingen noggrant. Det är svaret både till
              Peter Hultqvist och Monica Green.
            </seg>
            <seg xml:id="i-e67c88cd4dfe61d2-0">
              Ja, Konjunkturinstitutet är en statlig myndighet som hjälper
              regeringen att ta fram underlag för sina beslut. Och vi följer
              utvecklingen. Vi följer vad Konjunkturinstitutet säger. Sedan
              kommer vi att ta ställning till detta när vi kommer fram till
              en tidpunkt då det är dags att göra det. Det är i samband med
              att vi presenterar budgetpropositionen.
            </seg>
            <seg xml:id="i-3fd52643a8fe58d0-0">
              Peter Hultqvist säger, och även Monica Green, att det försvinner
              en massa jobb. Sanningen är att prognosen är att det tillkommer
              25 000 nya fasta riktiga jobb inom den kommunfinansierade sektorn.
            </seg>
            <seg xml:id="i-c6fe7a2cbc447153-0">
              Det är den prognos som finns. Man kan naturligtvis alltid försöka
              trolla med siffror och få det att verka som att det försvinner
              jobb. Men det är en ganska brant uppförsbacke, skulle jag vilja
              säga, om man tittar på hur det verkligen ser ut.
            </seg>
            <seg xml:id="i-43db7daaaf222665-0">
              Vi ska komma ihåg att under den här krisen har välfärden kunnat
              förstärkas kraftigt. Enskilda anställda inom kommunsektorn har
              också fått det bättre. De skattesänkningar som Peter Hultqvist
              och framför allt Monica Green talar föraktfullt om har gett en
              undersköterska minst 1 300 kronor mer netto i plånboken per månad.
              Det är en månadslön till per år.
            </seg>
            <seg xml:id="i-5398ff022e996e06-0">
              Det betyder att det handlas i Konsum och Ica runt om i Sverige,
              att hjulen hålls i gång och att vi har kunnat ta oss igenom den
              här krisen på ett så pass lyckosamt sätt som Sverige har kunnat
              göra jämfört med andra länder. Det tycker jag inte att man kan
              bortse från.
            </seg>
            <seg xml:id="i-84197fc06a929707-0">
              Ja, vi ersatte plusjobben med något mycket bättre, nämligen nystartsjobb
              som leder in till riktiga jobb. Det är en reform som jag tror
              att alla som har omfattats av plusjobb och de som nu finns i nystartsjobb
              kan glädja sig åt. Det är en stor förbättring.
            </seg>
          </u>
          <note type="speaker" xml:id="i-43686fe77eba0484-0">
            Anf. 7 PETER HULTQVIST (s):
          </note>
          <u who="peter_hultqvist_c9866b" xml:id="i-25d5508cac9b73f1-2">
            <seg xml:id="i-cbc6a2a230f70fcd-0">
              Fru talman! Plusjobben innebar att man inom exempelvis skolsektorn
              kunde få in många äldre personer som kunde gå in och hjälpa till
              med eleverna i skolans sociala verksamhet och även i klassrummen
              i vissa stycken. Plusjobben har inte ersatts av nystartsjobben
              när det gäller verksamhetens inriktning, det som har betytt något
              i exempelvis skolans verksamhet. Ditt uttalande här är inte relevant
              och överförbart.
            </seg>
            <seg xml:id="i-f64bf3f1ba392d0a-0">
              När det gäller skatterna kan man säga att har man sänkt skatten
              så pass mycket som man nu har gjort, med 100 miljarder, är väl
              pengarna slut så att man inte kan upprätthålla det här med 12
              miljarder extra nästa år. Det går inte heller att skylla på att
              krisen är orsaken till att man inte klarar 12 miljarder extra
              nästa år. För hade man haft en medveten vilja att precis som vi
              gjorde på vår tid rikta ett statsbidrag till skolan och på det
              sättet garantera fler lärare och mer personal hade man kunnat
              göra det och avstå en del av skattesänkningarna, framför allt
              dem som har gått till de mest välbeställda.
            </seg>
            <seg xml:id="i-57ac925468fb46f2-0">
              Vi tycker att det är viktigare att satsa pengarna i skolan och
              rikta ett statsbidrag dit än att fortsätta de här skattesänkningarna.
              Jag vill bara påminna om grundläggande fakta som Lärarförbundet
              tog fram. Fyra av fem kommuner skär i skolan. Lärartätheten sjunker.
              Skolverket har bekräftat detta. Skolverket har bekräftat att så
              ser verkligheten och realiteten ut.
            </seg>
            <seg xml:id="i-f446aacce651339b-0">
              Jag tycker att regeringen som nu värderar och analyserar bör
              ta till sig att så här ser verkligheten ut. Det går inte att prata
              om kvalitet och kvalitetsutveckling om man inte är beredd att
              stå upp och rikta pengar och se till att det blir ekonomi så man
              har tillräckligt med personal. Så ser verkligheten ut.
            </seg>
          </u>
          <note type="speaker" xml:id="i-b4a632b8db1b8415-0">
            Anf. 8 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-1">
            <seg xml:id="i-6ae9ddb1f3a68c6e-0">
              Fru talman! Jag var i Gullspång i går. Det är en av de kommuner
              som har det tuffast, en av de kommuner som har det jättesvårt
              ekonomiskt och som har svårt att få finansiering för sin verksamhet
              och klara balanskraven. De står dagligen inför hur de ska klara
              verksamheten, hur de ska klara att ge de äldre den vård de behöver.
            </seg>
            <seg xml:id="i-a4473ab24c94a2b3-0">
              De i Gullspång är inte ensamma. Det var dem jag besökte i går,
              men jag har varit i Töreboda och i Karlsborg. Jag har varit i
              många av de kommuner som har det väldigt svårt. Jag träffar de
              anställda där och även vårdtagarna som vill ha en bra kvalitet.
            </seg>
            <seg xml:id="i-c2d0a67de6017670-0">
              Ni är så cyniska i den borgerliga regeringen så ni ger ett tillfälligt
              stöd under valåret till kommunerna. Ni räknar med att sedan ska
              de säga upp personal under nästa år.
            </seg>
            <seg xml:id="i-d02604476af6dfc3-0">
              Vi följer utvecklingen noga, säger Mats Odell. Kan det vara så
              att ni fyra veckor före valet i ett valmanifest smäller till med
              att nu ger vi pengar till kommunerna? Det är ännu mer cyniskt
              att bara fyra veckor innan valet ge sådana besked. Det hade varit
              nu man hade kunnat säga att vi kan ge besked att även nästa år
              behöver kommunerna, och landstingen som har sjukvården, det här
              stödet.
            </seg>
            <seg xml:id="i-a4b0c2bff4ca0697-0">
              Sedan säger Mats Odell att undersköterskorna har fått mer pengar
              i plånboken. Om de får behålla jobbet har de fått några hundralappar,
              men de har fått dyrare försäkringar på bilar och a-kassa och allt
              annat. Om de förlorar jobbet, vilket många av dem har gjort, blir
              de straffade dubbelt. De får betala högre skatt bara för att de
              är arbetslösa. Dessutom får de lägre ersättning.
            </seg>
            <seg xml:id="i-f7dc8b8566d0fedf-0">
              Ni straffar de arbetslösa dubbelt för att ni tycker att det är
              deras eget fel. I själva verket är det ni som ser till att kommunerna
              inte klarar sina balanskrav och klarar av den viktiga verksamhet
              som de bedriver för sina kommuninvånare.
            </seg>
          </u>
          <note type="speaker" xml:id="i-42d94c12e2962b1c-0">
            Anf. 9 Statsrådet MATS ODELL (kd):
          </note>
          <u who="unknown" xml:id="i-12645a4299a2fef8-3">
            <seg xml:id="i-cd9b60b874954f33-0">
              Fru talman! Jag är lite förvånad. Peter Hultqvist har varit kommunalråd
              i många år och måste därmed anses ha en överblick över hur en
              kommun fungerar och hur kommunpolitikerna ska prioritera. Ändå
              tror han inte att han själv eller hans partikamrater Ilmar Reepalu
              eller Anders Lago förmår att prioritera det som är viktigast i
              deras kommuner.
            </seg>
            <seg xml:id="i-41dc7864fcce4512-0">
              Det handlar om det kommunala självstyret. Vi ska förse kommunerna
              med resurser som gör att de tillsammans med utjämningssystemet
              har goda förutsättningar att ge sina medborgare välfärd. Ska vi
              sitta här i Sveriges riksdag och bestämma och öronmärka det precis?
            </seg>
            <seg xml:id="i-8d23e468f5f08ae1-0">
              Det där är något som vi frångick när vi fick regeringsmakten.
              Jag som kommunminister arbetade för att vi skulle lägga tillbaka
              i påsen för att myndigförklara kommunpolitikerna. De finns närmast
              människorna, de träffar på medborgarna i Ica och Konsum och ute
              på stan. Det är viktigare att de fattar de här besluten än att
              vi fattar detaljbeslut här. Det är i alla fall vår uppfattning.
            </seg>
            <seg xml:id="i-ad3c2995df4a99f1-0">
              Det vi nu är inne på är att sänka skatten för landets pensionärer.
              Det är någonting som är oerhört viktigt. De står på tur. De har
              burit en tung börda för att vara med och bygga upp vårt land,
              och de har all rätt att nu få en del av välfärden. Detta kommer
              vi att göra.
            </seg>
            <seg xml:id="i-205f37937eb03bdc-0">
              Vi kommer också att ta ställning i budgetpropositionen till om
              det behövs mer resurser till kommuner och landsting, men vi tycker
              inte att det nu finns tillräckliga skäl att ge kommunerna tillfälliga
              konjunkturbetingade stöd, eftersom skatteintäkterna har gått upp
              så mycket. Men vi följer som sagt utvecklingen och har beredskap
              att återkomma i budgetpropositionen.
            </seg>
          </u>
          <note xml:id="i-dbffef0c484c7623-0">
            Överläggningen var härmed avslutad.
          </note>
          <note xml:id="i-378904430444db6d-0">
            6 § Svar på interpellation 2009/10:323 om projektstöd till bredbandsutbyggnad
            i glesbygd
          </note>
          <note type="speaker" xml:id="i-725453e9d68aa074-0">
            Anf. 10 Jordbruksminister ESKIL ERLANDSSON (c):
          </note>
          <u who="unknown" xml:id="i-12645a4299a2fef8-4">
            <seg xml:id="i-149ebac3068b8711-0">
              Fru talman! Eva Johansson har ställt en fråga om vad infrastrukturministern
              tänker göra för att säkerhetsställa att de ekonomiska föreningar
              som ansökt om projektstöd, utifrån de då givna förutsättningarna
              enligt landsbygdsprogrammet 20072013, ska få sina ansökningar
              prövade i enlighet med de ursprungliga reglerna.
            </seg>
            <seg xml:id="i-8f78f7b64bb675e2-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-f5cdb4ab90a841d5-0">
              Först vill jag poängtera att det är länsstyrelserna och Sametinget
              som är beslutande myndigheter för bredbandsstöd inom landsbygdsprogrammet,
              vilket också innebär att de har den grannlaga uppgiften att prioritera
              mellan inkomna ansökningar inom ramen för en given budget. Varken
              jag eller andra myndigheter kan eller får ifrågasätta länsstyrelsernas
              eller Sametingets prioriteringar och beslut i enskilda ärenden.
              Samma sak gäller för kommunernas beslut om medfinansiering av
              projekt.
            </seg>
            <seg xml:id="i-6a77fbb1252eb5eb-0">
              Projektstöd för bredbandsutbyggnad har sedan programstarten sommaren
              2007 varit möjligt inom ramen för landsbygdsprogrammet om det
              varit fråga om småskaliga infrastruktursatsningar inom programåtgärden
              för grundläggande tjänster på landsbygden. Budgeten för denna
              åtgärd är totalt för programperioden 189 miljoner kronor, men
              åtgärden ska förutom bredband också inrymma andra satsningar såsom
              utveckling av kommersiell och offentlig service.
            </seg>
            <seg xml:id="i-fe4a38c225b712e0-0">
              För alla stöd inom landsbygdsprogrammets åtgärder för Diversifiering
              och förbättring av livskvalitet på landsbygden (axel 3) fanns
              det fram till hösten 2008 ett krav på att 20 procent i medfinansiering
              skulle komma från andra offentliga källor än den statliga budgeten.
            </seg>
            <seg xml:id="i-dd80d4d53da621b3-0">
              Denna tillkommande medfinansiering innebär att Sverige får tillgång
              till betydligt mer pengar från EU än om vi bara hade statliga
              anslagsmedel till medfinansieringen. Kravet på 20 procent i medfinansiering
              togs bort hösten 2008 i syfte att förenkla för vissa typer av
              projekt som annars inte hade kunnat genomföras. Kravet kvarstår
              dock för offentliga projektägare.
            </seg>
            <seg xml:id="i-6f840f3ad18202ff-0">
              Bedömningen är att de offentligt drivna projekten tillför mer
              offentliga medel än de 20 procent som krävs. Detta kan då kompensera
              för bortfallet av offentlig medfinansiering i andra projekt. Det
              finns således en flexibilitet i medfinansieringskravet som kan
              avgöras från fall till fall.
            </seg>
            <seg xml:id="i-ef43857ae68c6e91-0">
              Under sommaren 2009 beslutades att göra ändringar i landsbygdsprogrammet
              för att kunna ta emot nya medel från den europeiska ekonomiska
              återhämtningsplanen för bredbandsutbyggnad. Sverige tillfördes
              190 miljoner kronor från EU under förutsättning att Sverige medfinansierade
              satsningen med 63 miljoner kronor.
            </seg>
            <seg xml:id="i-997e278c18b9844b-0">
              Den svenska medfinansieringen förutsågs i huvudsak komma från
              kommunerna. Det finns flera skäl till detta:
            </seg>
            <seg xml:id="i-79f398e250f3f7dd-0">
              Att kommuner går in i projekt borgar slutligen också för att
              de offentliga medlen används till effektiva och ändamålsenliga
              satsningar av hög kvalitet.
            </seg>
            <seg xml:id="i-11b9bf3a9175fac8-0">
              Det finns således i dagsläget två former av stöd för bredbandssatsningar
              i landsbygdsprogrammet. Av dessa kräver den nyare satsningen offentlig
              medfinansiering utanför landsbygdsprogrammets budget även för
              ekonomiska föreningar. I den mån medel fortfarande finns tillgängliga
              i den ursprungliga satsningen kan dock som tidigare ekonomiska
              föreningar erhålla stöd utan sådan medfinansiering under förutsättning
              att detta även stämmer överens med länsstyrelsens prioriteringar.
            </seg>
            <seg xml:id="i-7f6398a7562a6268-0">
              Slutligen vill jag säga att denna satsning på bredband till landsbygden
              är helt i linje med den nyligen antagna bredbandsstrategin, där
              målet är att Sverige ska ha bredband i världsklass. Bredbandsstrategin
              syftar bland annat till att möjliggöra för marknaden att till
              år 2020 se till att 90 procent av alla hushåll och företag har
              tillgång till bredband om minst 100 Mbit/s. Bredbandsstödet ska
              medverka till att täcka upp där marknaden inte kan tillgodose
              dessa krav.
            </seg>
          </u>
          <note type="speaker" xml:id="i-7a089e8c8065af75-0">
            Anf. 11 EVA JOHNSSON (kd):
          </note>
          <u who="eva_johnsson_c6ce6f" xml:id="i-a2d1e85113610bb3-0">
            <seg xml:id="i-84594f6a378db430-0">
              Fru talman! Jag får börja med att tacka jordbruksministern för
              svaret. Det var ett väldigt omfattande och bra svar, en bra beskrivning
              av ett väldigt viktigt projekt som handlar om att stödja landsbygden.
              Både jordbruksministern och jag bor på landet och känner ju väl
              till både möjligheterna och utmaningarna som landsbygden i hela
              Sverige men kanske i synnerhet Kronobergs län har att förhålla
              sig till.
            </seg>
            <seg xml:id="i-3a0f2fce313e5050-0">
              Det här är naturligtvis en oerhört bra och otroligt viktig satsning.
              Det är jag den första att understryka.
            </seg>
            <seg xml:id="i-817957d44c6e75b6-0">
              Min interpellation handlar emellertid om en problematik som har
              uppstått som man möjligen skulle kunna beskriva som den berömda
              mellan-stolarna-problematiken. Det är väldigt bra att vi har ett
              bra och omfattande landsbygdsprogram, och det är också bra att
              regeringen har valt att satsa väldigt tydligt på en bredbandsutbyggnad
              på landsbygden. Det är viktigt för att hela Sverige ska kunna
              leva.
            </seg>
            <seg xml:id="i-47d0622bb90343d6-0">
              Problemet har uppstått därför att vissa förutsättningar har gällt
              tidigare. Ett antal ekonomiska föreningar har bildats runt om
              i landet. I Kronobergs län var det tolv ekonomiska föreningar
              som bildades, och trots att man ansökte enligt konstens alla regler
              visade det sig sedan att det var många föreningar som ansökte
              och pengarna räckte i slutändan inte. Det är väl i och för sig
              inget unikt scenario. Detta har vi varit med om inom andra områden
              också.
            </seg>
            <seg xml:id="i-5b038679612e81c0-0">
              Det problematiska var att när det nu tillskapas nya medel har
              förutsättningarna ändrats, det vill säga kraven på medfinansiering
              från kommunerna fanns inte uttalade när ett antal ekonomiska föreningar
              gick in med sin projektansökan tidigare.
            </seg>
            <seg xml:id="i-d30737eeb779e057-0">
              När det gäller de nya pengarna som nu har tillskapats och som
              naturligtvis är mycket välkomna har man tydligt uttalat att kommunerna
              måste gå in som medfinansiärer. Det i sig skulle kanske vara helt
              oproblematiskt om det inte var så att länsstyrelsen säger att
              de gamla ansökningarna, alltså de påbörjade projekten, inte går
              att automatiskt överföra och att man inte bara kan skriva in att
              kommunerna skulle kunna vara medfinansiärer. De gamla ansökningarna
              är alltså över huvud taget inte aktuella. Så uppfattar de ekonomiska
              föreningarna det. Man kan inte gå in och ansöka enligt de nya
              villkoren, och det är nya förutsättningar som gäller för att kunna
              söka de nya medlen.
            </seg>
            <seg xml:id="i-7884d20bb179b27c-0">
              Det här gör att ett antal ekonomiska föreningar hamnar mellan
              stolarna. Man har lite svårt att handskas med det. Jag bara undrar
              hur jordbruksministern förhåller sig till detta. Jag är mycket
              väl medveten om att man som minister inte får styra myndigheters
              agerande.
            </seg>
          </u>
          <note type="speaker" xml:id="i-37fcdfbaff15dbe2-0">
            Anf. 12 Jordbruksminister ESKIL ERLANDSSON (c):
          </note>
          <u who="unknown" xml:id="i-12645a4299a2fef8-5">
            <seg xml:id="i-42adce4faa341b8e-0">
              Fru talman! Jag vill börja med att tacka för interpellationen.
              Jag tycker att denna interpellation är både intressant och viktig.
              Den är det av flera skäl. Bredband är en av de grundläggande förutsättningarna
              för att människor ska trivas på en bostadsort, men också för att
              verksamheter ska utvecklas. Företagande och nya jobb behövs i
              alla olika delar av vårt land.
            </seg>
            <seg xml:id="i-aa2c8acbc057c61c-0">
              Sedan måste jag direkt återigen poängtera och påpeka att jag
              som statsråd inte får ge mig in i enskilda myndigheters handläggning
              av ärenden eller göra överväganden och avvägningar kring vilka
              beslut och värderingar som enskilda myndigheter och länsstyrelser
              gör.
            </seg>
            <seg xml:id="i-7a220921342cff72-0">
              Men jag kan konstatera att i Kronobergs län finns det under axel
              3 under programperioden 66,72 miljoner tillgängliga. I Kronobergs
              län har man valt att lägga 4,36 av de här 66,72 miljoner kronorna
              på att förstärka de grundläggande tjänsterna, däribland bredband.
              Det är inget som hindrar Länsstyrelsen i Kronobergs län att göra
              en annan fördelning av de totalt 66,72 miljoner kronorna. Det
              är alltså länsstyrelsens privilegium och möjlighet att omvärdera
              de olika insatser som görs inom axel 3.
            </seg>
          </u>
          <note type="speaker" xml:id="i-754a11902e3491ec-0">
            Anf. 13 EVA JOHNSSON (kd):
          </note>
          <u who="eva_johnsson_c6ce6f" xml:id="i-a2d1e85113610bb3-1">
            <seg xml:id="i-6661a17f8df07475-0">
              Fru talman! Jag vill naturligtvis gärna bekräfta jordbruksministerns
              roll i det hela, och jag är mycket väl medveten om att man som
              minister inte går in och styr myndigheternas agerande. Det finns
              en frihet där och den ska vi naturligtvis i allra högsta grad
              respektera.
            </seg>
            <seg xml:id="i-ea0fc2ec1578fac4-0">
              Jag är också medveten om att länsstyrelsen inte bara har det
              här uppdraget. Inom ramen för landsbygdsprogrammet, som ju är
              otroligt viktigt för just utvecklingen inom svensk landsbygd,
              har man en rad viktiga uppdrag. Men bredbandsutbyggnaden på landsbygden
              är definitivt någonting som vi är väldigt angelägna om att man
              ska prioritera.
            </seg>
            <seg xml:id="i-4b6ff6eebb15c0ef-0">
              Jag har naturligtvis också stor respekt för det som Eskil Erlandsson
              påpekar, att länsstyrelsen har fått ett antal miljoner att fördela
              till olika projekt. Man har valt att fördela drygt 3 miljoner
              till bredbandsutveckling. Jag kan respektera det, även om jag
              vet att det finns ett hårt tryck från landsbygden och de ekonomiska
              föreningar som har bildats. Det är många som ansöker om de här
              pengarna så vi kan kanske ana att det inte är alla som ens under
              den här andra ansökningsomgången kommer att ha möjlighet att få
              medel tilldelade.
            </seg>
            <seg xml:id="i-ea0bbf541e34e180-0">
              Jag skulle kanske vilja skruva lite grann på frågan för att kunna
              prata i lite mer generella termer och inte i absoluta, enskilda
              projekt. Då skulle jag vilja ställa frågan så här: Tycker jordbruksministern
              att det kan vara problematiskt när man på det här sättet ändå
              öppnar en möjlighet att under vissa förutsättningar ansöka och
              det finns ett antal föreningar och medborgare som inrättar sig
              under de förutsättningar som då är givna, och förutsättningarna
              för de nya ansökningsomgångarna ändras för samma bredbandsutveckling
              som det handlar om den här gången eller något annat viktigt projekt
              som kan vara viktigt för landsbygden eller Sverige att utveckla?
              Tycker jordbruksministern att det kan finnas en viss problematik
              i att förutsättningarna förändras och därmed också förhindrar
              att vissa kan få del av de tillskapade medlen? Är det ett problem?
            </seg>
          </u>
          <note type="speaker" xml:id="i-c89ad01d54e22c6e-0">
            Anf. 14 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-db8b54453291895e-0">
            <seg xml:id="i-eef38dda19a9e82d-0">
              Fru talman! Bredband och bredband på landsbygden och i glesbygden
              är oerhört viktigt för kommunikationen. Det tror jag att vi alla
              kan vara överens om här, inte minst vi tre kronobergare. Vi kan
              ha en ganska tydlig bild av hur det ser ut exempelvis på landsbygden
              i Kronoberg. Men vi har kanske också en tydlig minnesbild av hur
              det var efter stormen Gudrun, hur vi då hade ett näringsliv som
              hade ett jättebekymmer, framför allt ute på landsbygden. Kanske
              inte första veckan, för då hade vi väl alla problem, även vi som
              bodde i tätorten, utan det som hände sedan. Det visar också på
              vikten av att vi fortsätter att bygga ut så att tillgängligheten
              ökar, särskilt för det som är kopplat till Internet på olika sätt.
              Vad vi än gör i vardagen i dag har vi behov av att ha tillgång
              till bredband och till Internet.
            </seg>
            <seg xml:id="i-7bbfd53b70d3ade1-0">
              I det här svaret säger jordbruksministern att målet för bredbandsstrategin
              är att Sverige ska ha bredband i världsklass. Det låter jättebra.
              Men frågan är hur nära det målet är tio år bort.
            </seg>
            <seg xml:id="i-51a44293a57c1cb7-0">
              Kronobergs län har fått strax över 3 miljoner. Jag tror att var
              och en här i kammaren eller som läser protokollet funderar över
              hur mycket man, om man ska investera i bredband, får för 3 miljoner
              till åtta kommuner, där flera av kommunerna är små glesbygdskommuner
              som inte har den allra bästa ekonomin särskilt inte nu när man
              inte i budgeten får något ökat tillskott av regeringen heller,
              utan man ska snarare få göra ytterligare åtstramningar. Hur ska
              man då klara av en medfinansiering?
            </seg>
            <seg xml:id="i-fe4b3bd3eea269cf-0">
              Om man ur ett Kronobergsperspektiv funderar lite framåt är det
              klart att vi har några år på oss för att bli världsbäst vad gäller
              bredband. Om vi räknar med 3 miljoner om året i tio år blir det
              inte så mycket pengar det heller. Då blir min fråga till jordbruksministern:
              Med det här systemet och med så lite pengar som faktiskt är avsatta
              i budget för att klara att bli världsbäst i bredband, kommer man
              verkligen att klara av det? Eller är regeringen beredd att avsätta
              mer medel för att vi faktiskt ska klara av det här och för att
              näringsliv och alla de människor som bor i glesbygden ska ha samma
              möjlighet och tillgång som andra till Internet, både för att kunna
              driva företag och för det som är kopplat till vardagen i allt
              det som man gör?
            </seg>
          </u>
          <note type="speaker" xml:id="i-0fb4de437be8e837-0">
            Anf. 15 Jordbruksminister ESKIL ERLANDSSON (c):
          </note>
          <u who="unknown" xml:id="i-12645a4299a2fef8-6">
            <seg xml:id="i-a49a510f2de0af85-0">
              Fru talman! Jag måste igen konstatera och bekräfta vad både Eva
              Johnsson och Carina Adolfsson Elgestam tar upp, nämligen nödvändigheten
              av att ha bra elektroniska kommunikationer läs: bredband i olika
              och alla delar, för människor och för verksamheter och företagande
              i stort och smått. Det är skälet, fru talman, till att vi har
              inrättat möjligheten som komplement till den marknad som den socialdemokratiska
              regeringen redan 1998 sade att man skulle sköta över alla delar
              av landet. Så har inte skett. Det måste kompletteras. Vi vidtar
              nu två åtgärder med hjälp av vårt landsbygdsprogram. Det är till
              gagn och fördel för de delar av landet där marknaden inte sköter
              detta.
            </seg>
            <seg xml:id="i-4604d217d2521700-0">
              Det var Carina Adolfssons minister Björn Rosengren som sade att
              det skulle gå till på det sättet. Det var inte vi. Det var inte
              jag. Det var ni som sade att marknaden skulle sköta utbyggnaden
              av bredband i olika och alla delar av landet. Nu kompletterar
              vi i de delar av landet där marknaden inte styr mot de mål vi
              har, nämligen att det ska finnas bredband av världsklass till
              2020 till 90 procent av hushållen och företagen i vårt land med
              minst 100 megabit hastighet per sekund.
            </seg>
            <seg xml:id="i-f95df7dcd0de279a-0">
              Vad beträffar de mer konkreta frågorna kan jag konstatera att
              vi fick en möjlighet att inrätta ytterligare ett program i och
              med att EU antog sin ekonomiska återhämtningsplan för ungefär
              ett år sedan. En del i den ekonomiska återhämtningen på Europanivå
              var att se till att fler hade tillgång till elektronisk kommunikation
              läs: bredband. För Sveriges del innebar det att vi kunde ta hem
              ett antal pengar, vilket vi har gjort, men regelverket säger att
              för att få ta hem pengarna måste andra offentliga aktörer också
              medfinansiera projekten. Jag sade i mitt svar på interpellationen
              att det är av ett antal skäl, bland annat kvalitetsskäl. Men även
              av prioritetsskäl är det viktigt att andra aktörer är med, har
              man sagt från EU:s sida.
            </seg>
            <seg xml:id="i-2d8781e50344989a-0">
              Det finns alltså två sätt att få fram pengar på. Den första delen,
              den egentliga frågan, har jag redan besvarat. Det är länsstyrelsens
              möjlighet att omprioritera inom axel 3 om man vill ha mer pengar
              inom den axeln. I Kronobergs län har man valt att lägga en viss
              andel pengar på den typen av tjänster. Det är möjligt att det
              ska vara någon annan siffra. Jag är emellertid förbjuden att uttala
              mig om det ska vara mer eller mindre, men möjligheten att omprioritera
              inom axel 3 finns.
            </seg>
            <seg xml:id="i-82f453a6812a8135-0">
              Vad beträffar det nya programmet, som kräver medfinansiering,
              är det bara ungefär hälften av pengarna som är fördelade per län.
              Den andra stora potten, som för närvarande uppgår till 126 miljoner
              kronor, är ofördelad att användas efter prioritering och där behoven
              är störst. Det är lite temat först till kvarn får först mala.
              Den som är duktig och vill något på det här området har möjlighet
              att hämta rätt mycket mer pengar.
            </seg>
            <seg xml:id="i-cee691de430ef669-0">
              Låt mig också säga att det fortfarande finns 63 miljoner kronor
              kvar i kanaliseringspengar att användas när kraftbolag gräver
              ned de kraftledningar som ibland har raserats av stormar, inte
              minst i vårt område.
            </seg>
          </u>
          <note type="speaker" xml:id="i-92c1d4e355586ea8-0">
            Anf. 16 EVA JOHNSSON (kd):
          </note>
          <u who="eva_johnsson_c6ce6f" xml:id="i-a2d1e85113610bb3-2">
            <seg xml:id="i-0f2bb56010682fac-0">
              Fru talman! Jag tror inte jag behöver beskriva för någon nu levande
              i kammaren utmaningarna och möjligheterna att bo på landet.
            </seg>
            <seg xml:id="i-0e16fe89490f922e-0">
              Människorna på den svenska landsbygden jag pratar inte bara om
              Kronobergs län är ett lätt härdat släkte. Vi gillar vår landsbygd.
              Vi älskar våra träd, ängar, åkrar och röda stugor. Vi har svårt
              att tänka oss att bo tätt inne i de stora städerna. Därför tar
              vi oss an både möjligheterna och utmaningarna.
            </seg>
            <seg xml:id="i-e1963980df859e1c-0">
              Det har vi också kunnat se i fråga om bredbandsutbyggnaden. Människorna
              på svensk landsbygd har faktiskt gått in med kraftiga egeninsatser,
              inte bara i form av rent kapital utan även i form av fysiskt grävande
              med spadar, hackor och grävmaskiner för att få sina sladdar och
              sitt bredband ända fram till den röda husväggen.
            </seg>
            <seg xml:id="i-4b3713120d7c2da4-0">
              Vi vet att det är så. Men vi vill samtidigt att spelreglerna
              ska vara förutbestämda, givna och förutsägbara. I den här delen
              av bredbandsutbyggnaden, som i grunden är otroligt positiv, har
              man ändrat spelreglerna. Det är problematiskt. Det skulle kunna
              jämföras med att man mitt under pågående fotbollsmatch plötsligt
              bestämmer sig för att helt nya regler ska gälla. Det blir svårt
              att spela matchen då, och det blir svårt för en del föreningar
              att gräva vidare och få sitt bredband. Det beklagar jag.
            </seg>
          </u>
          <note type="speaker" xml:id="i-ac0c9306387077f3-0">
            Anf. 17 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-db8b54453291895e-1">
            <seg xml:id="i-e68f8a9cac62907d-0">
              Fru talman! Ministern vill inte gärna kommentera det som är aktuellt
              i dag, det vill säga strax över 3 miljoner till Kronobergs län
              för utbyggnad av bredband på landsbygden. Det är klart att det
              inte räcker speciellt långt. Det är klart att det blir svårt med
              de tolv projekt som just nu är aktuella. Det är klart att kön
              är betydligt längre. Hela den stora pott som ministern talar om,
              126 miljoner, utslagen över hela glesbygden trots först till kvarn
              blir en fråga som innebär något så fort det går att bevilja projekten
              och få dem klara, som Eva Johnsson beskriver i sin fråga. Först
              då kan man ansöka om mer pengar. Ju fortare man blir färdig med
              det, desto större är möjligheterna att få del av den andra potten.
              Om det drar ut på tiden kan hela potten vara slut om det finns
              något annat län som är snabbare. Det är konstiga regler.
            </seg>
            <seg xml:id="i-765c88fc0f2f2e6a-0">
              Min fråga kvarstår: Är man från regeringens sida i dagsläget
              beredd att se till att det kommer mer pengar? Det är via den statliga
              budgeten. Det är en koppling emellan för att få medfinansieringen.
              Det hänger samman med det som är länsstyrelsernas budget. Jag
              tror det heter 1:1-kontot. Det är fråga om hur mycket pengar det
              blir till länsstyrelserna. Vi är beroende av dem i förhållande
              till medfinansieringen och för att få pengar från EU. Här vet
              vi att Kronoberg får en alldeles för låg summa. Det hänger samman
              med detta.
            </seg>
            <seg xml:id="i-d3706284240e1b42-0">
              Frågan kvarstår. Vi behöver mer pengar för att klara utbyggnaden
              av bredband i landsbygden.
            </seg>
          </u>
          <note type="speaker" xml:id="i-9644135e7e3e96fa-0">
            Anf. 18 Jordbruksminister ESKIL ERLANDSSON (c):
          </note>
          <u who="unknown" xml:id="i-12645a4299a2fef8-7">
            <seg xml:id="i-e7508963562b0aba-0">
              Fru talman! Ja, det ska vara förutbestämda spelregler. Nu har
              vi två stöd som hanteras av länsstyrelserna. Det är förutbestämda
              spelregler för båda stöden. Vad gäller det första stödet är det
              upp till respektive länsstyrelse att avgöra om huruvida det är
              den summa som i dag är avsatt för att bygga ut bredband under
              axel 3 som ska gälla i framtiden eller om det är någon annan summa.
              I det nya stödet är det också förutbestämda spelregler. Där finns
              i dag ungefär hälften av pengarna som finns tillgängliga att fördela
              för Sverige. Den andra delen ligger än så länge i en central pott,
              och de kommer att fördelas vid ett specifikt datum så att det
              inte blir någon mannamån mellan dem som har lite mer bråttom respektive
              är lite mer saktfärdiga än vad andra är.
            </seg>
            <seg xml:id="i-32c8b8df02ee1ca1-0">
              Låt mig igen konstatera att vi har ytterligare 63 miljoner i
              den så kallade kanaliseringspotten att använda för att samförlägga
              när andra åtgärder ändå görs till exempel på elnätet i ett område.
            </seg>
            <seg xml:id="i-2d982922d1f4fc4b-0">
              Det finns också, för att tala pengar, ytterligare möjligheter
              att använda de strukturfonder som finns och som innehåller ganska
              mycket pengar. Där finns outtagna, outnyttjade pengar så här långt.
            </seg>
            <seg xml:id="i-ebe3be6f211a128d-0">
              Låt mig allra sist än en gång tacka för interpellationen. Jag
              tycker att den är viktig. Jag vill tillägga att jag ser mycket
              fram emot att få se det budgetförslag som oppositionen kommer
              att presentera. Det förefaller som att det finns oändligt mycket
              pengar både till det ena och det andra.
            </seg>
          </u>
          <note xml:id="i-dbffef0c484c7623-1">
            Överläggningen var härmed avslutad.
          </note>
          <note xml:id="i-bed7d8ab90aedde5-0">
            7 § Svar på interpellation 2009/10:326 om alternativ till djurförsök
          </note>
          <note type="speaker" xml:id="i-ac4cfeefdbadd442-0">
            Anf. 19 Jordbruksminister ESKIL ERLANDSSON (c):
          </note>
          <u who="unknown" xml:id="i-12645a4299a2fef8-8">
            <seg xml:id="i-61167a62ab0f070e-0">
              Fru talman! Helena Leander har frågat mig om jag avser att ta
              initiativ till att ge Jordbruksverket eller någon annan myndighet
              ett tydligt uppdrag att samordna arbetet med att ta fram strategier
              för att ersätta djurförsök, om jag avser att säkerställa att de
              djurförsöksetiska nämnderna kan inhämta nödvändig kunskap om alternativ
              till djurförsök och att ge berörda myndigheter i uppdrag att minska
              djurförsöken inom sina områden.
            </seg>
            <seg xml:id="i-b40247b4cd96b2d2-0">
              Användning av försöksdjur är tyvärr en förutsättning för forskning
              och utveckling inom många områden. Djurförsök innebär att svåra
              etiska avvägningar kan behöva göras. Vi har ett regelverk som
              ger djuren ett starkt skydd och som innebär att djurförsök ska
              begränsas så långt möjligt. En avvägning ska alltid göras mellan
              å ena sidan behovet av att använda djur och å andra sidan lidandet
              för djuren.
            </seg>
            <seg xml:id="i-c93d1aeb91b67070-0">
              De djurförsöksetiska nämnderna får bara godkänna ett försök om
              syftet inte kan uppnås utan användning av djur. Så få djur som
              möjligt ska användas, och djuren ska inte utsättas för större
              lidande än vad som är absolut nödvändigt. Den som ansöker om att
              få göra djurförsök är skyldig att redogöra för möjligheten att
              använda en alternativ metod. Nämnden ska se till att varje ansökan
              blir tillräckligt utredd och allsidigt prövad.
            </seg>
            <seg xml:id="i-ea9f908fe7180fd1-0">
              Djurförsök görs för olika syften. Ett är att se till att produkter
              vi kommer i kontakt med är säkra för vår hälsa och vår miljö.
              Vilka tester som görs för till exempel läkemedel och kemikalier
              är i hög grad styrt av regelverk inom EU eller på internationell
              nivå. Dessa ses regelbundet över, till exempel i ljuset av tillgängliga
              alternativa metoder. Myndigheternas experter på de berörda områdena
              deltar aktivt i detta arbete. Utveckling, validering och slutligt
              godkännande av alternativa metoder har tyvärr visat sig ta mycket
              lång tid. Kommissionens utvärderingscenter ECVAM, som inrättades
              för nästan 20 år sedan, har genomfört en rad valideringsstudier,
              men mycket arbete återstår.
            </seg>
            <seg xml:id="i-6c0be15666d253d6-0">
              Sverige har en tradition som går tillbaka ända till början av
              1980-talet av att stödja forskning som syftar till att utveckla
              alternativ till djurförsök. Forskningsstödet har under åren administrerats
              av olika myndigheter. I dagsläget är det Vetenskapsrådet som har
              denna uppgift.
            </seg>
            <seg xml:id="i-bc23e890b58d8794-0">
              Ett nytt EU-direktiv om skydd av försöksdjur är i det närmaste
              färdigt. Direktivet har ett rejält fokus på alternativa metoder.
              Utveckling och validering ska ges fortsatt stöd. Medlemsstaterna
              ska identifiera lämpliga laboratorier för valideringsstudier och
              sprida information om alternativa metoder. Jag är mycket nöjd
              med att direktivet har denna inriktning.
            </seg>
            <seg xml:id="i-506f81286ba5ddce-0">
              Helena Leander tar upp frågan om myndigheters ansvar för att
              begränsa djurförsöken och hävdar att myndighetsstyrningen är bristfällig.
              Hon säger att Jordbruksverket inte har något formellt uppdrag
              att sprida information om alternativ. Jag håller inte alls med
              om detta.
            </seg>
            <seg xml:id="i-104db9b2de0a2265-0">
              Jordbruksverket är enligt lagstiftningen tydligt utpekad som
              ansvarig myndighet för försöksdjursfrågor. I uppgiften ingår att
              följa upp hur lagstiftningen fungerar i praktiken. Verket har
              ansvar att vidta de åtgärder som behövs. Om det, till exempel
              inom ramen för verkets bemyndiganden, inte är möjligt måste regeringen
              informeras. När det gäller de djurförsöksetiska nämnderna, som
              organisatoriskt är en del av Jordbruksverket, kan det inte råda
              några som helst tvivel om att verket ansvarar för deras verksamhet.
            </seg>
            <seg xml:id="i-31e9e9d38296f80a-0">
              Regeringen har stått bakom Sveriges lantbruksuniversitets initiativ
              att inrätta ett centrum för djurvälfärd. Detta arbetar bland annat
              med försöksdjursfrågor. Det är mycket glädjande att SLU:s centrum
              och Jordbruksverket nu har inlett ett samarbete för att utveckla
              möjligheterna för ledamöter i de djurförsöksetiska nämnderna att
              rådfråga experter. På regeringens bord ligger också en utredning
              vars förslag är att inrätta en central djurförsöksetisk nämnd
              för att hantera överklaganden.
            </seg>
            <seg xml:id="i-7fd9686986e29719-0">
              Jag följer dessa frågor noggrant och är självklart beredd att
              vidta åtgärder om det är nödvändigt.
            </seg>
          </u>
          <note type="speaker" xml:id="i-d59901ba682c9ebf-0">
            Anf. 20 HELENA LEANDER (mp):
          </note>
          <u who="helena_leander_1a8ec1" xml:id="i-6f825abe7c85e6e1-0">
            <seg xml:id="i-215786112655da3a-0">
              Fru talman! Jag får tacka jordbruksministern för svaret och för
              beredvilligheten att vidta åtgärder om så krävs.
            </seg>
            <seg xml:id="i-c6f254dd743f3a7d-0">
              Utvecklingen på området för alternativ till djurförsök går framåt.
              Cellodlingar, datamodeller, kemiska analysmetoder med mera erbjuder
              allt fler möjligheter att ersätta djurförsök. Det är förstås en
              glädjande utveckling för alla oss som tycker att det är etiskt
              problematiskt att utsätta djur för plågsamma djurförsök.
            </seg>
            <seg xml:id="i-bc46963acc2f1f17-0">
              Men det är inte bara bra för djuren utan också för oss människor.
              De moderna djurfria metoderna är ofta både snabbare, billigare
              och säkrare eftersom man slipper de problem som uppstår när man
              ska översätta resultaten från en art till en annan, nämligen till
              människor. Det finns alltså mycket att vinna på att ersätta djurförsök.
              Trots det är det ingenting som sker automatiskt, utan det kräver
              resurser och styrning från samhällets sida.
            </seg>
            <seg xml:id="i-cdb9fd40a9539be6-0">
              Jordbruksministern håller inte med om att Jordbruksverket saknar
              ett konkret uppdrag att sprida information om alternativ till
              djurförsök. Jordbruksverket är visserligen, som ministern påpekar,
              ansvarigt för försöksdjursfrågor. Men det finns inga konkreta
              uppdrag i regleringsbrevet och heller inga särskilda medel avsatta.
            </seg>
            <seg xml:id="i-cae5c5fa48daa709-0">
              Enligt Jordbruksverkets ansvariga för försöksdjursfrågor har
              verket ingen särskild sakkunskap när det gäller alternativ till
              djurförsök, och man har ingen rådgivning riktad till de djurförsöksetiska
              nämnderna utöver ett allmänt utbildningsstöd.
            </seg>
            <seg xml:id="i-00eae14df916bee6-0">
              Ministern hänvisar till experterna vid SLU:s centrum för djurvälfärd.
              De kan säkert vara till stöd för de etiska nämnderna i deras bedömningar
              av om djuren utsätts för mer lidanden än nödvändigt vid försöken.
              Däremot är de knappast några experter på alternativ till djurförsök.
            </seg>
            <seg xml:id="i-6f885ae68f69930b-0">
              Jag hävdar därför fortfarande att Jordbruksverket behöver få
              ett tydligt uppdrag för att kunna ge ett bra stöd i arbetet för
              att ersätta djurförsök.
            </seg>
            <seg xml:id="i-81c85a37186ce798-0">
              Min sista fråga om att ge andra berörda myndigheter i uppdrag
              att inom sina områden arbeta för att minska djurförsöken fick
              jag inget svar på. Jag tycker dock fortfarande att det är en relevant
              fråga.
            </seg>
            <seg xml:id="i-7662f625520d2bed-0">
              Man skulle till exempel kunna tänka sig att Läkemedelsverket
              fick i uppdrag att främja alternativ till de djurtester som i
              dag görs av varje tillverkningssats av vacciner och biologiska
              produkter som till exempel botox.
            </seg>
            <seg xml:id="i-68b84dec00e8242d-0">
              Livsmedelsverket skulle kunna bidra med att till exempel de tester
              som görs på möss för att undersöka förekomst av bakteriegifter
              i skaldjur skulle kunna ersättas av andra analysmetoder.
            </seg>
            <seg xml:id="i-d0de84558eb2278d-0">
              Fiskeriverket skulle kunna överväga om det finns andra metoder
              att studera fiskbeståndet än genom provfiske.
            </seg>
            <seg xml:id="i-0b6398214ec8ff25-0">
              Slutligen borde Kemikalieinspektionen kunna hämta inspiration
              från USA där man har påbörjat ett strategiskt arbete för att utveckla
              framtidens avancerade robotiserade, cellbaserade tester. De kan
              betydligt snabbare, billigare och bättre svara på om enskilda
              kemikalier eller kemiska blandningar är farliga och om det finns
              riskgrupper som kan behöva ett extra skydd för vissa kemikalier.
              Hur ser ministern på det?
            </seg>
          </u>
          <note type="speaker" xml:id="i-417d974457558bc4-0">
            Anf. 21 FINN BENGTSSON (m):
          </note>
          <u who="unknown" xml:id="i-12645a4299a2fef8-9">
            <seg xml:id="i-8f210b46d8ce57e0-0">
              Fru talman! Jag vill tacka Helena Leander för interpellationen.
              Jag vill också tacka jordbruksministern för ett bra och utförligt
              svar på en mycket viktig och delvis komplicerad fråga. Det är
              två saker i interpellantens frågeställning som jag skulle vilja
              belysa något ytterligare trots det utförliga svaret från ministern.
            </seg>
            <seg xml:id="i-84d8d3a3d7d76d27-0">
              Jag vill förtydliga att det har hänt väldigt mycket under den
              tid som alliansregeringen har haft ansvar för frågan till gagn
              för att utveckla alternativa försöksmodeller jämfört med helkroppsundersökningar
              på djur.
            </seg>
            <seg xml:id="i-35e56e8d78a4312a-0">
              På Jordbruksverkets hemsida ser man att det finns en utfästelse
              från våren 2008, alltså från för två år sedan, om ett nytt försöksdjursråd
              med brett uppdrag. Det står: För att förstärka insatserna inom
              försöksdjursområdet inrättar Jordbruksverket nu ett försöksdjursråd.
              I rådet kommer en rad olika organisationer och myndigheter att
              vara representerade. Rådet kommer att fungera som ett forum för
              informationsutbyte i försöksdjursfrågor och också vara rådgivande
              i Jordbruksverkets arbete på området. Försöksdjursrådet kommer
              att ha två utskott. Det ena ska syssla med etik- och utbildningsfrågor,
              det andra med forskningsfrågor.
            </seg>
            <seg xml:id="i-462616b481eb344a-0">
              Det nya försöksdjursrådet blir ett viktigt hjälpmedel för oss
              att driva utvecklingen inom etik, utbildning och forskning för
              att uppnå de mål som finns för att förfina, minska och ersätta
              djurförsök, säger Leif Denneberg, chefsveterinär på Jordbruksverket.
            </seg>
            <seg xml:id="i-25723935369b90aa-0">
              Samma år utlyses, vid sidan av det som är Vetenskapsrådets satsningar
              på alternativa modeller för helkroppsundersökningar på djur, 8,9
              miljoner för forskning på alternativa metoder till djurförsök.
              Det här är ett samarbete mellan Jordbruksverket, den offentliga
              forskningsfinansieringen Formas och läkemedelsföretaget Astra
              Zeneca. Dessa har arbetat huvudsakligen under 2009.
            </seg>
            <seg xml:id="i-9ba7ecf8972b9163-0">
              Visst händer det ganska mycket på det här området. Jag undrar
              om Helena Leander läser framför allt regleringsbrevet eller tar
              reda på vad myndigheten som har ansvaret egentligen gör. Där ser
              man att det verkligen händer mycket.
            </seg>
            <seg xml:id="i-cb4270a16efae475-0">
              Den andra och lite större frågan handlar om Helena Leanders synpunkter
              på att det går lite långsamt med utvecklingen av alternativa metoder.
              Man får nog vara lite försiktig. Vad är politikens uppdrag och
              vad är experternas uppdrag? Mycket riktigt konstateras det av
              jordbruksministern att det är väldigt komplicerat att ersätta
              helkroppsundersökningar med modeller på mycket mindre system,
              kanske enbart celler eller, ännu värre, med hypotetiska modelleringar.
            </seg>
            <seg xml:id="i-dbe43bc9a9c3a1f1-0">
              Vi har ett begrepp inom medicinen som heter homeostas. Homeostas
              är när allting hänger ihop i en intakt organism. Om man tar steget
              från provrörsförsök direkt över på helkroppsindivider som är människor
              minskar man möjligheten att studera alla de vanligen helt okända
              mekanismer som verkar och motverkar när en kropp utsätts för en
              belastning. Därför måste man ha en helkroppsgenomgång innan man
              exponerar i det här fallet människan för detta. Man utsätter mänskligheten
              för oerhörda risker om man går direkt från provrörsförsöken över
              till helkroppsundersökningar på människa. Där kan man säga att
              ryggradsdjuren har väldigt likartade homeostasiska mekanismer
              i sin kropp. Det är därför som helkroppsundersökningarna måste
              finnas kvar, tyvärr, kan vi tycka, men alternativet förskräcker
              att människor i stället skulle få schavottera, lida och även avlida
              i sådana sammanhang.
            </seg>
            <seg xml:id="i-bf0a6e1c12751ec2-0">
              Jag ska återkomma i ett andra inlägg för att förklara, delvis
              för Helena Leander, hur viktigt är att vi jobbar för att hitta
              alternativa metoder men inte skyndar fortare än vad verkligheten
              ger oss möjlighet till. Annars äventyrar vi faktiskt ytterst patientsäkerheten.
            </seg>
          </u>
          <note type="speaker" xml:id="i-608085a77641fe3a-0">
            Anf. 22 Jordbruksminister ESKIL ERLANDSSON (c):
          </note>
          <u who="unknown" xml:id="i-12645a4299a2fef8-10">
            <seg xml:id="i-1cc51d40ffcf2da0-0">
              Fru talman! Jag litar fullständigt och fullkomligt på att Jordbruksverket
              förstår sitt uppdrag inom djurförsöksområdet och att de inom ramen
              för detta vidtar de åtgärder som behövs för att fullgöra den uppgift
              som verket har. Det ingår självklart i Jordbruksverkets och alla
              andra myndigheters uppdrag att ansvara om problem uppstår som
              regeringen behöver hjälpa till att lösa.
            </seg>
            <seg xml:id="i-d11c82cba5c3c54d-0">
              Med detta sagt vill jag säga att i Jordbruksverkets uppdrag framgår
              det av bland annat aktuell lagstiftning, djurskyddslagstiftningen
              och djurskyddsförordningen, att verket har en rad bemyndiganden
              att utfärda föreskrifter. När det gäller de djurförsöksetiska
              prövningarna får verket föreskriva om nämndernas organisation
              och om hur prövningen av ärenden ska gå till.
            </seg>
            <seg xml:id="i-c639f86389a9657c-0">
              Av verkets instruktion framgår vidare att verket ska säkerställa
              gott djurskydd och att det inom myndigheten ska finnas djurförsöksetiska
              nämnder. Nämnderna ska pröva ärendena om försöksdjur enligt de
              bestämmelser som finns inom djurskyddslagstiftningen. Verkets
              djurförsöksärenden och frågor är heltäckande. Jag har ingen önskan
              om att detaljstyra denna myndighet, lika lite som någon annan
              myndighet vare sig på detta område eller på något annat område.
              En effektiv statsförvaltning förutsätter och bygger ju på att
              vi har självständiga myndigheter som kan göra de bedömningar som
              ligger inom ramen för vad riksdag och regering sätter upp för
              mål.
            </seg>
            <seg xml:id="i-00497dc3c3a4de7a-0">
              Låt mig också säga att Läkemedelsverkets experter deltar aktivt
              i expertgrupper som kontinuerligt ser över regelverket. Utvärderingar
              görs för att se över testkrav och bedöma om de fortsatt är relevanta.
              Kraven uppdateras så att de bästa analytiska metoder som finns
              används och att de senaste vetenskapliga rönen tas till vara.
            </seg>
            <seg xml:id="i-22a54190d083d9e5-0">
              Vi har en validering av alternativa metoder till försöksdjur
              som kan leda till att testkrav ändras så att till exempel djurförsök
              inte längre krävs.
            </seg>
            <seg xml:id="i-f0b101d5506db36c-0">
              När det gäller läkemedel vill jag konstatera att det utvecklas
              och finns ett antal tester som företag behöver göra innan läkemedel
              får testas på människor och innan de ska godkännas och får säljas
              på en öppen marknad. Det finns en rad riktlinjer för testning
              som är framtagna på global nivå, och gemensamma testkrav gör att
              företagen inte behöver göra olika tester för olika marknader i
              världen. Detta sparar, vill jag ha sagt med detta, åtskilliga
              försöksdjur och djurförsök.
            </seg>
            <seg xml:id="i-87bdaa0eea80486a-0">
              Användandet av alternativa metoder övervägs alltid i detta sammanhang
              men måste vägas mot en acceptabel säkerhetsnivå för människor.
              I de globala riktlinjerna sägs tydligt att alternativa metoder
              kan ersätta försöksdjur om de är validerade och accepterade inom
              de aktuella regionerna.
            </seg>
            <seg xml:id="i-a435ae162cda45ca-0">
              Låt mig slutligen, fru talman, konstatera att liknande hjälp
              bistår till exempel Kemikalieinspektionen Jordbruksverket med
              likväl som Livsmedelsverket.
            </seg>
          </u>
          <note type="speaker" xml:id="i-b1671ec0d2f582c8-0">
            Anf. 23 HELENA LEANDER (mp):
          </note>
          <u who="helena_leander_1a8ec1" xml:id="i-6f825abe7c85e6e1-1">
            <seg xml:id="i-07a5776e0c5ff7cd-0">
              Fru talman! Det är ganska meningslöst att försöka förneka att
              djurförsök skulle lämna viktiga bidrag till forskningen såsom
              det ser ut i dag, även om detta så klart ska ställas mot djurens
              lidande. Det intressanta är, oavsett hur problematiskt vi än tycker
              att det är med djurförsök, i vilken utsträckning dessa går att
              ersätta med framtagande av nya moderna metoder. Det borde ligga
              i allas intresse att så långt som möjligt påskynda den utvecklingen.
              Kan vi få fram metoder som är både säkrare och skonsammare för
              djuren finns det bara vinnare. Det är det som jag är ute efter
              med den här interpellationen.
            </seg>
            <seg xml:id="i-97cff5d95bac081b-0">
              Det blir mycket organisatoriska frågor, och visst vore det bra
              om Jordbruksverket fixade det här. Men på direkt fråga svarar
              Jordbruksverkets ansvariga själva att man upplever att man inte
              har det uppdraget och att man inte upplever att man egentligen
              jobbar så mycket med detta. Då tycker jag att det är problematiskt.
              Det kan bero på resursbrist, men då borde man som regering kunna
              se över om man kan göra någonting för att det här viktiga arbetet
              ska kunna äga rum.
            </seg>
            <seg xml:id="i-a3fb512936717297-0">
              Finn Bengtsson gör en lång tillbakablick på vad som har gjorts
              som har varit bra för att ersätta djurförsök under mandatperioden.
              I en sådan uppräkning kan det vara bra att ta med sådana saker
              som kanske har varit mer negativa, till exempel att man lade ned
              Djurskyddsmyndigheten, som ändå hade ett aktivt uppdrag att jobba
              med att stå på djurens sida, inte minst med att ersätta djurförsök.
              När man kom till makten skar man ned på anslagen till alternativa
              metoder.
            </seg>
            <seg xml:id="i-deea29ced70ceccf-0">
              Allt det här påverkar så klart möjligheterna att ersätta djurförsök
              med alternativa metoder.
            </seg>
            <seg xml:id="i-fa4ed618fc613986-0">
              Slutligen känner jag fortfarande att det är lite otydligt i vilken
              utsträckning andra myndigheter inom sina områden ska kunna få
              uppdraget att minska djurförsök. Jag tror att det vore bra om
              man kunde ge det uppdraget till fler myndigheter så att alla drar
              åt samma håll i den här frågan.
            </seg>
          </u>
          <note type="speaker" xml:id="i-02af96dd77063c15-0">
            Anf. 24 FINN BENGTSSON (m):
          </note>
          <u who="unknown" xml:id="i-12645a4299a2fef8-11">
            <seg xml:id="i-34c7f4cb648c60f4-0">
              Fru talman! Jag tror att det är oerhört viktigt att ha ett perspektiv
              på det här så att man inte rusar fram för snabbt. Frågan är: Ska
              vi krama människor eller ska vi krama djur, eller ska vi krama
              både människor och djur? Det är en väldigt viktig fråga att analysera.
            </seg>
            <seg xml:id="i-e2c10201c2e5d7f3-0">
              Jag har själv, direkt eller indirekt, varit verksam i djurförsöksverksamhet
              i tre decennier. Jag har också suttit i djurförsöksetiska nämnder.
              Då ska vi påminna oss om att detta är synnerligen odemokratiska
              strukturer i så måtto att de består till en tredjedel av experter,
              en tredjedel av folkvalda och en tredjedel av djurrättsaktivister
              och organisationer som motsvarar mindre än 1 procent av befolkningen.
              Man har alltså medvetet givit ett stort inflytande till djurrättsorganisationer
              att påverka den här processen. Det är delvis bra, för jag tycker
              att man då lyfter fram djurens rätt på ett vettigt sätt. Men det
              finns en fara i detta som jag kan vittna om. Rätt många forskare
              som kommer med kloka och genomtänkta försök leds ibland in i ett
              slags övertalningskampanj för att de till varje pris ska försöka
              ersätta sitt helkroppsförsök, som de ändå har väl motiverat, med
              en form av alternativ metod som kanske inte är fullt ut validerad.
              Om ett sådant försök överförs från att göras som ett nödvändigt
              helkroppsförsök för att i nästa led säkerställa patientsäkerheten
              till att göra det i ett omoget ofärdigt så kallat invitrosystem,
              är risken att man får ett resultat som feltolkas och övertolkas
              i felaktig riktning, vilket kan leda till att man drar felaktiga
              slutsatser. Det är den vetenskapsteoretiska grunden till att skynda
              långsamt fram och inte gå förbi ett nödvändigt system, som jag
              nämnde i förra inlägget, kallat homeostas, nämligen balansen mellan
              biologiska reaktioner och motreaktioner i en hel kropp. Tyvärr
              kommer vi inte under lång tid framöver, kanske aldrig, att förstå
              fullt ut hur de verkar, när vi kan se dem enbart i helkroppsförsöken.
              Därför måste vi tyvärr behålla en del av den här verksamheten
              och skynda långsamt.
            </seg>
          </u>
          <note type="speaker" xml:id="i-a4bdde8fed438563-0">
            Anf. 25 Jordbruksminister ESKIL ERLANDSSON (c):
          </note>
          <u who="unknown" xml:id="i-12645a4299a2fef8-12">
            <seg xml:id="i-901e48875e3a7e08-0">
              Fru talman! Vi har nu ett nytt försöksdjursdirektiv inom Europeiska
              unionen. Det nya direktivet om skydd av djur som används för vetenskapliga
              ändamål genomsyras i alla delar av vad vi brukar kalla de tre
              r:ens princip. Jämfört med det direktiv som har gällt så här långt
              innebär det nya direktivet en stor skillnad. Bestämmelserna innebär
              en långsiktig satsning på alternativa metoder. Och låt mig nämna
              några saker.
            </seg>
            <seg xml:id="i-554a66cb3017bbf7-0">
              I direktivet sägs och framhålls det att både kommissionen och
              medlemsstaterna ska bidra till utveckling och validering av alternativa
              metoder. Det sägs att medlemsstaterna får i uppdrag att hjälpa
              kommissionen att identifiera lämpliga laboratorier för valideringsstudier.
              Kommissionen ska samråda med medlemsstaterna om vilka valideringsstudier
              som ska prioriteras. Och medlemsstaterna ska informera om alternativa
              metoder som används på nationell nivå. Det sägs att medlemsstaterna
              ska utse en kontaktpunkt för kommunikationen när det gäller valideringsstudier.
              Och kommissionen ska vidta lämpliga åtgärder för att skapa internationell
              förståelse för sådana alternativa metoder som valideras inom EU.
              Slutligen blir EU:s valideringscentrum formellt inrättat som unionens
              referenslaboratorium för alternativa metoder och dess uppgifter
              regleras.
            </seg>
            <seg xml:id="i-d0888329450e593c-0">
              Med detta vill jag ha sagt att mycket är på gång i det här sammanhanget.
              Under det svenska ordförandeskapet kunde vi anta ett nytt försöksdjursdirektiv,
              och jag är mycket glad och till och med stolt över att vi lyckades
              baxa den här mycket svåra och komplicerade frågan så långt som
              vi gjorde. Det ramverk som nu finns ger alltså en sådan status
              åt de alternativa metoder som finns i vår värld som jag tycker
              att de förtjänar och ska ha.
            </seg>
            <seg xml:id="i-6c18ef01ba30f30c-0">
              Låt mig avslutningsvis, fru talman, konstatera att Jordbruksverket
              har övertagit exakt det uppdrag som fanns på den numera nedlagda
              Djurskyddsmyndigheten. Det är inte så att någon uppgift har försvunnit,
              utan uppgifterna är övertagna av en annan myndighet och utförs
              på ett utomordentligt sätt också på denna myndighet.
            </seg>
            <seg xml:id="i-ef9b13d9566e7ade-0">
              Vad gäller pengar för att komma vidare i arbetet mot att använda
              ett mindre antal försöksdjur i forskningssammanhang kan jag bara
              konstatera att de pengar som finns för ändamålet är i stort vad
              de har varit under den tid som vi kan överblicka. De var i stora
              delar under 90-talet i klassen 24 miljoner kronor. Nu är de specifika
              pengar som finns för det här ändamålet uppe i 13 miljoner kronor.
              Jag tycker att det är en rätt bra utveckling på ett viktigt område.
            </seg>
          </u>
          <note type="speaker" xml:id="i-3ecddd6da9134608-0">
            Anf. 26 HELENA LEANDER (mp):
          </note>
          <u who="helena_leander_1a8ec1" xml:id="i-6f825abe7c85e6e1-2">
            <seg xml:id="i-eacf634322757c37-0">
              Fru talman! Det är dock svårt att prata bort att det har skett
              en nedskärning av anslagen till alternativ till djurförsök sedan
              den här regeringen tillträdde. Jag är ändå lite nyfiken på det
              som jordbruksministern lyfte fram om det nya djurförsöksdirektivet
              och vad det kommer att innebära. Jag tycker att det är positivt.
              Det lägger också en del ansvar på medlemsstaterna, bland annat
              att sprida information om alternativa metoder, att identifiera
              lämpliga laboratorier. Det skulle vara intressant att få höra
              lite grann hur jordbruksministern ser framför sig att det här
              skulle kunna förverkligas i Sverige.
            </seg>
            <seg xml:id="i-7c9c1152334d2170-0">
              Jag tycker att Finn Bengtsson på ett intressant sätt lyfte fram
              det dilemma vi har i dag. Det har nästan blivit djurskyddsrepresentanternas
              roll att vara den vakthund som hela tiden försöker trycka på för
              att se om det finns alternativ till djurförsöken eller inte. I
              dag har man inte tillräckligt mycket stöd från Jordbruksverket
              för att kunna ha oberoende experter som ska kunna bistå med sakkunskap
              om i vilket fall det finns alternativ eller inte och vad som kan
              ersättas och inte.
            </seg>
            <seg xml:id="i-f0d1f78067c8f02e-0">
              Allt det här tycker jag visar starkt på att vi behöver mer stöd
              i arbetet för att så långt det går kunna ersätta djurförsöken
              med mer moderna alternativ som inte drabbar djuren och som är
              säkrare för oss människor.
            </seg>
          </u>
          <note type="speaker" xml:id="i-23fc0810207aeaa8-0">
            Anf. 27 Jordbruksminister ESKIL ERLANDSSON (c):
          </note>
          <u who="unknown" xml:id="i-12645a4299a2fef8-13">
            <seg xml:id="i-5e88b568ebc15ce2-0">
              Fru talman! Inrättandet av det nya direktivet innebär ytterligare
              en möjlighet för Statens jordbruksverk att till sig knyta kunnande,
              expertis och information. Jag tycker att det är bra, eftersom
              det arbete som pågår i världen är stort och omfattande. Och om
              vi kan utnyttja varandras kunskaper minskar både behovet av försök
              och antalet djur som används vid försök.
            </seg>
            <seg xml:id="i-750f0fa693796592-0">
              Låt mig också konstatera att om det finns alternativa metoder
              som är validerade och godkända får man enligt lag inte använda
              sig av försöksdjur. Vi måste vara överens om att det är på det
              sättet.
            </seg>
            <seg xml:id="i-6f42ff8718a59c58-0">
              Fru talman! Jag skulle vilja avsluta den här debatten med att
              säga att SLU har tagit initiativ till att inrätta ett nationellt
              centrum för djurvälfärd. Även detta centrum har till syfte att
              samla vårt lands kompetens och samordna verksamheten inom djurskyddsområdet.
              Centrumet, som ska arbeta med bland annat forsknings- och utbildningsfrågor
              när det gäller lantbrukets djur förstås men också försöksdjur,
              är fortfarande under uppbyggnad.
            </seg>
            <seg xml:id="i-6c9444afa2b19d1f-0">
              SLU har under 2010 fått 5 miljoner kronor för att kunna stödja
              utvecklingen mot en effektiv samordning av djurskyddsarbetet inom
              EU. Samordningen ska till exempel omfatta djurskyddsforskning
              och arbetet med välfärdsindikatorer men också de socioekonomiska
              konsekvenserna av att djurskyddet förändras.
            </seg>
            <seg xml:id="i-bc70a1340418f617-0">
              Tack, fru talman, för den här debatten!
            </seg>
          </u>
          <note xml:id="i-dbffef0c484c7623-2">
            Överläggningen var härmed avslutad.
          </note>
          <note xml:id="i-eed1ed9cdca3ecf8-0">
            8 § Svar på interpellation 2009/10:316 om användningen av skattemedel
          </note>
          <note type="speaker" xml:id="i-70288d49b9558fe9-0">
            Anf. 28 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-c28a257335dfa5ad-0">
            <seg xml:id="i-563597bd92f51199-0">
              Fru talman! Lennart Axelsson har frågat mig vilka åtgärder jag
              avser att vidta för att förändra den utveckling som beskrivs i
              interpellationen samt vilka initiativ jag avser att ta för att
              öka insynen och säkra kvaliteten i dessa skattefinansierade vårdföretag
              och samtidigt säkra en sund konkurrens som gör det möjligt för
              även mindre företag och personalkooperativ att konkurrera.
            </seg>
            <seg xml:id="i-7d1891ea3575e5b9-0">
              Apoteket Omstrukturering AB, OAB, har haft uppgiften att leda
              och genomföra processen för försäljning av verksamheter som ägs
              av Apoteket AB. I statens ägardirektiv till OAB anges att det
              övergripande syftet ska vara att försäljningen genomförs på bästa
              affärsmässiga sätt och med beaktande av statens långsiktiga ambitioner
              med Apoteket AB. Frågan om små aktörers möjligheter att verka
              på marknaden är prioriterad.
            </seg>
            <seg xml:id="i-eb1746b82ee6bad8-0">
              Regleringen av apoteksmarknaden har utformats med beaktande av
              de små företagens situation. För att underlätta småföretagande
              skapas vidare en särskild stödstruktur för enskilda entreprenörer.
              Det sker genom att 150 apotek har överförts till det nyinrättade
              bolaget Apoteksgruppen i Sverige AB. De apotek som ingår i Apoteksgruppen
              ska kunna ha enskilda entreprenörer som delägare. OAB ansvarar
              för försäljningsprocessen även för dessa apotek. Inom ramen för
              Apoteksgruppen byggs det upp en serviceorganisation som underlättar
              driften av apoteken genom att erbjuda ett långsiktigt stöd inom
              bland annat hantering av sortiment, inköp och IT.
            </seg>
            <seg xml:id="i-da9d63e63f4856d2-0">
              De nya apoteksbolagen är seriösa aktörer som har fått tillstånd
              att driva och äga apotek i Sverige. De kommer att verka och betala
              skatt i Sverige och styras av svensk lag och svenska fackliga
              avtal. Deras lämplighet att bedriva apoteksverksamhet har bedömts
              av Läkemedelsverket, och konkurrensaspekter har prövats av Konkurrensverket.
              De nya bolagen övervakas av flera myndigheter, däribland Läkemedelsverket
              och Socialstyrelsen. Läkemedelsverket utövar tillsyn över att
              verksamheten vid apoteken uppfyller de omfattande krav som ställs
              i lagen (2009:366) om handel med läkemedel. Skatteverket har möjlighet
              att göra skatteutredning och skatterevision.
            </seg>
            <seg xml:id="i-a2a4e2d1fb52a3a4-0">
              Riskkapitalfonder och riskkapitalbolag står för en viktig del
              av finansieringen och ägandet i svenskt näringsliv. Bland dem
              som investerar i fonderna finns både svenska och utländska investerare
              som universitetsstiftelser, försäkringsbolag, pensionsbolag, pensionsfonder
              som Sjätte och Tredje AP-fonden och välgörenhetsorganisationer.
            </seg>
            <seg xml:id="i-d2eb914974db29bb-0">
              När det gäller så kallade skatteparadis, som nämns i interpellationen,
              vill jag nämna att det sker ett mycket omfattande internationellt
              arbete för att öka genomlysningen och förbättra informationsutbytet.
              Sverige har genom nordiskt samarbete också ingått ett flertal
              informationsutbytesavtal på skatteområdet med finansiella offshorecentrum
              som Isle of Man, Jersey, Guernsey, Caymanöarna med flera. Vidare
              bedriver Skatteverket ett kontrollprojekt avseende utlandstransaktioner,
              vilket lett till att ett stort antal personer och företag påförts
              ytterligare skatt. Sådana insatser är naturligtvis viktiga för
              att motverka att inkomster undanhålls beskattning i strid med
              svensk lagstiftning.
            </seg>
          </u>
          <note type="speaker" xml:id="i-4b2ceee0b87eb293-0">
            Anf. 29 LENNART AXELSSON (s):
          </note>
          <u who="lennart_axelsson_82f7c1" xml:id="i-70a7288f35054734-0">
            <seg xml:id="i-66f0261aeb05e6c7-0">
              Fru talman! Jag tackar socialministern för svaret. Det är alltid
              viktigt att lyfta fram skillnader mellan politiska partier. Det
              gäller inte minst i år eftersom vi har val i höst.
            </seg>
            <seg xml:id="i-e481050a76fec977-0">
              I frågan om hur vi vill organisera apoteksverksamheten finns
              det stora skillnader. Vi var redan från början kritiska när den
              borgerliga regeringen med Göran Hägglund i spetsen ville göra
              sig av med en apoteksverksamhet som fungerade bra och på ett billigt
              sätt. Det ligger dock i linje med den politik som förs i övrigt
              när det gäller att sänka skatter och liknande som tar undan möjligheterna
              för det som man skulle kunna använda det till annars.
            </seg>
            <seg xml:id="i-2d360e9051130353-0">
              Vi påstår att avregleringen av Apoteket på sikt kommer att kosta
              skattebetalarna mer pengar. Det är i det ljuset man måste se min
              interpellation. Som överskrift skrev jag från början: Skattepengar
              till vinst i stället för vård.
            </seg>
            <seg xml:id="i-2242ff6e0514bff8-0">
              När man påbörjade avregleringen sade regeringen till den statliga
              myndigheten Tandvårds- och läkemedelsförmånsverket: Ni får se
              till att de som kan vara intresserade av att köpa apotek kan få
              en så stor vinst som möjligt så att de är angelägna att gå in.
            </seg>
            <seg xml:id="i-8cd3b26ca09a1796-0">
              Det betyder att man lade sig på en nivå som skulle ligga lika
              med övriga Europa, vilket konkret innebär att skattebetalarna
              får betala för avregleringen.
            </seg>
            <seg xml:id="i-c6294037b8b789dc-0">
              Man sålde ut 465 apotek till riskkapitalbolag. De här bolagens
              huvudsakliga syfte är att köpa upp bolag, göra dem så effektiva
              som möjligt och sedan sälja dem inom några år. Dessutom är bolagen
              ofta placerade i så kallade skatteparadis, vilket innebär att
              de vill betala så lite skatt som möjligt.
            </seg>
            <seg xml:id="i-9e88326dac3f274d-0">
              Våra gemensamma pengar som skulle kunna ha gått till att anställa
              fler inom äldreomsorg, skola och barnomsorg går i stället till
              vinster som placeras på ställen där man inte kan få ut de skatter
              som skulle kunna gå till ovan nämnda verksamheter. Det här är
              inte att vara varsam med våra gemensamma tillgångar och svenska
              folkets skattepengar.
            </seg>
            <seg xml:id="i-afba33a23a6deabf-0">
              I samhällsdebatten har det ännu inte hörts särskilt mycket om
              denna högst anmärkningsvärda del av den borgerliga regeringens
              utförsäljning av våra gemensamma tillgångar. Det handlar inte
              bara om apoteksverksamheten utan även om andra delar av vår vård
              och omsorg.
            </seg>
            <seg xml:id="i-98b2b4097155afd2-0">
              En annan sak som har varit på tapeten är bilprovningen. Den riskerar
              att gå samma väg.
            </seg>
            <seg xml:id="i-8dcee6a3b531aca5-0">
              Jag ställde frågan om socialministern anser att det är en önskvärd
              utveckling att svenska folkets pengar går till vinster i riskkapitalbolag
              i stället för till fler anställda inom äldreomsorgen till exempel.
              På den frågan tycker jag inte att jag har fått något svar. Det
              kan naturligtvis bero på att socialministern inte delar min uppfattning
              att det ser ut så. Det vore ändå bra att få en lite mer nyanserad
              bild av min frågeställning.
            </seg>
          </u>
          <note type="speaker" xml:id="i-fed0575ca8148f9b-0">
            Anf. 30 FINN BENGTSSON (m):
          </note>
          <u who="unknown" xml:id="i-12645a4299a2fef8-14">
            <seg xml:id="i-7c6ebf916cd9bc88-0">
              Fru talman! Jag tackar Lennart Axelsson för interpellationen.
              Jag tackar också socialministern för att han ännu en gång förtydligar
              varför det är skadligt med monopol. En sund konkurrens då läkemedel
              ska distribueras och vård ska utföras är till gagn för patienterna
              eftersom det är en bättre garant för tillgänglighet och en press
              för ökad effektivitet och lägre kostnader för patienterna.
            </seg>
            <seg xml:id="i-7f7b8dc628b4ccde-0">
              I sin interpellation raljerar Lennart Axelsson över socialministerns
              uttalande om sund konkurrens i samband med att vi äntligen fick
              det nya apoteket. Låt mig, fru talman, ställa en motfråga till
              Lennart Axelsson: Vad är höjden av osund konkurrens? Jag ska för
              tids vinnande besvara den frågan själv. Jo, det är just monopolsituationen.
            </seg>
            <seg xml:id="i-c1c8e062d973d8f9-0">
              För över 30 år sedan agerade den dåvarande socialdemokratiska
              regeringen i en tid av hysterisk monopoliseringsambition. Vänsterpartiet
              ville förstatliga läkemedelsindustrin. Socialdemokraterna lät
              förstatliga apoteksväsendet. Argumentet var redan då ihåligt;
              man sade att det var av beredskapsskäl man skulle göra detta.
              Förstatligandet skedde, och under den tid vi har haft monopol
              har resten av den civiliserade världen för länge sedan kastat
              av sig oket av monopol på apoteksområdet. Kvar finns några totalitära
              stater som Sverige under alliansregeringen äntligen har befriat
              sig från att höra samman med. Vi har tidigare hört om Kuba och
              Nordkorea som fortfarande kramar monopol.
            </seg>
            <seg xml:id="i-81bbcc6950e3b098-0">
              Frågan är om Lennart Axelsson lägger upp en argumentation som
              naturligtvis i den mån det skulle förekomma oegentligheter måste
              stävjas. Precis som socialministern beskriver i sitt svar har
              man haft en noggrann och grannlaga genomgång av dem som får agera
              på denna marknad. Det måste vara en trygghet för alla. Alternativet,
              att inte göra den grannlaga bedömningen av olika konkurrenter
              för att få en ökad konkurrens, ökad tillgänglighet, lägre priser
              och högre effektivitet, är att bibehålla monopolet och tillhöra
              den bakåtsträvande, in i framtiden backande verksamhet som en
              monopolsituation innebär när den inte har ett starkt motiv.
            </seg>
            <seg xml:id="i-b5e8c8c2f03ff93a-0">
              Lennart Axelsson lyfter fram det som om det var i den bästa av
              världar vi levde med Apoteket AB:s monopol. Hur kom det sig att
              man under de sista åren fortsatt kunde notera en nedgång i antalet
              apotek i Sverige? Vi hade redan den lägsta apotekstätheten per
              medborgare i hela Europa. Den var på väg nedåt, inte uppåt. Det
              var även en minskning av antalet apoteksombud.
            </seg>
            <seg xml:id="i-eb6869d2e399df70-0">
              Det är ju den inre kärnan i ett monopols eget bevarande att det
              inte finns någon drivkraft för att öka tillgängligheten för kunderna.
              Det finns ingen ambition att vilja göra något bättre eftersom
              man är så bekväm i sin monopolsituation.
            </seg>
            <seg xml:id="i-d2edf199e96931e0-0">
              Det är något som, precis som Lennart Axelsson beskriver, tydligt
              skiljer blocken åt. Jag hoppas verkligen att väljarna tar ställning
              när de hör hur Lennart Axelsson några månader före ett avgörande
              val fortfarande talar sig varm för att det apotek och de destruktiva
              krafter i form av minskad tillgänglighet som vi såg under den
              socialdemokratiska mandatperioden återigen skulle kunna vara en
              aktuell tanke för Socialdemokraterna, säkert med stöd av Vänsterpartiet.
              Man kan undra hur Miljöpartiet ser på att slippa ha ett monopol
              på apoteksområdet.
            </seg>
            <seg xml:id="i-a04944ae0f9895d6-0">
              Det kvarstår nog fler frågor för Lennart Axelsson att besvara
              än för socialministern.
            </seg>
          </u>
          <note type="speaker" xml:id="i-b3fc8bf357696097-0">
            Anf. 31 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-c28a257335dfa5ad-1">
            <seg xml:id="i-cb1bd5f60bd8cd9e-0">
              Fru talman! Jag skulle vilja föra ett litet resonemang om idéerna
              bakom. Lennart Axelsson är vän av ett monopol på just det här
              området. Om monopolet har så många förtjänster som Lennart Axelsson
              påstår, vilka andra områden borde vara monopol utöver dem som
              i dag är monopol? Om monopolet har så stora förtjänster att det
              borde praktiseras på det här området, varför borde då inte också
              läkemedelsindustrin läggas i statens ägo? Varför skulle inte livsmedelsdistributionen
              i Sverige vara ägd av staten? Vad är Lennart Axelssons bärande
              idé för att just monopol är överlägset?
            </seg>
            <seg xml:id="i-27f2edc543d955dc-0">
              Hittills har vi i riksdagen, med undantag för något parti, varit
              överens om att det är bra med mångfald och att det är bra med
              konkurrens. Det leder till större ansträngningar för att möta
              kundens önskemål och behov. Det leder i det här fallet till en
              större tillgänglighet. Som Finn Bengtsson var inne på hade monopolet
              kommit till vägs ände, och vi såg snarare färre än fler apotek.
            </seg>
            <seg xml:id="i-d05803717de2322f-0">
              Utöver de apotek som har sålts av Apoteket AB:s verksamhet har
              Läkemedelsverket godkänt 44 nya apotek. Det är alltså 44 nya apotek
              i Sverige. Det är en ökning med 5 procent. Det är ett ganska bra
              tillskott än så länge. Vi tror att det kommer fler.
            </seg>
            <seg xml:id="i-d0f214a5f4e12046-0">
              Vi har låtit fler distribuera receptfria läkemedel för att öka
              tillgängligheten och möta människors behov av huvudvärkstabletter
              också sent på lördagskvällen eller på söndag förmiddag. Vi tror
              att det är bra med tillgänglighet.
            </seg>
            <seg xml:id="i-d1531d9ff5feb14d-0">
              Det här är inte vilket område som helst. Det måste finnas rätt
              stränga regler. Jag kan inte se varför det inte ska kunna finnas
              fler aktörer. Det blir billigare på sikt. Vi får en bättre tillgänglighet
              och vi kommer att få se nya verksamheter med en annan servicenivå
              än tidigare.
            </seg>
            <seg xml:id="i-65fd38dc92535c98-0">
              Jag tror att Lennart Axelsson med interpellationen vill skapa
              osäkerhet omkring de företag som har köpt en del av apoteken.
            </seg>
            <seg xml:id="i-79981621132613b8-0">
              Vad är det, Lennart Axelsson, mer exakt som är bekymret? Hur
              ser tankekedjan ut bakom resonemanget att om vi säljer apotek
              och får in nya aktörer får vi färre lärare i den svenska skolan?
              Exakt hur ser den tankekedjan ut? Det skulle jag vilja få utrett
              innan jag förklarar varför Lennart Axelsson har fel på den här
              punkten också.
            </seg>
          </u>
          <note type="speaker" xml:id="i-954e225e3277ea17-0">
            Anf. 32 LENNART AXELSSON (s):
          </note>
          <u who="lennart_axelsson_82f7c1" xml:id="i-70a7288f35054734-1">
            <seg xml:id="i-9c9aa81f2ad666c0-0">
              Fru talman! Finn Bengtsson behöver ju inget svar eftersom han
              svarade själv. Det är tacksamt med någon som både frågar och svarar.
            </seg>
            <seg xml:id="i-04c1b713fe727cbf-0">
              Jag koncentrerar mig därför på socialministerns frågor.
            </seg>
            <seg xml:id="i-31049c27f739487d-0">
              Han frågar varför jag tycker att det är bra med monopol och om
              det finns andra områden där jag tycker att det kunde vara bra
              med monopol.
            </seg>
            <seg xml:id="i-ac26c0f6a744c538-0">
              Apoteket är en otroligt viktig del av svensk hälso- och sjukvård.
              Socialministern brukar föra fram att vi har olika syn när det
              gäller försäljning av nässprej, Alvedon och liknande i livsmedelsaffärerna.
              Där är det ingen åsiktsskillnad. Vi tycker att det är bra att
              man kan öppna upp just den delen så länge man reglerar det noga.
            </seg>
            <seg xml:id="i-c6087790f66fab69-0">
              När det gäller det som skrivs ut av läkare där man får ett recept
              på en medicin som man går till apoteket och hämtar ut finns inte
              den marknad som regeringen brukar lyfta fram som ett område där
              man kan tillföra konkurrens genom avregleringen. Där är priset
              fastställt från början.
            </seg>
            <seg xml:id="i-538f077933006933-0">
              Det var detta som jag var kritisk mot i mitt första inlägg. För
              att det ska vara intressant för privata aktörer att engagera sig
              i detta måste man lägga på en summa på varje läkemedel som säljs
              för att öka de handelsmarginaler som var så låga förut. Om man
              hade behållit den marginalen hade det inte varit intressant för
              privata aktörer att gå in i detta.
            </seg>
            <seg xml:id="i-9c9235001b55cb63-0">
              Om man fortsätter det resonemanget är det naturligtvis där som
              vi skattebetalare får betala för den ökade tillgänglighet som
              socialministern eftersträvar. Det säger sig självt att om man
              ska ha fler anställda, fler apotek, längre öppettider och bättre
              service måste någon betala för det. Det begriper vem som helst.
            </seg>
            <seg xml:id="i-6b5c89c23a371d06-0">
              Vad jag har sett är det just handelsmarginalen som betalar mycket
              av den ökade tillgängligheten.
            </seg>
            <seg xml:id="i-ee3c3567926b49d9-0">
              Ett annat område där jag kan tänka mig att behålla monopolet
              är Systembolaget. Jag tror att jag har starkt stöd av folket för
              det. Det är ur helt andra aspekter folkhälsosynpunkt och liknande.
            </seg>
            <seg xml:id="i-944eefa1bc8adc24-0">
              Jag har svårt att tro att det kommer något regeringsförslag,
              men det finns många som har åsikter om att man bör öppna även
              där. Jag tror att vi är ganska överens om att det är bra att behålla
              monopolet. Tack och lov finns det fortfarande ett starkt stöd
              för att behålla monopolet på det området.
            </seg>
            <seg xml:id="i-27a19871c0e0037a-0">
              Jag tycker nog att det borde gälla bilprovningen också. Det är
              en myndighetsutövning som också fungerar bra och som är billig
              för invånarna. Göran Hägglunds regering vill avreglera även den
              delen, trots att det finns exempel på att det skulle bli både
              dyrare och sämre för bilägarna.
            </seg>
            <seg xml:id="i-5cb4fa5b14974826-0">
              Jag tror att jag har klarat av en hel del av de frågor som socialministern
              hade.
            </seg>
          </u>
          <note type="speaker" xml:id="i-9f080ec6366c4f02-0">
            Anf. 33 FINN BENGTSSON (m):
          </note>
          <u who="unknown" xml:id="i-12645a4299a2fef8-15">
            <seg xml:id="i-6d575271a8110f74-0">
              Fru talman! Jag tar oss tillbaka till motionen som handlar om
              apotek och vård och resonemanget om monopolsituationen. Jag tänker
              be interpellanten att ge mig några svar så att jag själv slipper
              svara på dem.
            </seg>
            <seg xml:id="i-124c412c56bd35e2-0">
              Jag kan åtminstone utgå från att det här finns en grundläggande
              skillnad. Vi har en samsyn kring att vi solidariskt via skattsedeln
              behöver finansiera välfärdstjänster, dit bland annat läkemedel
              och sjukvård hör. Men om man utifrån det säger att det med samma
              mynt måste vara politiker som i princip driver vården genom att
              den ska vara offentligdriven och att apoteken ska drivas av enbart
              en aktör och en statlig sådan tar man inte hänsyn till hur man
              effektivt, mer tillgängligt och med bättre prispress kan öppna
              upp för att skattepengarna gör mer nytta än i de passiva monopolen
              där de lätt blir ineffektiva. Det är alltså ett sätt att egentligen
              förringa nyttan med att skattebetalarna betalar skatten.
            </seg>
            <seg xml:id="i-a4268e0152fcf601-0">
              I förlängningen av detta blir det en högskattepolitik som gäller
              och som ytterligare späder på ineffektiva monopolsträvanden.
            </seg>
            <seg xml:id="i-81810932f49192ad-0">
              Då kan man ställa den fråga som socialministern var inne på.
              Om Axelsson ändå tycker att apoteksmonopolet var värt att bevara
              av någon anledning är det inte ett långt hopp att fråga om inte
              också vården i mycket större omfattning borde monopoliseras. Den
              ger samma trygghet som Axelsson ger sken av att Apoteket skulle
              ha gett. Vi har inga tecken på att omregleringen så här långt
              skulle vara i någon fara, snarare tvärtom. Vi har en mycket hög
              status på vårt läkemedelssäkerhetsarbete i detta land, och mer
              kommer att komma före valet.
            </seg>
            <seg xml:id="i-5387ed404fbe6d8c-0">
              Men en fråga kvarstår. Det är intressant att höra om Lennart
              Axelsson vill återgå till att förstatliga läkemedelsindustrin.
              Det finns vänsterpartister som förfäktar den tanken.
            </seg>
          </u>
          <note type="speaker" xml:id="i-a4c0b4e387d14a8a-0">
            Anf. 34 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-c28a257335dfa5ad-2">
            <seg xml:id="i-5ef46542ae45ea65-0">
              Fru talman! Min fråga var: Varför är det bra med monopol? Vad
              är den idémässiga grunden för det resonemang som Lennart Axelsson
              för? Jag får till svar att när det gäller OTC, alltså det som
              är receptfritt, finns det inte längre någon åsiktsskillnad. Det
              är gott och väl. Vi ska komma ihåg att under den tid som Socialdemokraterna
              har suttit vid makten har de inte ens vågat sig på äventyret att
              släppa ut nikotinläkemedel i handeln och därmed öka tillgängligheten.
              Här har Socialdemokraterna naturligtvis blivit pressade. Det har
              varit omöjligt för dem att säga att de vill fortsatt hålla detta
              inom monopolets ram. Detsamma gäller receptfria läkemedel.
            </seg>
            <seg xml:id="i-644c25f6da73d4bf-0">
              I stället sätter de ned klackarna och säger att just när det
              gäller receptbelagda läkemedel måste det fortsatt vara ett monopol,
              egentligen på tämligen oklara grunder. De skäl som Lennart Axelsson
              ändå framför handlar om handelsmarginalen. Det stämmer att handelsmarginalen
              har ökat med 400 miljoner kronor totalt sett. Men Lennart Axelsson
              glömmer att säga att vi har finansierat detta genom andra mekanismer
              som gör att vi kan sänka priserna där vi som folkhushåll har fått
              betala alltför mycket tidigare. Och vips har vi då klarat av att
              åstadkomma också denna förbättrade tillgänglighet och möjligheten
              till högre servicenivåer och bättre öppethållande.
            </seg>
            <seg xml:id="i-1b03db28a34857b1-0">
              Jag kan omöjligt begripa varför Socialdemokraterna ska sätta
              sig emot detta. Vad är det som är fel med att fler får komma in
              och leverera läkemedel?
            </seg>
            <seg xml:id="i-584acbbc3f0a2692-0">
              Jag ska ta upp något som också Finn Bengtsson var inne på. Lennart
              Axelsson anger som ett viktigt skäl för monopolet på detta område
              att det är en viktig del av hälso- och sjukvård. Borde då inte
              slutsatsen vara att all hälso- och sjukvård ska bedrivas i offentlig
              regi? Det borde vara monopol där också. Varför skulle det inte
              vara på det sättet om argumentet är att en del av hälso- och sjukvården
              numera till ganska stor del trots allt bedrivs i privat regi genom
              till exempel privata vårdcentraler och liknande?
            </seg>
            <seg xml:id="i-1934d6290b40fbce-0">
              Här finns en skillnad i synsätt. När vi säger att vi ska finansiera
              vård, läkemedel och annat gemensamt vi har låga avgifter, och
              vi finansierar detta i huvudsak gemensamt ser vi inga hinder för
              att släppa in andra aktörer som är med och erbjuder vård respektive
              läkemedel.
            </seg>
            <seg xml:id="i-7e1ed1c7fed80471-0">
              Men av någon anledning säger Lennart Axelsson nej till just det
              som handlar om distribution av läkemedel men han säger uppenbarligen
              okej när det gäller hälso- och sjukvård med argumentet att det
              är en del av just hälso- och sjukvård. Detta hänger inte riktigt
              ihop, Lennart Axelsson. Men Lennart Axelsson har en möjlighet
              att ytterligare klara ut denna tankelinje för oss som åhörare
              och meddebattörer.
            </seg>
            <seg xml:id="i-e65ba596cd0c3923-0">
              Syftet med det som vi gör är att öka tillgängligheten. Det är
              det viktigaste skälet. Vi har gjort det genom att öppna upp för
              nikotinläkemedel så att det är ungefär lika lätt att få tag i
              Nicotinell som att få tag i en ask Prince. Vi har gjort det genom
              att öppna upp för receptfria läkemedel. Där har vi nu 6 000 nya
              försäljningsställen sedan den 1 november. Det är en fenomenalt
              snabb och bra utveckling för medborgarna.
            </seg>
            <seg xml:id="i-e0e3113932f30a64-0">
              När det handlar om nya apotek växer de nu fram. Läkemedelsverket
              har godkänt 44 nya som innebär att fler människor får närmare
              till ett apotek och att vi får en sund konkurrens på ett område
              som är styrt av trygga och säkra regleringar.
            </seg>
          </u>
          <note type="speaker" xml:id="i-49a8c1a55c265df4-0">
            Anf. 35 LENNART AXELSSON (s):
          </note>
          <u who="lennart_axelsson_82f7c1" xml:id="i-70a7288f35054734-2">
            <seg xml:id="i-d9539f3a00f4f066-0">
              Fru talman! Vi pratar om skillnader i synsätt. Än en gång tycker
              jag att det är mycket bättre att använda våra gemensamma tillgångar
              och skattepengar till att göra kvaliteten högre i vården. Jag
              jobbade själv som vårdare med utvecklingsstörda under många år
              och känner mycket väl till behovet av fler anställda inom vård
              och omsorg. Det är precis av den anledningen som jag tycker att
              det är felaktigt att man använder skattepengarna på det sätt som
              görs här.
            </seg>
            <seg xml:id="i-3826880ed94ddd56-0">
              Jag inser att riskkapitalbolag inte är något som är fel i grunden.
              Det måste finnas riskkapital inom olika verksamheter. Men jag
              tycker inte att man ska använda det för det som regeringen har
              fattat beslut om. Det är bara regeringen som har gjort det.
            </seg>
            <seg xml:id="i-e3dad251d05b0ed3-0">
              Det är klart att man håller sig inom de lagar och regler som
              finns för dessa bolag. Men grunden är att man här har fattat beslut
              om att öppna upp för detta. Det innebär att de skattepengar som
              vi skulle kunna använda till fler arbetskamrater till mig i vården
              i stället går till vinster.
            </seg>
            <seg xml:id="i-96358c8aeec34e4d-0">
              Jag tycker inte att det är bra att man också inom andra delar
              av vården tar ut vinster som går till att berika enskilda personer,
              alltså det som finansieras med våra allmänna skattepengar. Det
              är pengar som man skulle kunna använda inom andra delar av vården.
            </seg>
            <seg xml:id="i-d896682ef199b661-0">
              Man kan mycket väl ha fler utförare. Men däremot tycker jag att
              man måste vara noga med att se till att de skattepengar som svenska
              folket skjuter till för att få en bra vård, omsorg och skola också
              används inom vården och skolan.
            </seg>
          </u>
          <note type="speaker" xml:id="i-555cdc454c9ffde6-0">
            Anf. 36 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-c28a257335dfa5ad-3">
            <seg xml:id="i-76c2ab4e0d87d38d-0">
              Fru talman! Jag tycker också att bättre kvalitet i vården, äldreomsorgen
              och skolan är övergripande och väldigt viktiga mål som regeringen
              förstås också arbetar för. Det står inte i motsättning till det
              som vi gör. Tvärtom är det så att det som vi gör är i linje med
              detta för att få fram mer resurser och få ett kvalitetsarbete
              som leder till att skolan utvecklas, sjukvården utvecklas och
              äldreomsorgen utvecklas.
            </seg>
            <seg xml:id="i-ca3d81a869d572d6-0">
              Jag tror att det är bra om jag på äldre dar kommer att kunna
              välja mellan olika utförare och att jag inte är hänvisad bara
              till ett monopol som till exempel kommunen står för. Jag tror
              att det är bra. Jag tror att det har ett värde i sig att jag har
              en möjlighet att välja någonting annat om jag är missnöjd, förutom
              många andra goda skäl. Till dessa skäl hör att när man gör på
              lite olika sätt kommer vissa saker att visa sig fungera bättre
              än andra saker, och andra saker kommer inte att visa lika goda
              resultat. Då kan man lära av det som fungerar bättre, och det
              utvecklas. Gör alla likadant får vi mer av stillastående i stället
              för den utveckling som möter oss som omsorgstagare, patienter,
              skolelever eller vad det kan vara.
            </seg>
            <seg xml:id="i-645bf70fc86add55-0">
              Om vi har ett system som på skolans område kallas pengsystem,
              där man får lika mycket för varje elev och har särskilda insatser
              för dem som har särskilda behov, och någon lyckas bedriva skolverksamheten
              på ett sådant sätt att människor väljer den och dessutom får pengar
              över ser jag inte något problem i det. Det innebär att vi får
              in nya aktörer som utvecklar verksamheten som det offentliga,
              andra privata eller ideella aktörer kan ta efter. På det viset
              utvecklar vi också vården.
            </seg>
            <seg xml:id="i-a65626a4eec97e8a-0">
              Jag tycker inte att det är fel med vinster i vården. Men vi ska
              arbeta på ett sådant sätt att det kommer den enskilde patienten
              till del, och det är målet för regeringens politik.
            </seg>
          </u>
          <note xml:id="i-dbffef0c484c7623-3">
            Överläggningen var härmed avslutad.
          </note>
          <note xml:id="i-4051c7f80eddfebf-0">
            9 § Svar på interpellationerna 2009/10:294 och 295 om verksamhet
            för ungdomarna i jobbgarantin i Örebro län
          </note>
          <note type="speaker" xml:id="i-ddf1784d823189fe-0">
            Anf. 37 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-16">
            <seg xml:id="i-3fe146110cdeb087-0">
              Fru talman! Lennart Axelsson har frågat mig om jag delar hans,
              Ungdomsstyrelsens och ett stort antal arbetslösa ungdomars oro
              över att unga tvingas gå sysslolösa i tre månader innan de kan
              aktiveras i jobbgarantin för unga. Han frågar vidare vilka åtgärder
              jag avser att vidta för att öka möjligheterna för arbetslösa ungdomar
              att aktivera sig, även under den första 90-dagarsperioden av arbetslöshet.
              Ameer Sachet har frågat mig vilka åtgärder jag avser att vidta
              för att så få som möjligt inom jobbgarantin för unga ska hamna
              i kategorin ingen aktivitet och vilka åtgärder jag avser att vidta
              för att öka delarna av utbildning och praktik inom jobbgarantin
              för unga.
            </seg>
            <seg xml:id="i-711c60ea631177e2-0">
              Som jag påpekat vid ett flertal tillfällen tidigare är jobbgarantin
              för ungdomar utformad mot bakgrund av den forskning som visat
              att tidiga programplaceringar bör undvikas för ungdomar eftersom
              detta riskerar att leda till inlåsning och lägre sökaktivitet.
              Regeringen har gjort det möjligt för unga att under perioden 20092011
              ta del av förstärkt matchningsverksamhet med personliga coacher
              redan före inträde i jobbgarantin. Mot bakgrund av detta anser
              jag att en anvisning till jobbgarantin även i fortsättningen bör
              föregås av tre månaders arbetssökande.
            </seg>
            <seg xml:id="i-57bb815c8335fe8d-0">
              Tidigare erfarenheter har också visat att arbetsmarknadspolitiska
              program för ungdomar inledningsvis bör inriktas på att upprätthålla
              en hög sökaktivitet och att ge coachning och vägledning. I jobbgarantin
              för ungdomar kan deltagarna i dag få ta del av aktiva insatser,
              till exempel praktik och utbildning redan från första dagen, även
              om man i normalfall ska ägna de tre inledande månaderna i jobbgarantin
              åt fördjupad kartläggning, studie- och yrkesvägledning och jobbsökaraktivitet
              med coachning.
            </seg>
            <seg xml:id="i-5de927662fc0e260-0">
              Från den 1 januari 2010 har regeringen utökat aktiviteterna inom
              jobbgarantin för ungdomar med bland annat stöd till start av näringsverksamhet,
              arbetslivsinriktad rehabilitering och en studiemotiverande utbildning
              inom folkhögskolorna. Vidare ges nu även möjligheten att kombinera
              aktiviteterna inom garantin med svenskundervisning för invandrare
              och annan kommunal vuxenutbildning. Utöver detta kan ungdomarna
              också ta del av insatsen Lyft. Utökningen av aktiviteterna i jobbgarantin
              kommer att kunna ge stöd till, och aktivera, ännu fler ungdomar.
            </seg>
            <seg xml:id="i-6c8ec52473936493-0">
              Regeringen har som jag redan nämnt vidtagit en rad olika åtgärder
              för att arbetslösa ungdomar ska få ett aktivt stöd, och vi följer
              naturligtvis resultaten och utvecklingen av jobbgarantin för ungdomar
              mycket noga.
            </seg>
          </u>
          <note type="speaker" xml:id="i-f84670014cb6b77e-0">
            Anf. 38 LENNART AXELSSON (s):
          </note>
          <u who="lennart_axelsson_82f7c1" xml:id="i-70a7288f35054734-3">
            <seg xml:id="i-1a42c99b55c7f7c9-0">
              Fru talman! Det är snabba skiften mellan apotek och annat. Men
              just i den här frågan hänger det lite grann ihop. De pengar som
              vi anser att man fått lägga ut för att kunna sälja ut Apoteket
              hade naturligtvis kunnat användas till att göra det lättare för
              ungdomar att komma in på arbetsmarknaden.
            </seg>
            <seg xml:id="i-59515c9eae3aa5d6-0">
              Jag menar att en av de viktigaste frågorna som vi politiker i
              dag har att ta tag i handlar om ungdomars möjligheter att komma
              in på arbetsmarknaden eller att, som nu ofta är fallet, inte komma
              in. Av den anledningen har jag och kamrater för ett tag sedan
              besökt arbetsförmedlingarna i Örebro län just för att lyssna av
              hur man där ser på sina möjligheter att erbjuda ungdomar en chans
              att komma ut.
            </seg>
            <seg xml:id="i-2f02031d594522ad-0">
              Själv var jag på Arbetsförmedlingen i Nora som svarar för norra
              delen av Örebro län. De två frågor som lyftes fram som de viktigaste
              och där man ville se förändringar gällde detta med 90 dagar som
              jag tagit upp i min interpellation. Att man som ung kommer in
              på arbetsförmedlingen och får beskedet att man får vänta i tre
              månader innan det finns möjligheter att sätta in en insats såg
              arbetsförmedlarna som en väldigt stor nackdel och som något som
              de skulle vilja göra någonting åt.
            </seg>
            <seg xml:id="i-50686181f1283c5a-0">
              En annan sak som man pekade på var att det finns för lite resurser
              till arbetsmarknadsutbildningar. Det kan man i dag också se på
              arbetsmarknaden där företag ibland skriker efter utbildade människor
              utan att kunna få tag på några. I grunden handlar det så klart
              om att man inte har satsat tillräckligt mycket medel på att erbjuda
              utbildningar framför allt till unga människor.
            </seg>
            <seg xml:id="i-51a4c13fc1a152d2-0">
              I svaret säger arbetsmarknadsministern att det finns forskning
              som visar på att det är bra för ungdomar att inte ha möjlighet
              att få de här insatserna förrän efter 90 dagar. Jag har inte varit
              med i sådana här debatter så mycket förut så det är möjligt att
              jag har missat uppgifter. Det kunde vara intressant att få veta
              hur den forskning ser ut som visar på det här.
            </seg>
            <seg xml:id="i-e4e1754d9f2750d1-0">
              Trots allt är det inte bara arbetsförmedlarna som tycker att
              detta är tokigt. Som jag i interpellationen pekar på är det även
              Ungdomsstyrelsen och olika ungdomsorganisationer som tycker att
              det är fel att låta ungdomar bara vänta. Väldigt lätt hamnar de
              då utanför och skaffar sig rutiner som inte är bra. Man vänder
              på dygnet och så vidare i stället för att finnas i något som kan
              göra att man på sikt stärks och får möjlighet att komma tillbaka.
            </seg>
            <seg xml:id="i-b03446ad8880cb57-0">
              Jag tackar för svaret men tycker att det finns en hel del övrigt
              att önska. Vi befinner oss i läget att Sverige är ett av de länder
              i Europa som har högst ungdomsarbetslöshet. Om regeringen inte
              kan göra mer än så här tycker jag nog att vi bör fundera på att
              byta regering.
            </seg>
          </u>
          <note type="speaker" xml:id="i-c074af4c76605baf-0">
            Anf. 39 AMEER SACHET (s):
          </note>
          <u who="ameer_sachet_6408a6" xml:id="i-e544e128c467507f-0">
            <seg xml:id="i-71c37666cb433039-0">
              Fru talman! Jag vill tacka arbetsmarknadsministern för svaret,
              men det är tråkigt att höra att regeringen inte ser hur dåligt
              det går för ungdomarna ute i landet när det gäller jobb.
            </seg>
            <seg xml:id="i-21c6a0f59ae83274-0">
              Är det så att regeringen inte har fattat allvaret i ungdomarnas
              jobbkris? Var i den vårproposition som lades fram förra veckan
              finns de jobbskapande åtgärderna? Vad fanns på finansministerns
              VÅP-disk? Ingenting! Jobbfrågan är raderad.
            </seg>
            <seg xml:id="i-0b2af3db1bdfd59f-0">
              Det blir inga pengar till utbildning för arbetslösa eller till
              andra insatser för att stärka människors ställning på arbetsmarknaden.
              Man kan alltså inte dra någon annan slutsats än att regeringen
              inte har fattat allvaret i ungdomarnas jobbsituation.
            </seg>
            <seg xml:id="i-bfca256cf5f97ebb-0">
              Fru talman! Några siffror: 126 000 personer finns i den så kallade
              jobbgarantin. Men där får bara en av fem aktivt stöd som kan leda
              till jobb. Hela 20 procent får ingen hjälp alls.
            </seg>
            <seg xml:id="i-e09c2d4927a5e46a-0">
              När det gäller ungdomsarbetslösheten har regeringen totalt misslyckats.
              Var fjärde ungdom i Sverige står i dag utan jobb. Sverige är ett
              av de länder i Europa som har högst ungdomsarbetslöshet.
            </seg>
            <seg xml:id="i-30a37476d9969b6f-0">
              I februari 2010 var 3 782 ungdomar i Örebro län inskrivna som
              arbetslösa på arbetsförmedlingen. Ett år tidigare var motsvarande
              siffra 2 823 en ökning med ca 32 procent. Jag menar att regeringens
              politik inte har förbättrat situationen. Med en aktiv jobbpolitik
              kunde effekterna vara mindre förödande för alla ungdomar som i
              dag är arbetslösa.
            </seg>
            <seg xml:id="i-c1cf95a3c296c744-0">
              Satsningar på utbildning är särskilt viktigt i lågkonjunkturer.
              Ändå har regeringen skurit ned på antalet utbildningsplatser inom
              komvux. Regeringen har satsat på jobbcoacher som kan lära människor
              att skriva jobbansökningar men är ointresserad av att skola om
              människor från arbetslöshet till bristyrken så att säga.
            </seg>
            <seg xml:id="i-f0cc187d397162a6-0">
              Vi har lagt fram en massa olika förslag. Tre viktiga förslag
              gäller följande:
            </seg>
            <seg xml:id="i-e79d5b9046a21955-0">
              Med detta förslag skulle tusentals arbetslösa ungdomar i landet
              ges möjlighet att få en anställning.
            </seg>
            <seg xml:id="i-d6a1736700bc069f-0">
              Jag menar, och vi menar i Socialdemokraterna, att det är riktiga
              ansatser som krävs, arbetsmarknadsministern. De tiotusentals arbetslösa
              ungdomarna väntar på svar. Vad säger arbetsmarknadsministern till
              dem?
            </seg>
          </u>
          <note type="speaker" xml:id="i-64a3286f2a7e1f01-0">
            Anf. 40 JASENKO OMANOVIC (s):
          </note>
          <u who="unknown" xml:id="i-12645a4299a2fef8-17">
            <seg xml:id="i-d2a1d4a261972d32-0">
              Fru talman! Tack, herr ministern, för svaret!
            </seg>
            <seg xml:id="i-9c47cd45c3290879-0">
              I går var jag i Timrå och träffade ett antal ungdomar unga människor.
              Det var fantastiskt att se hur dessa unga människor är intelligenta,
              trygga och har stor självsäkerhet. Det fanns en sak som saknades
              där och som var jätteviktig för dem. Jag tror att den är jätteviktig
              även för Sverige. De hade inga jobb. Det problem de upplevde ännu
              mer var att de när de skulle till Arbetsförmedlingen fick komma
              in i en karens på 90 dagar. De fick inget stöd från samhället.
              De fick ingenting som egentligen skulle hjälpa dem konkret, och
              det är det de upplever som orättvist. De är så ivriga att göra
              någonting av sina liv. De vill verkligen vara med i det svenska
              samhället.
            </seg>
            <seg xml:id="i-57275b40c95b89ed-0">
              Nu är det dock så att statsrådet Littorin, fru talman, har bestämt
              en 90-dagarsgräns. Jag undrar hur statsrådet Littorin skulle ha
              känt om han hade fått en karens av riksdagen när han tillträdde
              som arbetsmarknadsminister. Tänk om riksdagen hade sagt: Nu får
              Littorin bara sitta still i 90 dagar och inte göra någonting.
              Hela regeringen får sitta still i 90 dagar och inte göra någonting.
            </seg>
            <seg xml:id="i-7f9df3e18714964a-0">
              Jag kan påminna, fru talman, om att regeringen lade fram 26 propositioner
              under sina första 90 dagar. Arbetsmarknadsminister Littorin själv
              lade fram 5 propositioner. Nu kan jag säga att jag som socialdemokrat
              skulle önska att Littorin aldrig hade knackat på dörren på Arbetsmarknadsdepartementet,
              men nu är det som det är. Littorin fick sin chans, och han lade
              fram 5 propositioner under de första 90 dagarna. Hur skulle statsrådet
              Littorin ha känt om han hade fått stå där i 90 dagar och inte
              göra någonting? De ungdomar jag träffade i Timrå kände just så,
              att de inte fick göra någonting.
            </seg>
            <seg xml:id="i-865f18d4f3b7533c-0">
              Sedan är det så att statsrådet hänvisar till jobbgarantin för
              unga. Det är intressant. I dag är nästan 25 procent av ungdomarna
              arbetslösa. Vad händer nu när dessa ungdomar sitter sysslolösa?
              Vi är inne i en lågkonjunktur. Vi vet alla att det så småningom
              kommer en högkonjunktur. Det kommer möjligheter för ungdomar att
              få ett jobb, men då behöver de kanske lite utbildning. Vad gör
              statsrådet Littorin? Han sätter drömmar och möjligheter i en 90-dagarskarens.
            </seg>
            <seg xml:id="i-c0e7e6b5f8776c91-0">
              Jag tycker, fru talman, att det är orättvist mot unga människor,
              mot unga förmågor och mot Sveriges framtid att sätta dem i karens.
              Att sätta drömmar och möjligheter i karens är ingen bra arbetsmarknadspolitik,
              herr Littorin.
            </seg>
          </u>
          <note type="speaker" xml:id="i-8425cd1f54a78c15-0">
            Anf. 41 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-18">
            <seg xml:id="i-bbfe6ec2260a9426-0">
              Fru talman! Det är bra om man har klart för sig lite hur det
              faktiskt ser ut. Det finns 1,2 miljoner ungdomar i åldern 1624
              år, och 160 000 av dem är registrerat arbetslösa eller arbetssökande
              ska jag säga. Av dem är det ungefär 55 procent, det vill säga
              drygt hälften, som studerar heltid men söker en timmes extrajobb
              eller mer i veckan. Med all respekt för studenter som vill ha
              extrajobb det är naturligtvis otroligt bra att det är på det sättet
              kan jag inte säga att det är det största samhällsproblemet i Sverige
              att studenter söker extrajobb.
            </seg>
            <seg xml:id="i-3ed3d2c69042dc49-0">
              Det som är ett problem är de vi inte pratar om alls här. Det
              är de som inte är registrerade på Arbetsförmedlingen de ungdomar
              mellan 16 och 24 som är helt sysslolösa. De finns inte i karens
              till någon garanti, och de får inte hjälp av någon coach. Det
              är ungefär hundra tusen ungdomar som varken pluggar, jobbar eller
              får hjälp av Arbetsförmedlingen. Dem borde vi prata om, hur vi
              bryter deras utanförskap. Det är nämligen de som är riskgruppen.
            </seg>
            <seg xml:id="i-028cab0b4cdf04fd-0">
              Av dem som inte är heltidsstudenter och som aktivt söker arbete
              och vill ha ett heltidsarbete fick nämligen även förra året, i
              den värsta lågkonjunkturen sedan 30-talet, hälften jobb inom tre
              månader. Hälften av alla arbetslösa ungdomar fick alltså jobb
              inom tre månader i den värsta lågkonjunkturen på 70 år.
            </seg>
            <seg xml:id="i-d017d54d570abc64-0">
              Sedan vet vi naturligtvis det visar en i princip samstämmig forskning
              från alla arbetsmarknadsekonomer, och jag kan gladeligen leta
              upp dem och det undersökningsmaterial som finns; det är väl publicerat
              att det är just sökaktiviteter under den första, inledande perioden
              som är viktiga för att man ska hitta till de jobb som faktiskt
              byts även i lågkonjunktur. Förra året var det 820 000 jobb eller
              något i den stilen som bytte händer i Sverige. I år räknar vi
              med 1,2 miljoner jobbyten, och det är klart att det då är en god
              idé att söka sig dit dessa jobb finns.
            </seg>
            <seg xml:id="i-d1be57f51ccf048a-0">
              Man kan dock göra annat än att bara reparera skadan med arbetsmarknadspolitiken.
              Man kan till exempel, som vi har gjort, halvera arbetsgivaravgifterna
              för ungdomar. Då inställer sig naturligtvis frågan, som jag och
              många med mig undrar över: Varför vill ni göra det dubbelt så
              dyrt att ha ungdomar anställda?
            </seg>
            <seg xml:id="i-e09e1fd719b82224-0">
              Jag hörde en av debattörerna här räkna upp ett antal förslag,
              och det är naturligtvis bra att ni har idéer om framtiden. Det
              ni glömmer att säga är att ni på detta sätt sprider ut ett antal
              hundra miljoner kronor för att göra det lite enklare att anställa
              ungdomar. Det är en god idé att ni ansluter er till exempelvis
              nystartsjobb för ungdomar, för det är precis samma sak, men ni
              finansierar det genom att höja arbetsgivaravgifterna för ungdomar
              med nära 20 miljarder kronor. Med er politik blir det 20 miljarder
              kronor dyrare att anställa ungdomar. Det är en jobbchock för ungdomar.
              Det är en jobbchock för alla de ungdomar som med er politik nu
              inte kommer att bli anställda.
            </seg>
            <seg xml:id="i-9ffa35c50f509678-0">
              Vår politik går alltså ut på att se till att vi drar erfarenheter
              av den forskning som finns, det vill säga se till att vi gör sökaktiviteten
              så hög som möjligt för dem som är registrerade under den period
              vi vet att hälften av dem som söker får jobb. Sedan ser vi till
              att lägga mer resurser på jobbgarantin för att se till att de
              ungdomar som har varit arbetslösa lite längre får mer insatser
              än de någonsin fick tidigare. Man kunde gå helt sysslolös under
              lång tid. Dessutom har vi bara nu i tilläggsbudgeten lagt 100
              miljoner på sommarjobb för ungdomar för att ungdomar på det sättet
              ska få det lite lättare att i dessa tider få sin första kontakt
              med arbetsmarknaden. Det är några exempel på vad vi behöver göra.
            </seg>
            <seg xml:id="i-ae2b64c375026e2c-0">
              Sedan håller jag naturligtvis med mina meddebattörer om att utgångspunkten
              när man befinner sig i denna garanti är att man ska få en individuell
              bedömning. Vad är det som bäst leder till möjligheter att komma
              närmare arbetsmarknaden och få ett jobb? Det kan vara praktik.
              Det kan vara arbetslivsinriktad rehabilitering. Det kan vara utbildning.
              Det kan vara en lång rad olika saker. Men då ska man komma ihåg
              och den debatten ska vi ha strax att vi har försökt lägga merparten
              av de långa utbildningarna i utbildningssystemet och inte i arbetsmarknadspolitiken.
            </seg>
          </u>
          <note type="speaker" xml:id="i-665083817daf60d8-0">
            Anf. 42 LENNART AXELSSON (s):
          </note>
          <u who="lennart_axelsson_82f7c1" xml:id="i-70a7288f35054734-4">
            <seg xml:id="i-4e056d198df16d25-0">
              Fru talman! Jag tycker att det är lite förvånande och i viss
              mån skrämmande att arbetsmarknadsministern verkar förringa problemet
              med att så många ungdomar står utanför. Det första var ju ett
              försvarstal till varför det inte ser så illa ut som vi beskriver.
              Det om något tycker jag visar det sätt på vilket man från den
              borgerliga regeringens sida ser på detta problem.
            </seg>
            <seg xml:id="i-3673a2c63ac20e7a-0">
              Sedan tar arbetsmarknadsministern upp de hundra tusen som står
              helt utanför, och att lyfta fram den gruppen tycker jag däremot
              var väldigt bra. Det var nämligen något jag glömde säga i mitt
              första inlägg. Förutom de två andra sakerna man tycker inte att
              ungdomar ska stå i någon karens i 90 dagar, och man skulle vilja
              ha mer resurser till arbetsmarknadsutbildningar, vilket Eva-Lena
              kommer att ta upp mer kring i en senare interpellationsdebatt
              var det just detta med problematiken runt de ungdomar som inte
              har klarat av gymnasieutbildningen jag ville nämna. De har svårt
              att komma in på arbetsmarknaden, att komma ur den situation de
              hamnat i. Regeringen har försämrat deras möjligheter att få en
              utbildning. Därför vore det bra att lite grann få utvecklat vad
              regeringen vill göra när det gäller dem.
            </seg>
            <seg xml:id="i-e4108edd844cb1c6-0">
              Beträffande forskningen säger arbetsmarknadsministern att samstämmig
              forskning visar att det är bra för en ung människa att sätta sig
              ned i tre månader innan någonting görs. Det vore intressant att
              höra om det är samma forskning som visar att en sänkning av skatterna
              för dem som redan har det väldigt bra kommer att ge fler jobb.
              Det har ni i majoriteten nämligen hävdat. Ni har under mandatperioden
              sänkt skatterna med 100 miljarder för att det skulle skapa fler
              jobb. Effekten har dock blivit att fler nu är arbetslösa än när
              ni tillträdde. Om det är den forskningen det nu hänvisas till
              tycker jag att det nog är dags att även titta på annan forskning
              eller ta till vara de erfarenheter som finns hos människor som
              faktiskt arbetar med dessa ungdomar och försöker hjälpa dem in
              på arbetsmarknaden.
            </seg>
            <seg xml:id="i-611e4955efa56b24-0">
              Sedan har vi frågan om arbetsgivaravgiften. Jag kan tycka att
              det är lite konstigt att arbetsmarknadsministern väljer att ta
              upp just den fråga som fått så oerhört mycket kritik från alla
              håll. Regeringen har använt 1011 miljarder till att sänka arbetsgivaravgiften
              för ungdomar, utan att koppla det till ifall ungdomarna är arbetslösa
              eller inte. Ett sådant användande av skattepengar, eller slöseri
              som jag vill kalla det, har gett mycket liten effekt. I stället
              har vi föreslagit att man sänker arbetsgivaravgiften rejält för
              långtidsarbetslösa ungdomar, eller till och med tar bort den,
              så att de får en möjlighet att komma in.
            </seg>
            <seg xml:id="i-fe1c8e00ec6dcea7-0">
              Alla generella skattesänkningar slår dåligt, och därför tycker
              jag att arbetsmarknadsministern kanske skulle vara lite försiktig
              med att använda just den delen i argumentationen. Det slår tillbaka
              väldigt hårt.
            </seg>
          </u>
          <note type="speaker" xml:id="i-076f2c62c38ff318-0">
            Anf. 43 AMEER SACHET (s):
          </note>
          <u who="ameer_sachet_6408a6" xml:id="i-e544e128c467507f-1">
            <seg xml:id="i-868698a03cb7ea5c-0">
              Fru talman! Jag vill börja med att fråga ministern om han tycker
              att han lyckats med den så kallade jobbgarantin. Har den gett
              avsedd effekt? Motsvarar effekten kostnaden? Skulle arbetsmarknadsministern
              kunna tänka sig att använda pengarna på ett vettigare sätt vad
              gäller de arbetslösa ungdomarna? Nya siffror från Arbetsförmedlingen
              visar att regeringens flaggskepp, den så kallade jobbgarantin,
              fungerar dåligt.
            </seg>
            <seg xml:id="i-6e130433ad4ec214-0">
              I Örebro deltar nästan 2 000 ungdomar i jobbgarantin. Vid en
              närmare granskning visar det sig att ca 90 procent av dessa ungdomar
              håller på med jobbsökaraktiviteter, coachning, det vill säga ingen
              aktivitet. Endast ca 10 procent deltar i någon jobbskapande aktivitet.
            </seg>
            <seg xml:id="i-0bcf9bb3681d646a-0">
              Regeringen har dragit ned kraftigt på utbildningsinsatser riktade
              till arbetslösa. Är det effektfullt, arbetsmarknadsministern?
              Det är bättre med rejäla satsningar på utbildning, inte minst
              för dem som saknar fullbordad gymnasieutbildning, än att generellt
              sänka arbetsgivaravgiften för företag som har unga människor anställda.
              Generella skattesänkningar för företagen har inte gett förväntat
              resultat, det som regeringen hade räknat med, vilket jag tror
              att arbetsmarknadsministern är medveten om. De flesta ekonomer
              är dessutom eniga om att det förhåller sig så.
            </seg>
            <seg xml:id="i-51ccd747731d5f35-0">
              En aktiv arbetsmarknadspolitik med utbildningsinsatser yrkesutbildningar,
              kortare yrkesutbildningar mot bristyrken skulle minska risken
              för att en hel ungdomsgeneration förlorar självförtroendet och
              faller in i passivitet. Om man har råd att sänka skatterna med
              100 miljarder, ministern, ska man också ha råd att sätta in adekvata
              aktiva insatser för arbetslösa ungdomar. Det måste dessutom ske
              snabbt; man ska inte behöva vänta i 90 dagar. Det är cyniskt att
              säga att vi inte har råd med ungdomar.
            </seg>
            <seg xml:id="i-fcb188409087bfb8-0">
              Dagens situation är pinsam för Sverige. Ett av världens rikaste
              länder låter var fjärde ungdom stå utanför arbetsmarknaden. Regeringens
              politik för att bekämpa arbetslösheten bland ungdomar har havererat
              totalt. Vad tänker ministern säga till alla de ungdomar som i
              dag står utanför arbetsmarknaden?
            </seg>
          </u>
          <note type="speaker" xml:id="i-5a60aabf4ea77233-0">
            Anf. 44 JASENKO OMANOVIC (s):
          </note>
          <u who="unknown" xml:id="i-12645a4299a2fef8-19">
            <seg xml:id="i-d2e13ccbc9274d8b-0">
              Fru talman! Jag fick inte svar på min fråga hur arbetsmarknadsministern
              skulle känna sig om han fick en karens på 90 dagar och inte fick
              göra någonting på departementet utan bara sitta där. Det var det
              första.
            </seg>
            <seg xml:id="i-4ddf9e42993a8e82-0">
              Det andra är att vi i svaret hör hur arbetsmarknadsministern
              ändrar sig 11 miljarder blir plötsligt 20 miljarder, 55 procent
              av de arbetslösa behöver egentligen bara en timme i veckan. Vi
              hör också att det finns 100 000 arbetslösa som inte har karensen
              på 90 dagar utan de har förmodligen en tillsvidarekarens. För
              mig är det intressant att höra, oavsett om man har 90 dagars karens
              eller karens tills vidare eller om man behöver jobb en timme i
              veckan, hur ministern ser på att unga människor med detta förvägras
              uppfylla sina drömmar.
            </seg>
            <seg xml:id="i-d3e463715df06fe9-0">
              Framtiden ger inga möjligheter för Sverige när det gäller att
              ta del av den unga generationen, att ta del av deras engagemang.
              Det blir ingen möjlighet för Sverige. Sverige blir inte möjligheternas
              land med den politik som Littorin bedriver, utan det blir en karens
              för unga människor. Man fångar in drömmar som unga människor har
              i en karensbur.
            </seg>
          </u>
          <note type="speaker" xml:id="i-5873b60c11808832-0">
            Anf. 45 RAIMO PÄRSSINEN (s):
          </note>
          <u who="raimo_parssinen_3e848d" next="cont" xml:id="i-0a460b47d8630a15-0">
            <seg xml:id="i-5dcc2c49e65abaaa-0">
              Fru talman! Jag säger då det, arbetsmarknadsminister Littorin!
              En av de allvarligaste frågor vi har att diskutera i riksdagen
              gäller ungdomsarbetslösheten. Den är runt 4 800 i Gävleborg, vilket
              arbetsmarknadsministern väl känner till. Sedan börjar han tala
              om vår politik och säger att det blir en jobbchock och hänvisar
              till den sänkning av arbetsgivaravgiften som han delade ut till
              företag som redan hade unga anställda. Min fråga blir därför:
              Hur många jobb blev det?
            </seg>
            <seg xml:id="i-f530eedad731d314-0">
              Fler jobb, sade man i valrörelsen. Nu kan vi äntligen utvärdera
              det. Låt oss utvärdera Littorins politik i stället för att prata
              runt ämnet. Blev det fler jobb eller har vi högre arbetslöshet?
              Hur var det med ungdomsarbetslösheten i Gävleborg? Blev den högre
              eller blev den lägre? Hur var det med utanförskapet som skulle
              minskas? Det blev fler i utanförskap. Nog kan jag förstå att Littorin
              har varit partisekreterare för Moderaterna, men här handlar det
              om arbetsmarknaden. Det är fråga om arbetslös ungdom. Då kan man
              inte leverera enbart ord, utan då måste man också titta på resultatet
              av politiken.
            </seg>
            <seg xml:id="i-b53576e836142532-0">
              Därför frågar jag: Vilken forskare hänvisar Littorin till när
              han säger att arbetsgivaravgiftssänkningen har gett fler jobb?
              Finanspolitiska rådet säger att det är det mest trubbiga och ineffektiva
              verktyg man kan ha, och också det dyraste. Det har vi debatterat
              många gånger i skatteutskottet.
            </seg>
            <seg xml:id="i-48b9f600de516306-0">
              Gå inte runt och säg att det är allmän forskning och så vidare!
              Tala om vem som säger att det är det här som är spetsen och höjden
              av politisk ingenjörskunskap och ger det bästa resultatet! Varför
              inte verkligen koncentrera resurserna till dem som behöver dem
              för att se till att de får in en fot på arbetsmarknaden? Nej,
              i stället låter man, precis som sagts tidigare, många ungdomar
              befinna sig i passivitet och beskär möjligheterna för ungdomar
              att ta sig vidare. Det är det som är resultatet.
            </seg>
            <seg xml:id="i-6a1bdf2322cec0f3-0">
              Sedan kan man stå här i talarstolen och kosta på sig ett leende
              och skaka på huvudet. Men det är det som är resultatet. Vi har
              en enormt hög arbetslöshet i Gävleborg, och det ler jag inte åt.
              Jag tycker att det är besvärligt. Vad gör Littorin åt detta? Han
              hänvisar till att man har sänkt arbetsgivaravgifterna. Fantastiskt!
              Hur många fler jobb blev det då i Gävleborg? Eller så för han
              fram någon teori och säger: Om vi inte hade gjort det här hade
              det varit jättemycket högre arbetslöshet. Teorier kan en partisekreterare
              ägna sig åt, men inte en ansvarig minister.
            </seg>
            <seg xml:id="i-31ec06047085292f-0">
              Upp till bevis! Vem är det som driver den här tesen med forskning
              om att detta är effektivt? När Maud Olofsson framhärdade tidigare
              fick hon stryka på foten, för det var ineffektivt. Nu har Littorin
              gjort det själv, och så försöker han göra forskning till verklighet.
              Bevisa det! Får vi höra, vem är det?
            </seg>
          </u>
          <note xml:id="i-7320f8dc0e27897f-0">
            Anf. 46 ANDRE VICE TALMANNEN:
          </note>
          <u who="raimo_parssinen_3e848d" prev="cont" xml:id="i-fe455fc6432196ca-0">
            <seg xml:id="i-749b6cb22101dcb3-0">
              Jag vill nu hälsa Ålands lagting välkommet till kammaren.
            </seg>
          </u>
          <note type="speaker" xml:id="i-8db133ace309a6f9-0">
            Anf. 47 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0de574bcc17169bb-0">
            <seg xml:id="i-db07e4ee900959d9-0">
              Fru talman! Jag ska ha några andra interpellationsdebatter med
              Sven Otto Littorin, men jag tänkte ställa några frågor i den här
              också utifrån de svar som Littorin har lämnat till Lennart Axelsson
              och Ameer Sachet.
            </seg>
            <seg xml:id="i-238ba64bd7f4be71-0">
              I interpellationssvaret står det: Regeringen har gjort det möjligt
              för unga att under perioden 20092011 ta del av förstärkt matchningsverksamhet
              med personliga coacher redan innan inträde i jobbgarantin. Mot
              bakgrund av detta anser jag att en anvisning till jobbgarantin
              även i fortsättningen bör föregås av tre månaders arbetssökande.
            </seg>
            <seg xml:id="i-c9c33e11407ffbf9-0">
              Jag tycker inte att vi har fått något riktigt svar, Littorin,
              på varför unga arbetslösa ska gå passiva. All forskning, i alla
              fall den forskning som staten har gjort och den forskning som
              man har koncentrerat till de här frågorna och som Arbetsförmedlingen
              och kommuner har utvärderat, visar att ju tidigare insatser görs
              för ungdomar, desto snabbare kommer de ut i arbete.
            </seg>
            <seg xml:id="i-d3df9deaad0fef5c-0">
              Riksdagens utredningstjänst har tagit fram en utredning där man
              tittat på hur det ser ut med jobb- och utvecklingsgarantin och
              jobbgarantin för ungdomar. Man skriver att deltagarna i de båda
              programmen uppbär aktivitetsersättning, vilket innebär att de
              anses sysselsatta i utbildningsprogram och därmed inte ingår i
              arbetskraften. Klassificeringarna kan dock skifta då deltagarna
              samtidigt ses som arbetssökande. Individer som är inskrivna vid
              arbetsförmedlingen kan befinna sig i olika tillstånd i olika statistiska
              underlag.
            </seg>
            <seg xml:id="i-70ce2bea1c89b63a-0">
              Med det kan man väl säga att riksdagens utredningstjänst talar
              om att en hel del av de här är passiva.
            </seg>
            <seg xml:id="i-f096090c96e6bad6-0">
              Jag har i en interpellation som vi kommer att debattera senare
              redovisat att det i Örebro är 712 ungdomar som är arbetslösa.
              Av dem redovisas 372 i jobb- och utvecklingsgarantin som passiva
              utan aktivitet, som det står. Att säga att man gör aktiva insatser
              och bedriver en jobbpolitik blir märkligt om man samtidigt talar
              om att dessa ungdomar inte har någon aktivitet. Det är intressant
              att höra arbetsmarknadsministern förklara hur den aktiva arbetsmarknadspolitiken
              går till, när jobbgarantin innebär att man kan sitta passiv och
              inte ha någon aktivitet alls. Poängen måste väl vara att man gör
              någonting.
            </seg>
            <seg xml:id="i-76ae1e6dd8bbd242-0">
              Arbetsmarknadsministern hänvisar i sitt svar till att man satsar
              mer på utbildning utanför arbetsmarknadsutbildningarna, som vi
              senare ska diskutera. Man kan konstatera att antalet utbildningar
              till exempel på komvux hösten 2006 var betydligt fler än de är
              i år. År 2006, ska jag väl påminna om, var det år då den dåvarande
              moderata oppositionen påstod att det var massarbetslöshet i Sverige.
              Eftersom arbetslösheten ligger 3 procent högre i år skulle det
              vara intressant att höra vilket begrepp den moderata arbetsmarknadsministern
              använder om den arbetslösheten.
            </seg>
            <seg xml:id="i-d6ee7ad9d7b0dbdd-0">
              Det var mina frågor till arbetsmarknadsministern.
            </seg>
          </u>
          <note type="speaker" xml:id="i-26460d81d100d30f-0">
            Anf. 48 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-20">
            <seg xml:id="i-c17f7936da7b520a-0">
              Fru talman! Låt mig först säga att jag på intet sätt förringar
              problemet. Men politik handlar om att prioritera. Då är det en
              bra idé om man vet hur verkligheten ser ut för att kunna börja
              lösa det viktigaste och svåraste problemet först. Därför är det
              en god idé att inte ansluta sig till dem som i något slags allmän
              populistisk eufori säger att var fjärde ungdom är arbetslös, för
              så är det inte. Av hela ungdomskullen, 1,2 miljoner ungdomar,
              är det 1012 procent som är registrerat arbetslösa. Av dem är mer
              än hälften heltidsstudenter. Detta är inte att förringa problemet.
              Det är att bestämma sig för vilket problem som är det besvärligaste.
            </seg>
            <seg xml:id="i-3b470e6d87de24fc-0">
              Jag kan inte stå här och säga att det största av alla problem
              vi har är att de som är heltidsstudenter söker en timme mer i
              veckan. Det stora problemet är naturligtvis de som inte ens är
              registrerade arbetslösa utan står utanför och stampar, de som
              vänder på dygnet, spelar tv-spel, är sjuka eller vad de nu är
              och gör. Där har vi ett gemensamt problem, för de var lika många
              under er tid. Var är de någonstans? Vi har till exempel för dålig
              koppling mellan kommunerna och Arbetsförmedlingen. Vi behöver
              hitta bättre verktyg för att få dem motiverade. Det skulle jag
              gärna diskutera, för det är ett viktigt problem, tycker jag.
            </seg>
            <seg xml:id="i-bd7744df534baeb9-0">
              I grunden håller jag med Jasenko Omanovic: Det handlar väldigt
              mycket om att inte förlora hoppet. Det är precis detta man möter
              när man som vi är ute och träffar arbetslösa ungdomar. Man måste
              se till att deras hopp om en framtid finns kvar eller kommer tillbaka
              och att de inte tappar det, för det är det som är den stora faran.
            </seg>
            <seg xml:id="i-f7c3eaa787a6788d-0">
              Vi har gått igenom den värsta finanskrisen och ekonomiska krisen
              på 70 år. Men detta är den sjätte finanskris som Sverige har gått
              igenom sedan 1880, om jag nu har listat ut det hela rätt. Vi klarade
              de andra fem och kommer att klara den här också. Konjunkturen
              kommer att vända så småningom. Lägg därtill det generationsskifte
              som vi vet kommer när det från 20122013 kommer att vara fler som
              lämnar arbetsmarknaden och går i pension än som kommer ut på den.
              Det är klart att varenda kotte kommer att behövas på svensk arbetsmarknad
              framöver. Då måste vi se till att göra så mycket vi kan för att
              hålla ungdomar så nära arbetsmarknaden som möjligt.
            </seg>
            <seg xml:id="i-9104bc0240c8c4e6-0">
              Av de registrerade arbetslösa ungdomarna har hälften jobb inom
              tre månader. Låt mig också ta två exempel på undersökningar. Riksrevisionen
              har undersökt den kommunala ungdomspraktiken och ungdomsgarantin
              och var förödande i sin kritik av inlåsningseffekterna, som fördröjde
              inträdet på arbetsmarknaden. Detta vill vi inte göra om. Vi ska
              nu inte låsa in ungdomar de första tre månaderna i meningslösa
              program utan se till att de inte går passiva. De får coachningsinsatser
              för att hitta de jobb som faktiskt finns också i den här ekonomin.
              Det är 1,2 miljoner jobbyten även ett år som i år.
            </seg>
            <seg xml:id="i-2becff1199856bd3-0">
              Aftonbladet hade i går ett helt uppslag om 168 000 nya jobb som
              är på gång. Bra, då ska vi se till att de ungdomar som söker arbete
              och har utbildning är beredda att ta dem! Vi ska se till att hjälpa
              de ungdomar som söker de här arbetena under de första tre månaderna
              att ta dem. Sedan ska vi se till att hjälpa de ungdomar som varit
              arbetslösa mer än tre månader att få relevant hjälp och utbildning.
            </seg>
            <seg xml:id="i-8405f5ea508a1f2c-0">
              Det är inte så att man går passiv de första tre månaderna. Man
              gör inte alls det! Man får hjälp att söka jobb under de tre månaderna.
              När man kommer in i garantin görs en individuell handlingsplan.
              Ungdomen och arbetsförmedlaren bestämmer tillsammans vilken insats
              som bäst behövs. Det ska inte jag volymstyra, utan det ska arbetsförmedlaren
              göra.
            </seg>
            <seg xml:id="i-a3a35eda8a037a6f-0">
              När det gäller arbetsgivaravgifterna: Med all respekt vi lägger
              skatt på sprit och tobak för att folk ska röka och supa mindre.
              Vad tror ni händer om man har hög skatt på arbete? Folk jobbar
              mindre! Det blir färre jobb! Om ni höjer skatten med 11 eller
              20 miljarder eller vad det nu är, hur många jobb blir det av det
              tror ni?
            </seg>
            <seg xml:id="i-83be1a9e82f01862-0">
              Ta bort skatten och arbetsgivaravgiften för långtidsarbetslösa!
              sägs det. Det är precis det vi gör. Nystartsjobben för ungdomar
              innebär exakt det. Det är bra att ni ansluter er till regeringens
              politik.
            </seg>
          </u>
          <note type="speaker" xml:id="i-57ad268d0cc030c9-0">
            Anf. 49 LENNART AXELSSON (s):
          </note>
          <u who="lennart_axelsson_82f7c1" xml:id="i-70a7288f35054734-5">
            <seg xml:id="i-41fdb1bc00aea2be-0">
              Fru talman! Politik handlar om att prioritera precis! Det brukar
              jag också säga. Det är väl det som är skillnaden. Man kan ta fram
              skillnaderna mellan olika partiers sätt att se på olika saker
              i just hur man prioriterar. Den här regeringen har prioriterat
              att sänka skatterna otroligt mycket under tre och ett halvt år.
              Vi skulle ha använt de pengarna på ett helt annat sätt om vi hade
              haft möjligheten.
            </seg>
            <seg xml:id="i-0a63ed65aa71de10-0">
              En av de saker som vi skulle ha gjort är att se till att de ungdomar
              som i dag inte har kommit in på arbetsmarknaden får möjlighet
              att fortsätta att utbilda sig för att när konjunkturen vänder
              vara stärkta så att de lätt ska komma in på arbetsmarknaden. Den
              prioriteringen skulle vi ha gjort det vill säga på ett helt annat
              sätt än den nuvarande regeringen har gjort.
            </seg>
            <seg xml:id="i-fe4cdb666454c396-0">
              100 miljarder är otroligt mycket pengar. Innan jag blev politiker
              jobbade jag med utvecklingsstörda inom omsorgen i kommunen. Man
              brukar säga att äldreomsorgen i hela landet kostar ungefär 80
              miljarder under ett år, och nu har alltså skatterna sänkts med
              mer än det.
            </seg>
            <seg xml:id="i-3dd7d42ce11b12e3-0">
              Man skulle ha kunnat använda de pengarna till att göra investeringar
              både i äldreomsorgen och i skolan och barnomsorgen och på det
              viset erbjuda människor som i dag är utanför ytterligare jobb
              jobb som dessutom behövs. Med de pengarna skulle vi ha kunnat
              investera i vägar och järnvägar och andra saker som nu inte görs
              och på det viset också skapa ytterligare jobb.
            </seg>
            <seg xml:id="i-effdd4d49b8aa9cd-0">
              Det är klart att politik handlar om att prioritera. Ni har nu
              prioriterat att inte göra de satsningar som ungdomarna skulle
              ha behövt. När vi får möjlighet i höst kommer vi att se till att
              stärka ungdomarna så att de verkligen har möjligheter att komma
              in på arbetsmarknaden, för det behöver både ungdomarna och framför
              allt landet.
            </seg>
          </u>
          <note type="speaker" xml:id="i-bfc3ff5cb66bd5fa-0">
            Anf. 50 AMEER SACHET (s):
          </note>
          <u who="ameer_sachet_6408a6" xml:id="i-e544e128c467507f-2">
            <seg xml:id="i-5561a6c2002e710e-0">
              Fru talman! Tack, ministern, för en mycket bra debatt!
            </seg>
            <seg xml:id="i-ac73f933b6b13348-0">
              När det gäller siffror, arbetsmarknadsministern, använder vi
              oss av precis samma siffror som regeringen använder sig av. De
              kommer från både Arbetsförmedlingen och Statistiska centralbyrån.
              Om jag har fel, rätta mig!
            </seg>
            <seg xml:id="i-60726a6adb4d520c-0">
              Arbetsmarknadsministern är bekymrad för dem som inte är registrerade
              som arbetslösa på Arbetsförmedlingen. Samtidigt får de flesta
              av de ungdomar som är arbetslösa i dag ingen hjälp alls.
            </seg>
            <seg xml:id="i-196250f09eaae6e0-0">
              Jag menar att det är riktade insatser som behövs för att vi ska
              kunna minska arbetslösheten bland ungdomar, inte de generella
              skattesänkningar som regeringen har gjort för alla företag.
            </seg>
            <seg xml:id="i-7ac75323bcaaaa77-0">
              Den rådande dystra situationen med jobbkris för ungdomar tillåts
              fortsätta utan insatser från regeringen för att minska de katastrofalt
              höga arbetslöshetssiffrorna bland ungdomar. Jag skulle gärna vilja
              se att regeringen hade mer tankar och kunde komma med besked som
              stärker och ger ungdomarna hopp om att det finns möjligheter till
              jobb. Arbetslösa ungdomar är de största förlorarna med den politik
              som minister Littorin ansvarar för.
            </seg>
            <seg xml:id="i-f2f35cd5ff5708d0-0">
              Reinfeldt sade vid regeringstillträdet att hans regering och
              dess insatser skulle bedömas utifrån de resultat som åstadkoms.
              De arbetslösa ungdomarna i Sverige har facit i dag, och deras
              dom mot den sittande regeringen kan bli väldigt hård.
            </seg>
            <seg xml:id="i-537b5ab30f1078a2-0">
              Vad säger arbetsmarknadsministern? Vad blir beskedet till alla
              de arbetslösa ungdomarna i valrörelsen?
            </seg>
          </u>
          <note type="speaker" xml:id="i-8e3d90547fd64149-0">
            Anf. 51 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-029fed8af853f4aa-0">
            <seg xml:id="i-c5907f204748772a-0">
              Fru talman! Där fick jag alltså svaret av Littorin: snus och
              tobak. Det är svaret som han levererar nu om forskningen. Då säger
              han så här: Alla vet ju att Jag frågade efter forskning. Är det
              ett effektivt sätt? Snus och tobak där har vi svaret på arbetsgivaravgiften.
              Men ta bort dem helt och hållet då! Tänk vad jobb det skulle bli
              då!
            </seg>
            <seg xml:id="i-95e789184ea07671-0">
              Vad är det för prioritering regeringen har gjort? Jo, det är
              till exempel att Per Westerberg, som är riksdagens talman, har
              fått en skattesänkning på över 100 000 kronor i månaden, medan
              Kent Öst, 61 år, har blivit utförsäkrad på grund av långvarig
              sjukdom, måste flytta hem till sin mamma och har gått från 10
              700 till 3 700 kronor i månaden. Det är en prioritering.
            </seg>
            <seg xml:id="i-17f5858a519c0b36-0">
              En annan prioritering är att Monika i Hofors som har blivit blind
              ska sätta sig på en buss och söka jobb i Gävle, för annars blir
              hon utförsäkrad, samtidigt som Holmens ägare har fått en skattesänkning
              på 36 miljoner kronor som han inte ens visste om när Aftonbladet
              frågade honom.
            </seg>
            <seg xml:id="i-c7d13500a708ff8d-0">
              Där har vi prioriteringarna. Och inte är det ungdomarna i Gävleborg
              och deras möjligheter att våga ta ett steg framåt som ligger som
              första prioritering hos den här regeringen, nej. Klyftorna ökar
              det ser vi. Blev det fler jobb? Nej, det blev färre. Minskade
              utanförskapet? Nej, det ökar. I 90 procent av landets kommuner
              ökar socialbidragen. Är det ett minskat bidragsberoende, Sven
              Otto Littorin?
            </seg>
            <seg xml:id="i-8b36156acc96f4d7-0">
              Regeringen har totalt misslyckats med sin jobbpolitik.
            </seg>
          </u>
          <note type="speaker" xml:id="i-a003e263e3e8ba3e-0">
            Anf. 52 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0de574bcc17169bb-1">
            <seg xml:id="i-7380d0cd8d683ccc-0">
              Fru talman! Arbetsmarknadsminister Littorin hade begränsat med
              tid det insåg jag också. Men jag tycker i alla fall att det är
              intressant att höra vad arbetsmarknadsministern väljer att kalla
              årets arbetslöshet på drygt 9 procent när man som moderat under
              2006 valde att kalla det som var då massarbetslöshet. Är det massarbetslöshet
              i dag? Eller är det mycket högre massarbetslöshet i dag? Min uppfattning
              var inte att det var massarbetslöshet 2006, men i dag närmar vi
              oss det.
            </seg>
            <seg xml:id="i-9502d7b5540b7695-0">
              60 000 välfärdsjobb hotas i detta land, enligt regeringens budget.
              25 000 jobb har redan försvunnit. Regeringen fortsätter att säga
              att man har en jobbpolitik. Sänkt ersättning till sjuka och arbetslösa
              ger inte fler jobb det medger till och med Littorins partikamrater.
              Det saknas pengar till kommuner och landsting för att skapa arbetstillfällen
              där.
            </seg>
            <seg xml:id="i-1e544814ac00cabc-0">
              Vad vi har sagt från Socialdemokraterna är att det är viktigt
              att satsa på 100 000 nya jobb och utbildningsplatser för ungdomar
              så att fler ungdomar kommer i jobb. Det är därför vi ställer de
              här frågorna till arbetsmarknadsminister Littorin. Jag betvivlar
              inte att han har stort engagemang i frågorna. Problemet är att
              hans recept, fru talman, inte är speciellt lyckat.
            </seg>
            <seg xml:id="i-3c783fb06b090a0e-0">
              Vi vet att många ungdomar nu är inskrivna i den så kallade jobb-
              och utvecklingsgarantin och jobb- och aktivitetsgarantin alla
              dessa aktiviteter som arbetsmarknadsministern som moderat oppositionspolitiker
              kallade Amstrams. Jag har stor respekt för att många av dessa
              aktiviteter är jättebra, men vi ser också att ungdomar, bland
              annat 372 ungdomar i Örebro, inte har någon aktivitet alls. Jag
              tycker att det är alarmerande.
            </seg>
            <seg xml:id="i-9dc535e178daf873-0">
              Om hälften av dem som är långtidsarbetslösa inte får en enda
              aktiv insats borde arbetsmarknadsministern vara bekymrad. Jag
              är det i alla fall. Jag inser att det är valet 2010 som kommer
              att lösa den här frågan, fru talman. Vi får väl se om jag får
              något svar från arbetsmarknadsministern.
            </seg>
          </u>
          <note type="speaker" xml:id="i-0bbea299145a91da-0">
            Anf. 53 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-21">
            <seg xml:id="i-6caed581d94e551b-0">
              Fru talman! Det är alltid farligt att sälja skinnet innan björnen
              är skjuten. Vi har en valrörelse kvar, och låt oss ta debatten
              om ungdomsarbetslösheten under hela den perioden. Jag är helt
              övertygad om att vi, precis som Eva-Lena Jansson säger, delar
              samma typ av engagemang. Men vi har lite olika ingångsvärden i
              hur vi för diskussionen. Jag vet att mina kära motståndare gärna
              debatterar ersättningar, program och paket men sällan diskuterar
              hur nya jobb ska skapas eller komma till. Det tycker jag naturligtvis
              är lite tråkigt.
            </seg>
            <seg xml:id="i-5203c00383bebad0-0">
              Sedan hör jag: Ungdomar får ingen hjälp alls. Det får de visst!
              Man får coachning från första dagen man är arbetslös när man går
              in på Arbetsförmedlingen. Det är precis så det ska vara, eftersom
              vi vet att hälften av de registrerat ungdomsarbetslösa även i
              den värsta lågkonjunkturen sedan 30-talet har jobb inom tre månader.
              Man har coachning från dag ett, och därefter ska man få utökad
              hjälp ju längre man är arbetslös för att kunna hitta de 1,2 miljoner
              jobb som kommer att byta händer i år.
            </seg>
            <seg xml:id="i-96dc9c7d8f977b75-0">
              Sedan är det naturligtvis så att ungdomar det har gällt i alla
              tider och i alla länder är mest drabbade i lågkonjunktur och kris.
              Ibland tycker jag mig höra i debatten att det faktum att vi har
              haft den värsta krisen sedan 30-talet har gått Socialdemokraterna
              förbi. Men jag vill påpeka att vi i dag har fler sysselsatta än
              när vi tillträdde 2006. Men vi har samtidigt högre arbetslöshet;
              det är 100 000 fler arbetslösa. Varför är det så? Jo, vi har gått
              igenom den värsta lågkonjunkturen i mannaminne.
            </seg>
            <seg xml:id="i-6ec64bb43bca2ee3-0">
              Är jag nöjd? Absolut inte självklart inte! Mitt enda mål är full
              sysselsättning. Alla som vill och kan arbeta ska ha ett arbete.
              Därför vänder jag mig mot dem, till exempel ledande socialdemokrater,
              som säger att målet är 80 procents sysselsättningsgrad. Dessa
              personer blir svaret skyldig på frågan: Vem ska lämnas kvar på
              perrongen?
            </seg>
          </u>
          <note xml:id="i-dbffef0c484c7623-4">
            Överläggningen var härmed avslutad.
          </note>
          <note xml:id="i-0ce6d3524f8531dc-0">
            10 § Svar på interpellation 2009/10:300 om arbetsgivarintyg
          </note>
          <note type="speaker" xml:id="i-3cc47675b6b08038-0">
            Anf. 54 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-22">
            <seg xml:id="i-6a156c02d6beea68-0">
              Fru talman! Eva-Lena Jansson har frågat mig vilka åtgärder jag
              avser att vidta i syfte att komma till rätta med arbetsgivare
              som inte utfärdar arbetsgivarintyg. Eva-Lena Jansson har även
              frågat mig vilka initiativ jag avser att ta till en översyn av
              arbetsgivarintyget för att underlätta den administrativa bördan.
            </seg>
            <seg xml:id="i-af2fb3c5a14221be-0">
              Eva-Lena Jansson uppger att en sökande vars tidigare arbetsgivare
              inte utfärdar något arbetsgivarintyg blir utan arbetslöshetsersättning.
              Detta stämmer inte. I lagen (1997:238) om arbetslöshetsförsäkring
              framgår att arbete får styrkas på annat sätt om ett arbetsgivarintyg
              inte går att få fram.
            </seg>
            <seg xml:id="i-19c0a3409c699f8f-0">
              Inspektionen för arbetslöshetsförsäkringen (IAF) gjorde en kartläggning
              av hanteringen av arbetsgivarintygen 2009. Kartläggningen visade
              bland annat att arbetsgivarintyget innebär en omfattande administration
              både för arbetslöshetskassorna och för arbetsgivarna.
            </seg>
            <seg xml:id="i-4368e3b30216788e-0">
              Arbetsgivare upplever ofta intyget som komplicerat och instruktionerna
              för ifyllnad av intyget som bristfälliga. Flera arbetslöshetskassor
              och fackförbund har under 2009 på ett föredömligt sätt arbetat
              för att komma till rätta med detta, bland annat genom att inrätta
              telefonservice för arbetsgivare och genom informationsinsatser
              i samband med större varsel.
            </seg>
            <seg xml:id="i-588927fb21077d3b-0">
              IAF har i sitt regleringsbrev för 2010 fått i uppdrag att se
              över arbetsgivarintygets ändamålsenlighet. I uppdraget ingår även
              att identifiera svårigheter i hanteringen av intyget och att vid
              behov föreslå nya regler för att komma till rätta med dessa svårigheter.
              Uppdraget ska rapporteras den 30 april i år.
            </seg>
            <seg xml:id="i-b45bff364da60736-0">
              Jag avvaktar IAF:s rapport och har därför inte för avsikt att
              för närvarande ta några ytterligare initiativ i denna fråga.
            </seg>
          </u>
          <note type="speaker" xml:id="i-9910d6535fa3421f-0">
            Anf. 55 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0de574bcc17169bb-2">
            <seg xml:id="i-80cca1bb9dc2d963-0">
              Fru talman! Jag tackar arbetsmarknadsminister Littorin för svaret.
              Jag tackar också fru talmannen för att vi fick möjlighet att fundera
              på om vi skulle börja debatten före ajourneringen. Vi gillar arbetslinjen,
              både jag och Sven Otto Littorin, så vi kör väl hela vägen in i
              kaklet!
            </seg>
            <seg xml:id="i-ac369a176e8475af-0">
              Bakgrunden till min interpellation till arbetsmarknadsministern
              är att jag har träffat personer som inte får ut sin a-kassa. Bakgrunden
              till att de inte får ut den är att arbetsgivaren nekar att skriva
              ut intyg. Förmodligen är det här oseriösa arbetsgivare som inte
              har fullföljt sina uppgifter till det allmänna. Jag kan inte konkretisera
              det, men det handlar i alla fall om att personer handlar in en
              sorts limbo. De får inte ut några pengar från a-kassan därför
              att man förväntas kunna lämna in ett arbetsgivarintyg. De kan
              inte heller få någon arbetsmarknadspolitisk åtgärd eftersom man
              inte kan bedöma vilken ersättning de ska få. Detta gör att personer
              hamnar i en helt omöjlig situation. Om man har bostadsrätt eller
              villa har man inte rätt till socialbidrag under den tid man väntar
              på att få ut sin ersättning. Flera fackförbund har nu meddelat
              att de försöker hjälpa sina medlemmar att få ut arbetsgivarintyget,
              men det fallerar ibland.
            </seg>
            <seg xml:id="i-24272bafccefefcc-0">
              Nu svarar arbetsmarknadsministern att det här är fel. Jag har
              ett praktiskt exempel i Örebro. Jag vet att arbetsmarknadsministern
              inte kan ta just det fallet, men jag har ett praktiskt exempel
              där en person har blivit nekad. Detta förekommer alltså.
            </seg>
            <seg xml:id="i-6b36035ec52878ea-0">
              Därför är min fråga: Avser arbetsmarknadsministern att vidta
              åtgärder i syfte att komma till rätta med arbetsgivare som inte
              utfärdar arbetsgivarintyg? Det skulle man kunna göra. Man skulle
              till exempel kunna införa i lagen att en uppsägning inte är giltig
              förrän ett arbetsgivarintyg har utfärdats.
            </seg>
            <seg xml:id="i-ef143efe31ededf2-0">
              Jag kommer nu till den andra fråga som jag tog upp. Regeringen
              har infört olika försämringar i a-kassan. Man har också ändrat
              blanketten för arbetsgivarintygen så att den har blivit krångligare
              för arbetsgivarna. Det är många som har påpekat det. Min fråga
              gäller om man skulle kunna underlätta detta och göra en översyn
              av arbetsgivarintyget. Det verkar som att regeringen har sett
              problemen. Man skriver att kartläggningen bland annat visar att
              arbetsgivarintyget innebär en omfattande administration. Detta
              är regeringens ansvar. Det är regeringen som har gjort det här,
              och därför borde regeringen också ta sin möjlighet att förändra
              och göra det hela enklare.
            </seg>
            <seg xml:id="i-66cece4eb69cda98-0">
              Jag blir lite förvånad över att regeringen i så hög grad lutar
              sig mot att a-kassorna och fackförbunden ska komma till rätta
              med det här genom att inrätta telefonservice och informationsinsatser
              till arbetsgivare. Visst kan de göra det, men är det detta medlemsavgiften
              till a-kassorna ska gå till? Ska de sitta och informera arbetsgivarna
              om hur de ska fylla i intygen? På något sätt borde det vara myndighetens
              ansvar att se till att arbetsgivarna klarar av det.
            </seg>
            <seg xml:id="i-2aac55cc158d269d-0">
              Framför allt har regelkrånglet för arbetsgivarna ökat. Det är
              det de har klagat på. Regeringen hänvisar då till att IAF har
              fått i uppdrag att se över arbetsgivarintygets ändamålsenlighet.
              Hade det inte varit bra att redan från början fundera på de förändringar
              man gjorde?
            </seg>
            <seg xml:id="i-ba805d2b17532670-0">
              Detta förekommer alltså i dag. Arbetsmarknadsministern säger
              att det här inte stämmer. Men jag har praktiska exempel som visar
              att det stämmer och att arbetsgivare inte lämnar ut arbetsgivarintyg
              och att de enskilda inte får någon ersättning från a-kassan trots
              att de försöker få hjälp från sina fackförbund. Detta har jag
              försökt beskriva här. Min fråga till arbetsmarknadsministern är:
              Vad blir det praktiska arbetet med de här frågorna?
            </seg>
          </u>
          <note type="speaker" xml:id="i-6e716669fd713e62-0">
            Anf. 56 Arbetsmarknadsminister SVEN OTTO LITTORIN (m):
          </note>
          <u who="unknown" next="cont" xml:id="i-7aecae84f7dda57a-0">
            <seg xml:id="i-f16bc8a5742ce303-0">
              Fru talman! På fråga A svarar jag ja, och på fråga B svarar jag
              också ja. Det var det korta svaret.
            </seg>
            <seg xml:id="i-394848d7acf76246-0">
              Det lite längre svaret är att hela utgångspunkten är att rätt
              ersättning ska gå till rätt person i rätt tid. Jag konstaterar,
              precis som Eva-Lena Jansson, att det finns definitiva brister.
              Vi kan inte diskutera enskilda fall. Men om en person inte har
              fått ett arbetsgivarintyg av precis de skäl som Eva-Lena Jansson
              tar upp och därefter lämnas i limbo är det inte bra. Jag vill
              gärna medverka till att se till att det löses på något lämpligt
              sätt. Man får naturligtvis överväga om det handlar om lagändring
              eller något annat sätt att hantera det på.
            </seg>
            <seg xml:id="i-ab0a6fae09c1e82c-0">
              Om det inte finns något arbetsgivarintyg och man inte kan få
              tag på något sådant finns det utrymme för att hitta andra lösningar;
              det kan vi konstatera. Vi försöker att tillsammans med IAF hela
              tiden följa upp vad man kan göra för att underlätta situationen
              om det faktiskt inte finns något arbetsgivarintyg. Jag är beredd
              att titta på ändrade regler för att komma till rätta med det.
              Det är svaret på fråga A.
            </seg>
            <seg xml:id="i-6478d063ded976b0-0">
              Svaret på fråga B handlar om arbetsgivarintyget i sig. Det har
              blivit för komplicerat; det är nog alla överens om. Men skälet
              var gott. Det var ett gott uppsåt i den meningen att man skulle
              hitta ett sätt att säkerställa att det var rätt ersättning som
              kom till rätt person. Jag är den förste att säga att om vi kan
              hitta ett bättre och enklare sätt att göra detta på som gör att
              det blir mindre administrativ börda för de enskilda arbetsgivarna
              och därmed också för a-kassorna är jag absolut beredd att medverka
              till det.
            </seg>
            <seg xml:id="i-dcf813261e2cfa9d-0">
              Det var hela syftet med att vi i regleringsbrevet bad IAF att
              titta över detta och komma tillbaka till oss med förslag på hur
              det skulle kunna se ut. Det är tio dagar kvar. När rapporten har
              kommit agerar vi.
            </seg>
          </u>
          <note xml:id="i-b0ded6e08b54f152-0">
            Ajournering
          </note>
          <note xml:id="i-6ff1d204cc6c0f36-0">
            Kammaren beslutade kl. 15.57 på förslag av andre vice talmannen
            att ajournera förhandlingarna till kl. 18.00.
          </note>
          <u who="unknown" prev="cont" xml:id="i-4b0ad3607df6e968-0">
            <seg xml:id="i-b26757e8ce01b63d-0">
              Återupptagna förhandlingar
            </seg>
          </u>
          <note xml:id="i-e5413f959e45f6aa-0">
            Förhandlingarna återupptogs kl. 18.00.
          </note>
          <note xml:id="i-e3e284b8a2dfe1ce-0">
            10 § (forts.) Svar på interpellation 300 om arbetsgivarintyg
          </note>
          <note type="speaker" xml:id="i-01193d78d9f3318b-0">
            Anf. 57 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0de574bcc17169bb-3">
            <seg xml:id="i-382ce9f9e047cd1d-0">
              Fru talman! Vi hade en debatt före pausen om arbetsgivarintyg.
              Arbetsgivarintygen för dem som är arbetslösa har blivit lite krångligare
              mycket krångligare tycker en del arbetsgivare och framför allt
              får det konsekvenser som jag har pekat på i min interpellation.
              Det finns enskilda arbetsgivare som inte utfärdar arbetsgivarintyg
              till dem som har jobbat på företaget, och det drabbar den enskilde
              som blir utan a-kassa och till och med kan bli utan arbetsmarknadspolitiska
              åtgärder eftersom arbetsgivare inte kan redovisa vad den enskildes
              ersättning skulle ha legat på. Det är naturligtvis synd eftersom
              människor har svårare att komma tillbaka till jobb då.
            </seg>
            <seg xml:id="i-206dad605a0cc38c-0">
              Jag försökte också peka på att de här arbetsgivarintygen och
              det ökade krånglet får många olika effekter. I sitt svar pekar
              arbetsmarknadsministern på att arbetslöshetskassor och fackförbund
              har arbetat för att komma till rätta med detta genom att bland
              annat inrätta telefonservice för arbetsgivare. Att fackförbund
              servar arbetsgivare brukar inte tillhöra vanligheten. De jobbar,
              som jag beskrev i min interpellation, för att stärka sina medlemmar
              och för att hjälpa sina medlemmar att få ut detta från arbetsgivaren.
            </seg>
            <seg xml:id="i-0569fe22f23744f7-0">
              Jag undrade lite mer över det faktum att det finns arbetsgivare
              som slarvar och hur man ska kunna komma till rätta med det. Jag
              är lite osäker på om jag uppfattade svaret från ministern. Jag
              ställde en fråga precis före pausen, och så fick jag ett svar
              som jag tolkade som ett ja, att ministern faktiskt är beredd att
              förändra eller se över reglerna så att arbetsgivarna kan få ett
              större ansvar när det gäller utfärdande av arbetsgivarintygen.
              Uppfattade jag svaret rätt? Det hann jag aldrig fråga före pausen.
            </seg>
          </u>
          <note type="speaker" xml:id="i-955bed3e420a1ca7-0">
            Anf. 58 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-23">
            <seg xml:id="i-c2ecf6716672fafd-0">
              Fru talman! Grunden är ju att rätt person ska få rätt ersättning
              i rätt tid. Det finns redan i dag ett utrymme i lagstiftningen
              för att ett tidigare arbete kan styrkas på annat sätt än genom
              ett arbetsgivarintyg. När det gäller just de krångliga blanketterna
              har IAF att redovisa ett förenklingsförslag. Det ska de redovisa
              om tio dagar.
            </seg>
            <seg xml:id="i-8b52acf8b9860975-0">
              När det gäller frågan om man kan ställa högre krav på arbetsgivare
              att lämna arbetsgivarintyg är jag inte främmande för att se över
              det regelverket. Men det regelverket måste också ställas i relation
              till den administrativa börda som det möjligen kan uppfattas vara.
              I grunden tycker jag naturligtvis att det inte vore särskilt komplicerat.
              Man skulle till exempel kunna utforma ett uppsägningsbesked på
              ett sådant sätt att det samtidigt är ett arbetsgivarintyg. Det
              måste kunna gå att hitta lösningar på detta. Jag är naturligtvis
              beredd att medverka till det. Det får inte vara så att rätt person
              inte får rätt ersättning i rätt tid därför att man inte får tag
              på rätt papper. Det måste vi försöka hitta en lösning på. Vi ska
              naturligtvis diskutera med parterna, IAF och kassorna för att
              få en smidig och snabb lösning på detta. Därom råder inget tvivel.
            </seg>
          </u>
          <note type="speaker" xml:id="i-77c1837da2d0cc66-0">
            Anf. 59 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0de574bcc17169bb-4">
            <seg xml:id="i-e44a5df089444dd6-0">
              Fru talman! Bra! Då tror jag att jag och ministern i alla fall
              är överens om att det inte bara är på de arbetslösa som man kan
              ställa krav, utan man kan också ställa krav på arbetsgivarna att
              de uppfyller sina skyldigheter. Som jag har sett det tidigare
              har den här regeringen varit väldigt snabb med att ställa krav
              på arbetssökande och arbetslösa men inte lika pigg på att ställa
              krav på arbetsgivarna.
            </seg>
            <seg xml:id="i-3e6a85fe713179a6-0">
              Vi har haft debatter vid andra tillfällen om försenade utbetalningar
              från a-kassorna, och det hänger ihop med de här arbetsgivarintygen.
              Jag skriver inte det specifikt i den här interpellationen även
              om jag pekar på att det blev krångligare för arbetsgivarna att
              fylla i detta. Det ska bli intressant att se utredningen från
              IAF. Jag tror att många av de försenade a-kasseutbetalningarna
              hänger ihop med den krångliga blankett som arbetsgivarintyget
              har blivit. Det har blivit fyra sidor i stället för en. Eftersom
              vi tycker att människor ska få ut sin a-kasseersättning så fort
              de har rätt till det är det bra om regeringen också ser till att
              det blir ordning och reda även på den här sidan.
            </seg>
          </u>
          <note type="speaker" xml:id="i-6747d95d0b5966b0-0">
            Anf. 60 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-24">
            <seg xml:id="i-26994292be8119f3-0">
              Fru talman! Det finns naturligtvis ett problem med oseriösa arbetsgivare
              som slarvar med detta, men det kanske största problemet är ju
              arbetsgivare som har upphört med verksamheten eller gått i konkurs
              och där det faktiskt har utfärdats ett arbetsgivarintyg, fast
              för många år sedan, som har förkommit. Att komma många år efteråt
              och försöka hitta det eller få tag på ett sådant arbetsgivarintyg
              från en arbetsgivare som inte längre finns är naturligtvis ett
              stort bekymmer, och det kan ingen lagstiftning råda bot på. Vi
              måste nog ha en ganska ödmjuk inställning till hur man ser över
              detta. Jag har som sagt ingen anledning att säga nej till skärpta
              regler i den mån det leder till en bra effekt.
            </seg>
          </u>
          <note xml:id="i-dbffef0c484c7623-5">
            Överläggningen var härmed avslutad.
          </note>
          <note xml:id="i-c0f8d53f10591734-0">
            11 § Svar på interpellation 2009/10:301 om arbetsmarknadsutbildning
            för arbetslösa ungdomar
          </note>
          <note type="speaker" xml:id="i-55c58ce502b3242c-0">
            Anf. 61 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-25">
            <seg xml:id="i-f09f465a97a5351b-0">
              Fru talman! Eva-Lena Jansson har frågat mig om jag avser att
              vidta konkreta åtgärder i syfte att utöka antalet platser på arbetsmarknadsutbildningar.
            </seg>
            <seg xml:id="i-0bad6dbff1e0a69b-0">
              Det viktigaste målet för regeringen sedan den tillträdde 2006
              har varit att få fler i arbete och färre utanför arbetsmarknaden.
              Regeringen har vidtagit en rad åtgärder för att uppnå målet, och
              ungdomar är en viktig målgrupp för detta arbete.
            </seg>
            <seg xml:id="i-378ea66a5eb4454c-0">
              Vad gäller jobbgarantin för ungdomar så är den utformad mot bakgrund
              av den forskning som visat att tidiga programplaceringar bör undvikas
              för ungdomar eftersom dessa kan leda till inlåsning och lägre
              sökaktivitet. Tidigare erfarenheter visar också att arbetsmarknadspolitiska
              program för ungdomar inledningsvis bör inriktas på att upprätthålla
              en hög sökaktivitet och att ge coachning och vägledning.
            </seg>
            <seg xml:id="i-133f15b7d80c98d5-0">
              När ungdomarna är inskrivna i jobbgarantin för ungdomar kan de
              få ta del av aktiva insatser som till exempel praktik redan från
              första dagen, även om man i normalfall ska ägna de tre inledande
              månaderna i garantin åt fördjupad kartläggning, studie- och yrkesvägledning
              och jobbsökaraktivitet med coachning. I de fall Arbetsförmedlingen
              bedömer att den bästa insatsen är en arbetsmarknadsutbildning
              finns i nuvarande regelverk inga hinder för att personen anvisas
              till en lämplig kortare utbildningsinsats. Arbetsförmedlingen
              har möjlighet att upphandla de utbildningar som behövs, och från
              den 1 januari 2010 kan ungdomar även anvisas till en studiemotiverande
              utbildning inom folkhögskolan.
            </seg>
            <seg xml:id="i-c8622e5efde8bc4c-0">
              Det offentliga utbildningsväsendet har också en viktig roll för
              att ungdomar ska förnya och fördjupa sina kunskaper så att de
              står bättre rustade på arbetsmarknaden. Med denna utgångspunkt
              presenterade regeringen i budgetpropositionen för 2010 en omfattande
              utbildningssatsning, som bland annat innebär fler platser i yrkesinriktad
              gymnasial vuxenutbildning (yrkesvux) och eftergymnasial yrkesutbildning
              samt 10 000 nya högskoleplatser inklusive studiestöd.
            </seg>
            <seg xml:id="i-84f3e0ab7600b0a5-0">
              Arbetsförmedlingen har i dag möjligheter att vidta de åtgärder
              som bedöms mest lämpade utifrån den arbetslösa individens förutsättningar.
              Jag ser därför inte någon anledning att vidta några särskilda
              åtgärder med anledning av Eva-Lena Janssons fråga. Regeringen
              följer däremot mycket noga utvecklingen av ungdomsarbetslösheten
              och prioriterar ungdomars möjlighet till fortsatta studier och
              utveckling av kompetens.
            </seg>
          </u>
          <note type="speaker" xml:id="i-f4207306a0e13e7a-0">
            Anf. 62 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0de574bcc17169bb-5">
            <seg xml:id="i-9c1bb63ceba3ab4c-0">
              Fru talman! Tack, Sven Otto Littorin, för svaret! Bakgrunden
              till min interpellation är att jag tillsammans med några av mina
              kolleger gjorde besök på Arbetsförmedlingen för att titta på vad
              de arbetslösa ungdomarna gör när de är inskrivna i jobbgarantin
              för unga.
            </seg>
            <seg xml:id="i-0dcb1fd19ed08eb8-0">
              I slutet av februari var 712 arbetslösa ungdomar i Örebro kommun
              inskrivna i jobbgarantin för unga. Av dessa 712 ungdomar är det
              9 personer som går någon form av utbildning, 266 personer som
              har jobbsökaraktivitet med coachning, 34 personer som har arbetspraktik
              och 327 ungdomar som inte har någon aktivitet alls.
            </seg>
            <seg xml:id="i-29204c151a94c4c6-0">
              Som jag har sagt tidigare visar all erfarenhet att långa tider
              av passivitet fördröjer inträde på arbetsmarknaden medan aktiva
              åtgärder skyndar på möjligheten för den arbetslösa att få jobb.
            </seg>
            <seg xml:id="i-481468a90138d039-0">
              Nu visar statistik att antalet platser i arbetsmarknadsutbildningar
              inte har varit så litet sedan 1950-talet. Utbildningsbehovet bland
              ungdomar ser visserligen olika ut, men erfarenheter från tidigare
              jobbkriser visar att arbetslösa personer som får möjlighet att
              höja sin kompetens via exempelvis arbetsmarknadsutbildningar också
              har en snabbare väg till jobb.
            </seg>
            <seg xml:id="i-15f85ad0a3f9361e-0">
              Min fråga till arbetsmarknadsministern var om han är beredd att
              vidta konkreta åtgärder i syfte att utöka antalet platser på arbetsmarknadsutbildningarna.
              Utifrån det skriftliga svar som jag har fått från arbetsmarknadsministern
              tror jag att man kan säga att svaret nog var nej, att han inte
              tänker vidta några åtgärder. Man kan konstatera att i oktober
              2006 var antalet platser i arbetsmarknadsutbildningarna 13 000.
              Det var i en så kallad högkonjunktur. I dag, i april 2010, är
              antalet platser i arbetsmarknadsutbildningarna 6 000 i en lågkonjunktur.
              Vi vet dessutom att företagen aktivt säger att det finns bristyrken
              och att man har svårt att få tag på folk med rätt kompetens.
            </seg>
            <seg xml:id="i-b2c21e3248e2025e-0">
              Jag har tittat på hur det ser ut bland ungdomarna. Hur ser det
              ut i landet, och hur ser det ut i Örebro? I landet som helhet
              var det förra året 271 ungdomar som gick arbetsmarknadsutbildningar.
              I år har det ökat med en person, så det är 272 som går arbetsmarknadsutbildningar.
              I Örebro kommun var det 20 som gick arbetsmarknadsutbildningar
              förra året, och i år är det 14 personer. Det visar i alla fall,
              tycker jag, att man inte har satsat på arbetsmarknadsutbildningar
              bland ungdomar.
            </seg>
            <seg xml:id="i-ebb2ce1472888e3f-0">
              Jag säger som jag sade tidigare: Ungdomar ser väldigt olika ut
              och har olika förutsättningar. Jämför man med hur många vuxna
              som har gått arbetsmarknadsutbildningar ser man att antalet som
              får gå arbetsmarknadsutbildning har ökat. Bland de vuxna i Örebro
              kommun har antalet ökat från 216 till 338, och jag inbillar mig
              att även en 2324-åring kan tillgodogöra sig en arbetsmarknadsutbildning
              och därmed ha större chans att få ett jobb.
            </seg>
            <seg xml:id="i-ec15bdb47cd4a3a7-0">
              Min fråga är: Varför bedömer arbetsmarknadsministern inte att
              antalet arbetsmarknadsutbildningar behöver ökas så att fler ungdomar
              får en aktiv insats och ett aktivt stöd och därmed kan komma ut
              i arbete? Varför ska 327 ungdomar inte ha någon aktivitet alls?
            </seg>
          </u>
          <note type="speaker" xml:id="i-3e9bad803b83616f-0">
            Anf. 63 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-26">
            <seg xml:id="i-14e8069757f957c8-0">
              Fru talman! Jag har några infallsvinklar på detta. Det första
              är att erfarenheterna från det gamla kommunala ungdomsprogrammet
              och ungdomsgarantin, som utvärderades av Riksrevisionen och väldigt
              många andra, var att resultaten var väldigt dåliga. De låste in
              ungdomar och fördröjde inträdet på arbetsmarknaden, och det var
              också det som var resultatet i de här undersökningarna.
            </seg>
            <seg xml:id="i-11a05456524d3f59-0">
              En annan infallsvinkel är att ungdomars arbetslöshet generellt
              sett är kortare än äldres. Vi vet, som jag sade i en tidigare
              interpellationsdebatt, att hälften av alla registrerat ungdomsarbetslösa
              har nytt jobb inom tre månader även i dessa dåliga tider.
            </seg>
            <seg xml:id="i-b32cc1105c96bb5a-0">
              Dessutom ska man inte glömma bort att vi har försökt skilja på
              den arbetsmarknadspolitiska utbildning som vi har inom ramen för
              arbetsmarknadspolitiken, det vill säga som Arbetsförmedlingen
              handlar upp och/eller genomför, och den yrkesutbildning som genomförs
              i det ordinarie skolsystemet. Vi har gjort prioriteringen att
              det är vettigare att låta utbildningssystemet stå för de längre
              utbildningarna. Det finns tre goda skäl till det, som jag ser
              det.
            </seg>
            <seg xml:id="i-d83f7f469a86576f-0">
              Det första är att man måste ha rätt pedagogisk kompetens för
              att genomföra de här utbildningarna. Vi bedömer att den finns
              i det ordinarie utbildningssystemet i större omfattning än hos
              Arbetsförmedlingen.
            </seg>
            <seg xml:id="i-e4bd1248c9e4c694-0">
              Det andra, som inte ska underskattas, är att om man går en utbildning
              i Arbetsförmedlingens regi får man inget utbildningsbevis, och
              man får heller inget betyg. Det får man i det ordinarie skolsystemet.
              Jag tycker ändå att om man begär av ungdomar att de ska tillbringa
              ytterligare några år i skolbänken är det inte orimligt att de
              får ett bevis på att de har gått igenom en sådan utbildning och
              att de får ett betyg som gör att de blir mer attraktiva för arbetsgivare.
            </seg>
            <seg xml:id="i-3663d39627d1e4f4-0">
              Det tredje är att det kostnadsmässigt är ungefär dubbelt så dyrt
              att genomföra motsvarande utbildning inom ramen för arbetsmarknadspolitiken
              som det är inom ramen för utbildningssystemet.
            </seg>
            <seg xml:id="i-a93fbae8e864428c-0">
              Det finns alltså tre goda skäl till att ha de långa utbildningarna
              i utbildningssystemet och de kortare utbildningarna som är mer
              direkt riktade till att få ett arbete inom ramen för arbetsmarknadspolitiken.
            </seg>
            <seg xml:id="i-60afa464d5232698-0">
              Eva-Lena Jansson säger att vi har 6 000 platser och att det är
              betydligt färre. Ja, det är 6 000 platser på kortare tid, vilket
              innebär att det är fler personer som omfattas.
            </seg>
            <seg xml:id="i-1877a5be3f136db2-0">
              Låt oss göra ett tankeexperiment. Om det var 6 000 platser förra
              året på tre månader är det 24 000 personer som omfattas av möjligheten
              att få denna extra tilldelning, så att säga. På det sättet är
              det fler personer som omfattas även om antalet platser förra året
              var mindre. Nu utökar vi dessutom antalet platser för att ge fler
              personer tillträde. Det här är naturligtvis viktigt att göra som
              en konjunkturåtgärd. Så har det sett ut. Man har dragit ned på
              volymerna när det varit goda tider, och man har dragit upp volymerna
              när det varit sämre tider. Problemet var att Socialdemokraterna
              inte drog ned under förra högkonjunkturen utan väntade alldeles
              för länge.
            </seg>
            <seg xml:id="i-429b04ec014969ce-0">
              Det är det ena som man kan säga. Det andra är det som Eva-Lena
              Jansson tar upp i sin interpellation om att titta på vad de som
              finns i garantin får för olika insatser. Jag säger som jag har
              sagt hela vägen att vi inte styr med volym. Vi säger inte till
              Arbetsförmedlingen att det ska vara 12 815 personer eller vad
              det nu kan vara i någon viss typ av utbildning. Vi säger: Gör
              en individuell bedömning. Det är det man ska ägna sig åt i början.
              Om arbetsförmedlaren tillsammans med den enskilde bedömer att
              här är en person som snabbt kan få ett jobb genom en tremånadersutbildning
              eller något i den stilen, då finns det resurser för det, och då
              kan man också göra det.
            </seg>
            <seg xml:id="i-81a65e5a4ecafbc5-0">
              På det sättet är det en individuell bedömning som jag inte ska
              styra över, utan det måste våra kompetenta arbetsförmedlare tillsammans
              med de enskilda unga göra.
            </seg>
            <seg xml:id="i-7ace7d36b03cbc41-0">
              Jag skulle gärna se att vi utvecklade Arbetsförmedlingens roll
              och syfte till att bli mer av allmän vägledare och inte bara peka
              på det som finns inom arbetsmarknadspolitikens område. Man skulle
              också kunna coacha och visa rätt i utbildningssystemet. Det tror
              jag att alla skulle tjäna på.
            </seg>
            <seg xml:id="i-bcdad980ccaa171c-0">
              Det viktigaste är att det finns gott om erfarenheter, att se
              till att ungdomar söker arbete i början av arbetslöshetsperioden
              och att de sedan har möjlighet att få den individuella hjälp och
              aktivitet som de behöver när tiden har passerat tre månader.
            </seg>
          </u>
          <note type="speaker" xml:id="i-976ecf93b0e7cb9b-0">
            Anf. 64 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0de574bcc17169bb-6">
            <seg xml:id="i-321e66c4d1986619-0">
              Fru talman! Jag ska börja där arbetsmarknadsministern slutade.
              Det är viktigt att ungdomar är aktiva och söker jobb. Ja, det
              är därför vi tycker att det är viktigt att det inte ska kunna
              gå tre månader innan de får en aktiv insats. Att få en jobbcoach
              som man kan träffa två timmar i veckan kan vara bra för en del
              arbetssökande ungdomar, men för en del räcker inte det, utan de
              behöver ha en helt annan typ av aktivitet.
            </seg>
            <seg xml:id="i-c1fd87c37f38a6d3-0">
              En av de saker som det fanns kritik mot i de tidigare arbetsmarknadspolitiska
              programmen för ungdomar var att insatsen kom så sent. Det tog
              så lång tid att få i gång dessa ungdomar som fick gå och vänta
              i tre månader.
            </seg>
            <seg xml:id="i-5db02155a9ebd35f-0">
              Jag var jättekritisk mot den tidigare regeringen när det gällde
              just att man skulle vänta så länge för att få insatser för ungdomar,
              och jag är lika kritisk mot den borgerliga regeringen som gör
              precis på samma sätt. Det är ett misstag. Alla behöver inte ha
              några insatser, men de som behöver det måste få stöd tidigt. Det
              är därför som jag tycker att det är beklagansvärt att 327 ungdomar
              är inskrivna i jobbgarantin utan att ha någon aktivitet alls.
              Det innebär att man alltså kan gå i sex månader utan att egentligen
              vara aktiv. Söka jobb kan man säkert göra, men om ingen hjälper
              en och ger det stöd som man behöver ha kan det vara svårt.
            </seg>
            <seg xml:id="i-d2b1a69f1e2f895e-0">
              Jag försökte lyfta upp det faktum att det finns en utbildning
              som vi vet har varit framgångsrik, och det är arbetsmarknadsutbildningen.
            </seg>
            <seg xml:id="i-67af1c4a117559a2-0">
              Jag blir lite förvånad, fru talman, när Sven Otto Littorin nästan
              får det till en positiv faktor att man har halverat antalet platser
              på arbetsmarknadsutbildningen från 13 000 till 6 000 nu när vi
              befinner oss i en lågkonjunktur med en arbetslöshet på 9 procent.
            </seg>
            <seg xml:id="i-e1f1ef69af94f5b5-0">
              I den förra interpellationsdebatten fick jag inte svar av arbetsmarknadsministern,
              men det vore intressant att höra: Anser han att det råder massarbetslöshet
              i Sverige 2010? Jag anser att det gör det. I alla fall är det
              en väldigt hög arbetslöshet. Då är det intressant att höra vad
              definitionen är nu eftersom man i Moderaternas oppositionspolitik
              2006 beskrev en massarbetslöshet.
            </seg>
            <seg xml:id="i-cf29dc60ee7fc21b-0">
              Jag har pekat på den här aktiviteten och att jag tror att många
              ungdomar behöver ha stöd. Jag tycker att det är viktigt att man
              är aktiv och att man får ett aktivt stöd. Jag tror att arbetsmarknadsutbildning
              är viktigt. Jag tror också att det är viktigt att de arbetslösa
              ungdomar och vuxna som behöver stöd i vidareutbildning också får
              det stödet.
            </seg>
            <seg xml:id="i-410f0c778e888276-0">
              Fru talman! Arbetsmarknadsministern lyfte upp det faktum att
              man har satsat mer på utbildning, men min bild är att man har
              dragit ned på komvux och inte alls är uppe i samma siffror som
              2006. Även när det gäller detta kan väl arbetsmarknadsministern
              förtydliga vad han menade med en offensiv satsning på det ordinarie
              utbildningssystemet?
            </seg>
          </u>
          <note type="speaker" xml:id="i-b73756963310fb80-0">
            Anf. 65 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-27">
            <seg xml:id="i-296f16db3bab5dae-0">
              Fru talman! Arbetsmarknadspolitiken kan ju egentligen bara sopa
              upp efter andra problem eller misslyckanden kriser eller misslyckanden
              i skolsystemet. Det som faktiskt ger arbete är naturligtvis att
              det finns företag som har möjlighet att anställa och som har kunder
              som de kan sälja sina varor till.
            </seg>
            <seg xml:id="i-de7850fd59e6b179-0">
              Under tiden som man är arbetslös kan man resonera runt vad som
              är den bästa vägen tillbaka. Jag delar naturligtvis Eva-Lena Janssons
              kritik mot de gamla kommunala ungdomsprogrammen och ungdomsgarantin.
              Men problemet med dem handlar inte så mycket om att man kom in
              sent i dem utan att de fördröjde inträdet på arbetsmarknaden.
              Det var det som var problemet.
            </seg>
            <seg xml:id="i-075b8cc2de46f437-0">
              Det är klart att det då skulle vara fel av mig att säga att vi,
              när vi vet att hälften av alla registrerat ungdomsarbetslösa får
              jobb de första tre månaderna, ska stoppa in dem i något program
              någonstans där de absolut inte kan få ett arbete. På det sättet
              är det faktiskt bra att man upprätthåller en sökaktivitet tidigt.
            </seg>
            <seg xml:id="i-0f318723d82f2382-0">
              Jag vänder mig lite mot att man skulle gå helt passiv och inte
              ha någonting att göra. Man får en coach, man får hjälp och man
              får stöd även under de första tre månaderna, och man får hjälp
              av en arbetsförmedlare. På det sättet är det inte en inaktivitet,
              utan det är en aktivitet koncentrerad på att söka de arbeten som
              faktiskt finns.
            </seg>
            <seg xml:id="i-2051b37c5f80225f-0">
              När det sedan gäller vilken typ av insats man får inom ramen
              för jobbgarantin för unga kan egentligen varken Eva-Lena Jansson
              eller jag bedöma vad det är som leder till arbete snabbast. Utgångspunkten
              är att arbetsförmedlaren och coachen tillsammans med den enskilde
              ska kartlägga vilken som är den snabbaste vägen tillbaka till
              arbetsmarknaden och då lägga upp en plan där utbildning kan vara
              och är ett instrument som man har rätt att få och där det finns
              resurser för det i den mån man bedömer att det är viktigt och
              bra och ger snabbast resultat.
            </seg>
            <seg xml:id="i-db29f741a48a0f04-0">
              Nu håller IFAU på med två utredningar som kommer under hösten
              där man tittar på effektsambanden. Det ska bli väldigt kul, nyttigt
              och bra att ta del av dem för att se om det finns förbättringspotential.
              Om det gör det ska vi naturligtvis ta till oss det.
            </seg>
            <seg xml:id="i-e836f8cf36d4cd1c-0">
              Jag tycker att det är positivt för att gå tillbaka till Eva-Lena
              Janssons fråga att det är betydligt fler personer i dag som har
              tillträde till arbetsmarknadsutbildningar än vad det var för bara
              några år sedan. Det är det därför att vi har kortare utbildningar
              inom ramen för arbetsmarknadspolitiken. Kortare utbildningar innebär
              att det med samma antal platser blir fler personer som kan ta
              del av dem.
            </seg>
            <seg xml:id="i-b77c983b0f8545dc-0">
              Om vi hade 6 000 platser förra året innebär det med tre månaders
              utbildningar att det är 24 000 personer som får tillträde, och
              24 000 är mer än 13 000. På det sättet är det fler personer som
              får ta del av detta.
            </seg>
            <seg xml:id="i-58fe1a7e137a90db-0">
              Sedan kan man fråga sig: Är det inte viktigt med långa utbildningar?
              Ja, det kan det vara. Åter menar jag att det är rimligt att det
              sköts inom ramen för det ordinarie skolsystemet, där man får ett
              utbildningsbevis, ett betyg, där man har den pedagogiska kompetensen
              och där kostnaden dessutom är hälften så stor. Det är ett bättre
              sätt att använda de allmänna resurserna. På det sättet kan man
              inte se antalet platser inom arbetsmarknadspolitikens område isolerat,
              utan det måste tittas på i samband med att man tittar på utbildningssystemets
              volymer. 10 000 extra högskoleplatser, 10 000 extra platser på
              komvux, yrkesvux och yrkeshögskola, ytterligare ett par tusen
              platser inom folkhögskolesatsningen och så vidare är investeringar
              som är vettiga och bra att göra i lite sämre tider.
            </seg>
            <seg xml:id="i-c894cee1ad05610a-0">
              Räcker det? Det är en relevant fråga. Skulle vi ha gjort mer?
              Ja, det kan man naturligtvis diskutera. Jag tror inte det i dagsläget.
              Vi hade en prognos på arbetslösheten i budgeten för bara ett halvår
              sedan på 11,4 procent. Nu är prognosen 9,2 procent, det vill säga
              att det som vi trodde för bara ett halvår sedan skulle bli en
              katastrof ser ut att bli ett jobbigt läge som vi har att handskas
              med. Men det är inte den typen av katastrof som vi kunde ha förväntat
              oss att det skulle bli med tanke på hur illa det såg ut i världsekonomin
              för bara några månader sedan.
            </seg>
          </u>
          <note type="speaker" xml:id="i-099c857e835b8c0f-0">
            Anf. 66 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-0de574bcc17169bb-7">
            <seg xml:id="i-fc9d595b7c0af56b-0">
              Fru talman! Det dröjer sig kvar en fråga i interpellation efter
              interpellation. Vi har över 9 procents arbetslöshet. Det är en
              hög arbetslöshet, mycket högre än sommaren 2006 då den moderata
              oppositionen sade att vi hade massarbetslöshet i Sverige. Jag
              skulle gärna vilja veta hur arbetsmarknadsministern i Sverige
              definierar 9 procents arbetslöshet. Är det massarbetslöshet vore
              det välkommet att man definierade det.
            </seg>
            <seg xml:id="i-8a3408a3449bb9da-0">
              Jag kan inte se att det är positivt att färre får gå arbetsmarknadsutbildning.
              Det är så jag har uppfattat den rapport som kom och som redovisades.
              Det som redovisas som fakta från Arbetsförmedlingen är att det
              år 2010 var 14 personer i Örebro som fick gå arbetsmarknadsutbildning,
              medan det år 2009 var 20 personer. Det är i dag 2 311 ungdomar
              i program- och aktivitetsstöd, och förra året var det 1 224. De
              är alltså nästan en fördubbling i program- och aktivitetsstöd,
              medan antalet personer som får gå arbetsmarknadsutbildning minskar.
            </seg>
            <seg xml:id="i-869bddece1298978-0">
              Det är fakta. Fakta är också enligt Arbetsförmedlingen att 372
              ungdomar inte har någon aktivitet alls. Jag tycker att det är
              alarmerande. Jag förstår att arbetsmarknadsministern inte här
              och nu kan tala om vad dessa 372 skulle göra och att Arbetsförmedlingen
              naturligtvis måste bedöma det. Men svaret blir att man inte har
              någon aktivitet. Det är det jag har försökt peka på.
            </seg>
            <seg xml:id="i-08d91726e7351e51-0">
              Jag tycker att det är viktigt att satsa på arbetsmarknadsutbildningar
              därför att vi vet att det finns bristyrken och att många företag
              säger att de i dag inte får tag på personer med rätt kompetens.
              Vi ser att antalet vuxna som får arbetsmarknadsutbildningar ökar,
              men inte ungdomar. Det tycker jag är synd.
            </seg>
          </u>
          <note type="speaker" xml:id="i-618885a9dab72251-0">
            Anf. 67 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-28">
            <seg xml:id="i-f2cbe3efddfe5b61-0">
              Fru talman! Det är riktigt vi har ungefär 100 000 fler arbetslösa
              i dag än 2006. Vi har haft den värsta finanskrisen på över 70
              år som har sköljt över världen. Nio av tio länder i världen hade
              en negativ tillväxt under förra året. Det drabbar det svenska
              näringslivet hårt.
            </seg>
            <seg xml:id="i-18921b6552c4a1a3-0">
              Samtidigt har vi fler sysselsatta i dag än 2006. Mellanskillnaden
              beror på att vi har stora ungdomskullar och många andra som har
              sökt sig ut på arbetsmarknaden.
            </seg>
            <seg xml:id="i-69ee17d0b4687d63-0">
              Jag håller helt med om att vi har ett stort arbete framför oss,
              alldeles oavsett om det är Eva-Lena Jansson eller jag som står
              på den här sidan, med att se till att nå målet full sysselsättning,
              inte 80 procents sysselsättningsgrad som er partiledare pratar
              om utan full sysselsättning. Alla som vill och kan arbeta ska
              ha tillträde till arbetsmarknaden.
            </seg>
            <seg xml:id="i-6bbd4d343e0b2afc-0">
              Därför är jag glad att det är både fler personer och fler platser
              i arbetsmarknadsutbildningar i år än vad det har varit på länge.
              Exakt vilka insatser som görs och vilken väg tillbaka som är bäst
              lämpad för den enskilde bedöms av Arbetsförmedlingen och arbetsförmedlarna
              tillsammans med de enskilda personerna.
            </seg>
            <seg xml:id="i-8ea21381763b3844-0">
              När vi har frågat Arbetsförmedlingen i den här frågan varför
              det på papperet ser ut som att det är många personer som inte
              har någon aktivitet är svaret delvis att det är en enskild ögonblicksmätning,
              vilket innebär att en stor del av de här personerna befinner sig
              mellan två aktiviteter. Man kanske hade en aktivitet ena veckan
              och kommer att ha en aktivitet om två veckor. Det finns en sådan
              stor grupp, och exakt hur stor den är vet inte jag. Det gör att
              bilden är mer mångfasetterad än så.
            </seg>
            <seg xml:id="i-97aa4e172cb278b9-0">
              Jag tycker att det viktigaste är att ungdomarna ska känna att
              det finns en framtid och att det finns ett hopp. De kommer att
              behövas på arbetsmarknaden. Det finns vägar tillbaka om man är
              registrerad arbetslös. En del går via kortare arbetsmarknadsutbildningar
              inom ramen för arbetsmarknadspolitiken; det finns resurser för
              det. En del går via det ordinarie utbildningssystemet där det
              också finns resurser för det. Till syvende och sist kommer de
              inte att få ett jobb förrän det finns företag som anställer och
              som ser positivt på framtiden. Därför måste vi ha en bra politik
              på andra områden.
            </seg>
          </u>
          <note xml:id="i-dbffef0c484c7623-6">
            Överläggningen var härmed avslutad.
          </note>
          <note xml:id="i-ff3443caeec7d5e0-0">
            12 § Svar på interpellation 2009/10:317 om psykisk ohälsa bland
            arbetslösa ungdomar
          </note>
          <note type="speaker" xml:id="i-90fdf5ae940a788b-0">
            Anf. 68 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-29">
            <seg xml:id="i-c9c127cfe952d795-0">
              Fru talman! Monica Green har frågat mig vad jag avser att göra
              för att Arbetsförmedlingen ska kunna klara av uppdraget att hjälpa
              de arbetslösa ungdomar som lider av psykisk ohälsa och vad jag
              avser att göra för att arbetslösa ungdomar ska få den hjälp de
              behöver på Arbetsförmedlingen.
            </seg>
            <seg xml:id="i-158f6c210cddec1f-0">
              Att ha ett arbete och att känna sig behövd och delaktig i samhället
              är av stor betydelse för varje människa och inte minst för ungdomar.
              Arbetsmarknadspolitikens viktigaste uppgift i en lågkonjunktur
              är att förhindra att människor blir arbetslösa under lång tid
              och förlorar kontakten med arbetslivet, med de problem som det
              medför.
            </seg>
            <seg xml:id="i-631e2c659b947420-0">
              För att bekämpa ungdomsarbetslösheten presenterade regeringen
              i den senaste budgetpropositionen intensifierade förmedlingsinsatser
              och fler insatser inom jobbgarantin för ungdomar. Utöver detta
              har regeringen gjort det möjligt för ungdomar att ta del av arbetslivsinriktad
              rehabilitering inom jobbgarantin. Detta innebär att även ungdomar
              inom garantin numera kan ta del av de tjänster och den specialistkompetens
              som finns inom Arbetsförmedlingens arbetslivsinriktade rehabilitering
              liksom de insatser och program som finns inom ramen för detta.
            </seg>
            <seg xml:id="i-86ff9e75abe8569f-0">
              Övergången mellan skola och arbetsliv är en kritisk tidpunkt
              för unga med olika typer av funktionsnedsättning. Arbetsförmedlingen
              arbetar därför proaktivt, tillsammans med skolan, genom vägledning
              och information för att underlätta inträdet på arbetsmarknaden
              för unga med funktionsnedsättning.
            </seg>
            <seg xml:id="i-a4f78b6213b02e4b-0">
              Regeringen har vidtagit en rad olika åtgärder för att arbetslösa
              ungdomar ska få ett aktivt stöd och så snart som möjligt kunna
              återgå till arbete eller utbildning och få ta del av de positiva
              effekter detta medför. I övrigt vill jag tillägga att Arbetsförmedlingen
              har ett särskilt uppdrag att bedriva verksamhet för unga med funktionsnedsättning
              som medför nedsatt arbetsförmåga. Jag anser att Arbetsförmedlingen
              har tillräckliga resurser för att stödja de grupper av ungdomar
              som avses i interpellationen.
            </seg>
            <seg xml:id="i-9dcc8ff527ae74be-0">
              Vi följer naturligtvis resultaten och utvecklingen av alla insatserna
              mycket noga.
            </seg>
          </u>
          <note type="speaker" xml:id="i-c91493186d69b727-0">
            Anf. 69 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-2">
            <seg xml:id="i-d5d8d266a656dcea-0">
              Fru talman! Det har visat sig att den borgerliga regeringens
              största misslyckande är just ungdomsarbetslösheten. Hela världen
              har varit i kris, och Europas länder har drabbats av krisen. Men
              det är de svenska ungdomarna som har drabbats värst på grund av
              att den borgerliga regeringen har försämrat möjligheten för dem
              att få utbildning, att få hjälp från Arbetsförmedlingen. Dessutom
              har det visat sig att eftersom arbetslöshet tär mycket på hälsan,
              den psykiska hälsan och till viss del även den fysiska hälsan,
              döljer sig här många med psykisk ohälsa. När jag besökte Arbetsförmedlingen
              i Skövde nyligen berättade de att långtidsarbetslösheten bland
              de unga i Skövde ökat med 400 procent det senaste året 400 procent!
            </seg>
            <seg xml:id="i-4b164c47269ee110-0">
              Det var det ena de berättade, vilket de var mycket oroade över.
            </seg>
            <seg xml:id="i-4c011ba7b4030bb1-0">
              Det andra de berättade var att de har svårt med resurser för
              att ta hand om de ungdomar som mår mycket dåligt, bland annat
              för att Arbetsförmedlingen nu får allt fler uppdrag från den borgerliga
              regeringen. Man ska ta hand om dem som är sjuka och arbetslösa,
              ta hand om invandrargrupper och så vidare.
            </seg>
            <seg xml:id="i-d9ea9f757a2c991e-0">
              Många av dem mår förstås dåligt. Då beskriver Arbetsförmedlingen
              i Skövde för mig att personalen och den kompetens de har att ta
              hand om de människor som mår psykiskt dåligt används till de andra
              uppdragen som regeringen har lagt på Arbetsförmedlingen, så de
              unga som mår dåligt får inte den hjälp de behöver. Det kan till
              och med vara så att det ställs krav på de unga att de måste sköta
              det ena och det andra och att Arbetsförmedlingen inte vet att
              ungdomarna lider av psykisk ohälsa. I själva verket mår ungdomarna
              så dåligt att de inte klarar av de krav som Arbetsförmedlingen
              ställer.
            </seg>
            <seg xml:id="i-c959ad9efdac136a-0">
              Om man mår psykiskt dåligt och är arbetslös mår man ännu sämre.
              Det visar bland annat forskning. Forskningen visar att både den
              fysiska och den psykiska hälsan försämras drastiskt under en arbetslöshetsperiod.
              Det verkar vara ännu värre bland de unga. Förutom att man kanske
              vänder på dygnet när man inte har tydliga tider kan det vara så
              att ohälsan ökar på grund av alkoholintag. Det kan också finnas
              andra samband med den psykiska ohälsa som de här ungdomarna lider
              av.
            </seg>
            <seg xml:id="i-608c02c411f122d2-0">
              Om jag förstod saken rätt på Arbetsförmedlingen i Skövde är det
              fler och fler ungdomar som mår dåligt i dag. Så kan vi inte ha
              det, arbetsmarknadsministern. Vi måste se till att de här ungdomarna
              får all hjälp de behöver. De ska börja sitt yrkesverksamma liv
              med att känna sig både sedda och hörda och få den inslussning
              till arbetsmarknaden som de behöver. De kommer att kunna göra
              ett fullgott arbete under hela sitt yrkesverksamma liv om de får
              rätt introduktion och rätt hjälp från Arbetsförmedlingen. Men
              de signaler som jag hör är att arbetsförmedlarna inte har möjlighet
              och tid och kanske inte ens kompetens att ta hand om alla de ungdomar
              som nu mår så dåligt. Det tycker jag att arbetsmarknadsministern
              borde ta på allra största allvar och försöka ändra på.
            </seg>
          </u>
          <note type="speaker" xml:id="i-cd03d0ce9794a980-0">
            Anf. 70 FINN BENGTSSON (m):
          </note>
          <u who="unknown" xml:id="i-12645a4299a2fef8-30">
            <seg xml:id="i-3740749940e01543-0">
              Fru talman! Många av oss ledamöter gör besök på arbetsförmedlingar,
              så också jag, men vi upplever kanske lite olika saker. Monica
              Green fick en erfarenhet när hon besökte Arbetsförmedlingen i
              sitt hemlän. Och jag har nyligen varit på stora arbetsförmedlingar
              i Norrköping och Linköping. Det kan bara bekräftas att det som
              nämns sist i svaret av arbetsmarknadsministern i allt väsentligt
              stämmer med vad bägge dessa stora arbetsförmedlingar sade, nämligen
              att Arbetsförmedlingen har ett särskilt uppdrag att bedriva verksamhet
              för unga med funktionsnedsättning som medför nedsatt arbetsförmåga.
              Både Norrköping och Linköping bedömde att man med det nya direktivet
              hade fått möjligheter att tillfredsställa detta.
            </seg>
            <seg xml:id="i-b717a12de69a4916-0">
              Den här interpellationen, fru talman, är intressant på många
              sätt. Den rör ihop en hel del saker, och låt mig fastna redan
              på tredje raden i interpellationen där interpellanten skriver:
              Regeringens misslyckade jobbpolitik, den så kallade arbetslinjen,
              har hittills visat sig vara en bidragslinje. Det är alltså ett
              konkret påstående från Monica Green.
            </seg>
            <seg xml:id="i-ca00640e1e69e14e-0">
              Det är klart att det måste irritera henne och hennes parti grundligt
              att Riksrevisionen som granskat jobbskatteavdraget, som kanske
              är en av de största delarna i jobblinjen och jobbpolitiken som
              alliansregeringen driver, sammanfattningsvis konstaterar att flera
              tidigare studier har gjort bedömningen att jobbskatteavdraget
              kan förväntas leda till ett ökat arbetsutbud. Såväl regeringens
              som Riksrevisionens simulering av jobbskatteavdraget visar på
              positiva förväntade effekter på antalet arbetade timmar. Ökningen
              uppstår främst genom att fler går från heltidsfrånvaro på arbetsmarknaden
              till åtminstone deltidsarbete. De förväntade effekterna på arbetsutbudet
              är, enligt Rikrevisionens beräkningar, större för grupper med
              svag ställning på arbetsmarknaden än för befolkningen som helhet.
              Vad menar man då med svag ställning på arbetsmarknaden? Jo, det
              är åldersgruppen 2024 år och de som är utlandsfödda.
            </seg>
            <seg xml:id="i-6290f5cf3874efa5-0">
              Det stämmer väldigt dåligt när Riksrevisionen ger en sådan här
              bild av regeringens politik och när Monica Green frankt kan skriva
              en mening som inte har något som helst stöd i den moderna granskningen
              av vår kanske viktigaste granskande myndighet, den oberoende Riksrevisionen.
              Jag tycker att sossarna och Monica Green kan avkrävas ett lite
              bättre svar på hur de förhåller sig till sanningen när de skriver
              sådana här osanningar i en interpellation. Därför kan de inte
              heller stå oemotsagda.
            </seg>
            <seg xml:id="i-dc982d5fba6f97dc-0">
              Sedan över till detta med psykisk ohälsa, ett begrepp som Monica
              Green använder vitt och brett. Hon anser att arbetsförmedlingarna
              har de redskap de behöver, vilket i alla fall mina studiebesök
              har motbevisat. Men det handlar också om att se en helhetspolitik.
            </seg>
            <seg xml:id="i-de79dfe724f077bc-0">
              När alliansregeringen tog över hade Socialdemokraterna under
              sina tidigare tolv regeringsår försummat att se den brist som
              psykiatrin som sådan led av. Omedelbart började reformer genomföras.
              I första budgeten gavs det närmast ett miljardstöd till svensk
              psykiatri med riktning mot barn- och ungdomspsykiatrin. Detta
              har sedan fortsatt från Socialdepartementet under åren som följt.
              Vi har nu ett bidrag, ett extra riktat stöd till psykiatrin med
              visst fokus på barn- och ungdomspsykiatri, som är på 1 miljard
              kronor per år, Monica Green. Detta är satsningar som borde ha
              gjorts för ett decennium sedan men har försummats av socialdemokratin.
            </seg>
            <seg xml:id="i-1895193251edbf26-0">
              Det är klart att man inte kan möta psykisk ohälsa om man inte
              har en vettig arbetsmarknadspolitik, vilket Riksrevisionen visar
              att regeringen har med bland annat jobbskatteavdraget men också
              genom att satsa på psykiatrin som ska möta dessa sjuka barn och
              ungdomar det handlar om.
            </seg>
            <seg xml:id="i-1ca918298f14a7df-0">
              Man kan inte tro att man bara med ett trollslag kan få bort en
              psykisk ohälsa utan att se de vårdbehov som också föreligger.
              Här vill jag nog påstå att regeringen har ett helt scenario av
              olika åtgärder för att komma till rätta med såväl ungas arbetslöshet
              som psykisk ohälsa.
            </seg>
          </u>
          <note type="speaker" xml:id="i-b2f48d1529d513f9-0">
            Anf. 71 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-31">
            <seg xml:id="i-93d8f9484e0f9f9c-0">
              Fru talman! I en tidigare debatt här om ungdomsarbetslösheten
              före pausen försökte jag titta lite djupare på hur statistiken
              ser ut. Man kan konstatera att det finns 1,2 miljoner ungdomar
              i åldrarna 1624 år. Ungefär 160 000 är registrerat ungdomsarbetslösa
              i den gruppen. Lite drygt hälften pluggar på heltid och söker
              en timmes arbete i veckan eller mer. Ungefär hälften av de registrerat
              ungdomsarbetslösa får arbete inom tre månader.
            </seg>
            <seg xml:id="i-93e21ac467f5d0f1-0">
              Det glädjande med detta tycker jag är ett par tre olika saker
              och åtminstone det som man ska lägga till i den här debatten.
              Det första är att vi fortfarande har en av de absolut lägsta långtidsarbetslöshetssiffrorna
              för ungdomar i hela OECD-området, och det är naturligtvis glädjande
              att det är på det sättet. Vi vill ju att det ska fortsätta vara
              så, och jag utgår från att Monica Green har samma uppfattning,
              så det är ingen diskussion om det.
            </seg>
            <seg xml:id="i-aaf00c77581b5b96-0">
              Jag vill påminna om två saker till. Det första är att kommunerna
              har uppföljningsansvaret tills ungdomarna är 20 år, och det gäller
              särskilt de svagaste grupperna, just de som Monica Green pekar
              på i sin interpellation. Det andra är att vi lägger totalt drygt
              13 miljarder per år i insatser för att hjälpa personer med funktionsnedsättning
              att ta till vara sin arbetsförmåga. Det är en kombination av Samhallanställningar,
              lönebidrag och alla de andra instrumenten som finns. Det är bra
              och riktigt att det är på det sättet.
            </seg>
            <seg xml:id="i-75f27eb31a9ea6d3-0">
              Jag tror att vi måste titta lite djupare på andra arbetsformer,
              för jag delar Monica Greens grunduppfattning att personer med
              funktionsnedsättning, psykisk ohälsa, har ett oerhört stort behov
              av vår hjälp för att få tillträde till arbetsmarknaden. Det är
              ingen diskussion om det.
            </seg>
            <seg xml:id="i-a6f7be64142c52a5-0">
              Jag höll i går ett jubileumsanförande på Skopis kongress. Skopi
              är de sociala arbetskooperativens intresseorganisation. Och det
              är helt uppenbart att det offentliga behöver hitta bättre samarbetsformer
              med de här kompletterande aktörerna, vilka de nu är, för att bereda
              dem möjlighet att arbeta med det som de brukar arbeta med, nämligen
              att hjälpa personer som just har den här typen av funktionsnedsättningar
              tillbaka. Fontänhusen är ett sådant exempel som just arbetar med
              personer med psykisk funktionsnedsättning och som gör ett fantastiskt
              bra arbete. Det handlar oftast om en kombination av kunskap och
              kännedom om målgruppen, ett engagemang som är svårt att hitta
              och ett arbete som syftar till att uppmärksamma den här frågan.
            </seg>
            <seg xml:id="i-8d5b43c866b380d5-0">
              Jag sprang Ångestloppet för några veckor sedan. Det är världens
              kortaste stadslopp, 209 meter långt, där man skriker ut sin ångest
              medan man springer. Det är naturligtvis i syfte att väcka uppmärksamhet
              på den här frågan.
            </seg>
            <seg xml:id="i-3fd6e1de8f5e8536-0">
              Jag delar Monica Greens uppfattning. Ungdomar mår dåligt av att
              förlora hoppet. Det är hoppet som måste finnas, hoppet om att
              ha möjlighet att ta sig in och ta sig tillbaka även om man råkar
              ha en psykisk funktionsnedsättning. Jag håller helt med om det.
            </seg>
            <seg xml:id="i-1ad7d11b13540545-0">
              Jag var i Hofors för några månader sedan och träffade ett helt
              gäng ungdomar. Det var nog inte några psykiska funktionsnedsättningar
              där, men det var ungdomar som höll på att förlora hoppet. Någon
              hade varit sjuk och hoppat av gymnasiet, någon hade blivit gravid
              och någon hade sin bakgrund i ett annat land. Det jag upplevde
              att de behövde var att höra från någon vuxen: Du behövs!
            </seg>
            <seg xml:id="i-fd57ebd2276f6183-0">
              Vi har ett generationsskifte, konjunkturen kommer att vända och
              vi kommer att behöva varenda kotte på svensk arbetsmarknad. Det
              gäller även dem som har en psykisk funktionsnedsättning.
            </seg>
            <seg xml:id="i-7343abdce3a182a5-0">
              Jag tog upp en grupp som jag vurmar lite extra för. Det är de
              ungefär 100 000 i gruppen 1624 år som är helt sysslolösa. De finns
              inte på Arbetsförmedlingen, de finns inte i skolsystemet och de
              finns inte på arbetsmarknaden. Där har vi ett stort problem. Den
              gruppen i förhållande till den totala andelen ungdomar i samhället
              är ungefär lika stor i Holland, i Danmark eller på andra ställen
              runt omkring. Där har vi välfärdsstatens stora utmaning. Hur ser
              vi till att de som i dag inte gör något känner att de får hoppet
              tillbaka att ta sig tillbaka? I den gruppen finns förmodligen
              också dem som Monica Green interpellerar om.
            </seg>
          </u>
          <note type="speaker" xml:id="i-2dc273cf22d26365-0">
            Anf. 72 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-3">
            <seg xml:id="i-314fb7eb013968e3-0">
              Fru talman! Jag är här för att debattera med arbetsmarknadsministern.
              Jag hoppas att Finn Bengtsson också är det. Eller han kanske bara
              tänker tala om förväntade effekter, förväntade effekter och förväntade
              effekter. Det är intressant att få veta de förväntade effekterna,
              men verkligheten visar något helt annat. De förväntade effekterna
              kanske kommer i morgon eller om fyra år.
            </seg>
            <seg xml:id="i-fafd13077ca49a4e-0">
              De borgerliga påstår att de om fyra år ska vara tillbaka på den
              nivå som vi hade på arbetslösheten 2006. De behöver alltså åtta
              år på sig att komma tillbaka till det läge som de sade var katastrof
              när de vann valet. Sedan dess har det bara blivit värre, inte
              minst för dessa ungdomar.
            </seg>
            <seg xml:id="i-eab8abf1957de298-0">
              Jag hade trott att en läkare som Finn Bengtsson skulle kunna
              se ohälsan bland ungdomarna som bara blir värre och värre. Men
              det är tragiskt att höra en läkare som inte ens vill ha mer resurser
              till Arbetsförmedlingen när Arbetsförmedlingen själv säger att
              det behövs mer resurser för att kunna se de ungdomar som mår dåligt.
            </seg>
            <seg xml:id="i-7dfbda7c257c0119-0">
              Arbetsförmedlingen måste ta hand om dem som är utförsäkrade från
              sjukförsäkringen. De har fått en stämpel på sig och ska i stupstocken.
              Arbetsförmedlingen ska ta hand om fler och fler grupper, bland
              annat en ny grupp invandrare. Många av dessa mår så dåligt, så
              när Arbetsförmedlingen ska ta hand om de ungdomar som mår dåligt
              har man inte resurser till det. Det är inte tillräckligt många
              som har rätt kompetens.
            </seg>
            <seg xml:id="i-c55e0f06a87f0460-0">
              Sådant hör jag när jag är på Arbetsförmedlingen i Skövde, men
              jag är på andra arbetsförmedlingar också och hälsar både på arbetslösa
              och på dem som jobbar med de arbetslösa.
            </seg>
            <seg xml:id="i-575bed3921ab141f-0">
              Regeringens största katastrof, bland många, är ungdomsarbetslösheten
              som bara blir värre och värre. Fler och fler ungdomar mår dåligt.
            </seg>
            <seg xml:id="i-d644f60cbb298c69-0">
              Precis som Sven Otto Littorin säger finns det många ungdomar
              som inte ens söker jobb och anmäler sig till Arbetsförmedlingen.
              De står utanför alltihop. Vi vet att utanförskapet har ökat under
              den här mandatperioden, och många av dem som står utanför är ungdomar
              som inte blir sedda eller hörda. De tycker inte att det är någon
              idé att gå till Arbetsförmedlingen, för de tror inte att de kommer
              att få något jobb.
            </seg>
            <seg xml:id="i-52ac06e3b8eab540-0">
              Vi måste se till att den unga generationen får optimism inför
              framtiden. De kommer att göra ett jättejobb när de väl kommer
              in på arbetsmarknaden. De måste få hjälp till rätt utbildning
              och att komma in på rätt nivå. De måste också få adekvat hjälp
              med sin psykiska ohälsa. Det blir bara värre för dessa ungdomar
              om de får gå långtidsarbetslösa.
            </seg>
            <seg xml:id="i-f861795454a3a1ec-0">
              Dessutom är arbetslösheten i sig en orsak till att må dåligt,
              men det vet säkert Sven Otto Littorin. Självkänslan sjunker dag
              för dag. Det finns ett klart samband. Det finns också ett samband
              med rökning och ökat alkoholintag för ungdomar i denna grupp.
              Vi kan inte ha det så. Den här generationen ungdomar ska bygga
              upp landet. De måste få en chans. De måste få mer utbildning.
              De måste få möjlighet att gå komvux eller annan arbetsmarknadsutbildning
              och få praktik eller komma in på arbetsmarknaden på annat sätt.
              Hjälp dem, Sven Otto Littorin!
            </seg>
          </u>
          <note type="speaker" xml:id="i-816828b90c850759-0">
            Anf. 73 FINN BENGTSSON (m):
          </note>
          <u who="unknown" xml:id="i-12645a4299a2fef8-32">
            <seg xml:id="i-ee33dd46a714f68d-0">
              Fru talman! Jag står här och talar på ett folkvalt mandat som
              jag hoppas att Monica Green värderar lika mycket som sitt eget.
              Därför reagerar jag när jag läser i formella interpellationstexter
              något som jag tycker är fel både utifrån min politiska bedömning
              och utifrån min civilkompetens på området när det handlar om psykisk
              ohälsa.
            </seg>
            <seg xml:id="i-851d06d2c286bfd6-0">
              Jag har flera gånger hört Monica Green säga att det bara blir
              värre och värre och fler och fler och att regeringens misslyckade
              jobbpolitik, den så kallade arbetslinjen, är en bidragslinje,
              och jag säger att den är motbevisad av Riksrevisionen så sent
              som för ett halvår sedan. Då blir jag naturligtvis upprörd och
              har all rätt att framföra denna kritik i kammaren. Dessutom hör
              jag att arbetsmarknadsministern gör vad han kan och mycket därtill
              för att förbättra möjligheten för de unga arbetslösa.
            </seg>
            <seg xml:id="i-d70b5356419efacc-0">
              Monica Green gör ett allvarligt fel när det handlar om psykisk
              ohälsa. Psykisk ohälsa är ett något oegentligt begrepp. Det innefattar
              psykisk labilitet i en situation som ministern beskriver korrekt,
              nämligen att när hopplösheten kommer kan även en psykiskt frisk
              människa få ett mentalt tillstånd som är ett ohälsotillstånd.
              Där kan man givetvis drabbas hårt av just en arbetslöshetssituation;
              det är helt riktigt. Men psykisk ohälsa innefattar också individer
              som har renodlad sjukdom, som alltså behöver vård. Där gjorde
              Socialdemokraterna under sina sista tolv år inte något för att
              förstärka psykiatrin jämfört med de miljardsatsningar som regeringen
              gör.
            </seg>
            <seg xml:id="i-81e69391e7de372e-0">
              Detta samverkar naturligtvis för att hjälpa Arbetsförmedlingen
              med problemet när man hittar någon med psykisk sjukdom. Med den
              kompetens man har på Arbetsförmedlingen tillsammans med det stöd
              man får inom barn- och ungdomspsykiatrin kan man med ett tvåfrontskrig
              bekämpa detta problem.
            </seg>
            <seg xml:id="i-2fc0a6af83c23453-0">
              Monica Green glider rätt lätt undan genom att anspela på att
              allt i regeringens politik leder till en ökad psykisk ohälsa bland
              unga. Jag vill be Monica Green ta fram entydiga uppgifter på att
              den psykiska ohälsan faktiskt ökar. Visa de siffrorna här, för
              det är nämligen inte sant.
            </seg>
          </u>
          <note type="speaker" xml:id="i-1e66287fb6384306-0">
            Anf. 74 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-33">
            <seg xml:id="i-dd7b7f686f74fd35-0">
              Fru talman! Jag skulle tro att Monica Green tycker att den allmänna
              psykiska ohälsan ökar på grund av denna regering.
            </seg>
            <seg xml:id="i-3b0bd34a7b0dc05c-0">
              Nog om det. Det finns gott om resurser. Arbetsförmedlingen har
              inte ens satt sprätt på förra årets resurser utan kommer att lämna
              tillbaka ett antal miljarder. Det finns alltså resurser också
              för detta arbete. Det är lite drygt 700 personer inom Arbetsförmedlingen
              som bara arbetar med arbetslivsinriktad rehabilitering.
            </seg>
            <seg xml:id="i-f1a465ea515065b8-0">
              Fler och fler ungdomar mår bara värre och värre, hävdar Monica
              Green. Vi vet inte det; det kan vara ett antagande. Vi vet inte
              heller vad det beror på om det skulle visa sig vara sant. Icke
              desto mindre kan jag ge Monica Green rätt i att det är rätt lätt
              att anta att den dag man förlorar hoppet blir det besvärligt.
            </seg>
            <seg xml:id="i-122db5007f1c408c-0">
              Men faktum är att den grupp jag talade om, de 100 000 sysslolösa
              som varken pluggar, jobbar eller finns hos Arbetsförmedlingen,
              har varit ganska konstant under ganska lång tid. Jag noterar att
              den är ungefär lika stor i jämförbara länder i andel av befolkningen.
            </seg>
            <seg xml:id="i-c681931096576c79-0">
              Jag noterar också att Sven-Erik Österberg, som finns här i kammaren
              nu och brukar tala mycket arbetsmarknadspolitik för Socialdemokraterna,
              offentligt har luftat idéer om att vägra ge de ungdomar som inte
              aktiverar sig tillträde till socialbidrag och liknande. Han pekar
              på ett annat viktigt element, nämligen att det finns ett personligt
              ansvar i detta också. Det är svårt att få hjälp när man inte själv
              tar initiativ till det.
            </seg>
            <seg xml:id="i-f0f7e54cf22c130d-0">
              Det är också svårt att hjälpa när vi inte vet exakt vilka det
              är. Det är ett stort problem. I Danmark till exempel samkör man
              register mellan kommun och motsvarande arbetsförmedling så att
              man snabbt kan få reda på vilka personer det handlar om och på
              vilket sätt man kan lägga upp individuella handlingsplaner. Vi
              kan inte göra det i Sverige av integritetsskäl, och det kanske
              finns skäl för att man inte kan göra det som är starkare än skälet
              att man kanske kan hjälpa till.
            </seg>
            <seg xml:id="i-42a4da79e6b3987f-0">
              Icke desto mindre är det klart att den grupp vi talar om, det
              vill säga de med psykiska funktionsnedsättningar, ska få den hjälp
              och det stöd de behöver. Vi måste göra det vi kan inom ramen för
              arbetsmarknadspolitiken. Även om vi lägger ungefär 13 miljarder
              per år i olika insatser för att hjälpa personer med funktionsnedsättningar
              och dessutom har ett specialuppdrag till Arbetsförmedlingen att
              jobba med just dessa ungdomar måste vi komplettera det med att
              bli ännu lite bättre på att arbeta med sociala entreprenörer,
              arbetskooperativ och andra som har sin dagliga verksamhet i just
              dessa målgrupper.
            </seg>
            <seg xml:id="i-2fa6129d66d189e3-0">
              När man talar med dem framkommer det flera olika dimensioner
              som det finns problem och utmaningar i. Det handlar dels om grundfinansiering
              för deras verksamhet, dels om att hitta kulturella och lag- och
              förordningsmässiga förutsättningar för ett gott samarbete. Det
              är inte så lätt. Vi vet ju alla att det är stor kulturskillnad.
              Myndigheterna har naturligtvis ett stort ansvar att se till att
              skattemedel används på rätt sätt. Jag tror att vi måste bli ännu
              lite bättre.
            </seg>
            <seg xml:id="i-4fcabf9a6e2f88ca-0">
              I grunden delar jag Monica Greens övertygelse när det gäller
              personer med psykiska funktionsnedsättningar. De behövs också,
              och deras arbetsinsats behövs också.
            </seg>
            <seg xml:id="i-a543f40716ccdf9d-0">
              Jag vill drista mig till att säga att det är en delaktighet på
              arbetsmarknaden. Det är genom att man har ett jobb att gå till
              som man känner sig behövd och delaktig. Man känner att livet inte
              bara är passivitet utan att man är en del av samhället i stort.
              Därför måste vi göra mycket för att se till att inte minst de
              ungdomar som Monica Green interpellerar om har möjlighet att komma
              tillbaka, alldeles oavsett om de har vuxit i antal eller inte.
            </seg>
          </u>
          <note type="speaker" xml:id="i-bae629886f855d2d-0">
            Anf. 75 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-4">
            <seg xml:id="i-1491e6af73e6f6e7-0">
              Fru talman! Det är bra att Sven Otto Littorin säger att man kan
              bli mycket bättre på att ta hand om de här ungdomarna. Jag välkomnar
              det. Varje arbetad timme behövs. Alla kan göra någonting på arbetsmarknaden.
              Full sysselsättning och arbete åt alla måste vara vårt gemensamma
              mål.
            </seg>
            <seg xml:id="i-28ba3f3839e2e606-0">
              Det är oerhört viktigt att vi jobbar stenhårt med det. Jag menar
              att regeringen har misslyckats med det. Det visar verkligheten,
              även om man hänvisar till Riksrevisionen som säger att det kan
              bli en förväntad effekt. Än så länge har vi inte sett något av
              det. Varje gång som ni har sänkt skatterna har arbetslösheten
              ökat. I praktiken har inte jobbskatteavdraget gett någonting ännu.
              Riksrevisionen hänvisar till att det kan komma att ge effekter
              i framtiden.
            </seg>
            <seg xml:id="i-e1c1df02381c38b0-0">
              När det gäller den debatten kan Finn Bengtsson se sig besegrad.
              Det finns ingen forskare som säger att det har gett några jobb
              hittills. Verkligheten visar ju också det.
            </seg>
            <seg xml:id="i-9a9b64af4fc01681-0">
              Jag är här för att debattera med Littorin om de unga som mår
              dåligt och som mår ännu sämre av att vara arbetslösa.
            </seg>
            <seg xml:id="i-e0249bf9bd8252c5-0">
              Långtidsarbetslösheten i Skövde har ökat med 400 procent det
              senaste året. Det fick jag veta när jag var där för några veckor
              sedan. Jag baxnade. Jag är förvånad över att ingen gör mer för
              dessa ungdomar. Jag fick höra att den psykiska ohälsan är dold
              och att man inte ser den vid första tillfället. Man vet inte att
              dessa ungdomar behöver extra hjälp. Man kanske inte har den kompetensen
              som arbetsförmedlare.
            </seg>
            <seg xml:id="i-7847e0a7819bcbf4-0">
              De behöver extra hjälp. Jag vädjar till arbetsmarknadsministern:
              Hjälp de här ungdomarna.
            </seg>
          </u>
          <note type="speaker" xml:id="i-6fcce201f35a7ee8-0">
            Anf. 76 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-992409420c61ea0d-0">
            <seg xml:id="i-336f37ba8bcc3865-0">
              Fru talman! Jag förstår att arbetsmarknadsministern trivs bra
              i kammaren. Han vill förlänga debatten och spelade in mig i diskussionen.
              Jag hade inte tänkt gå in i detta.
            </seg>
            <seg xml:id="i-68a9cf9502ad5293-0">
              Det som arbetsmarknadsministern hänvisade till var en radiodebatt
              som vi hade. Där visade man att ungdomar hade gått på socialbidrag
              i fyra år utan att ha fått stöd eller hjälp att komma tillbaka
              i utbildning eller ut på arbetsmarknaden. Jag var väldigt upprörd
              över att man kan hantera det på det sättet.
            </seg>
            <seg xml:id="i-9df74d60ddcaf351-0">
              Här säger arbetsmarknadsministern att Arbetsförmedlingen har
              gott om resurser och lämnar tillbaka resurser som man inte kan
              göra av med. Arbetsmarknadsministern försöker alltid komma med
              att Arbetsförmedlingen har något slags regelverk så att man kan
              hantera resurser som man själv finner lämpligt när det dyker upp
              ett problem. Så är det inte. Det finns ett regelverk för när man
              ska lämna resurser till detta.
            </seg>
            <seg xml:id="i-9af1215a89a08569-0">
              Om jag var i Littorins kläder skulle jag som arbetsmarknadsminister
              bli väldigt upprörd över att ha en generaldirektör på Arbetsförmedlingen
              som säger att hon är jättenöjd med de resurser hon har och jättenöjd
              med den verksamhet som är samtidigt som en av tio saknar arbete
              för att inte tala om ungdomsarbetslösheten som Arbetsförmedlingen
              inte har kunnat göra något åt.
            </seg>
            <seg xml:id="i-0aead74bff2994e4-0">
              Som generaldirektör skulle jag vara irriterad på arbetsmarknadsministern
              över att ha ett regelverk som gör att man inte kan hjälpa ungdomar
              eftersom det hindrar en. Eller gör inte Arbetsförmedlingen det
              de ska?
            </seg>
            <seg xml:id="i-6af1680055e83bf2-0">
              Jag tycker att det är beklämmande. Man lämnar tillbaka miljarder,
              men vi har ungdomar som inte får stöd och hjälp att komma tillbaka
              till arbetsmarknaden. I ungdomsgarantin har 7 procent någon form
              av praktik eller utbildning. Det är så mycket som nära 30 procent
              som inte får någon aktivitet över huvud taget i ungdomsgarantin.
            </seg>
            <seg xml:id="i-9b00888d9ff241ae-0">
              Jag har sett i en undersökning över hela den här delen att 57
              procent under en vecka inte hade någon aktivitet över huvud taget.
              Det såg man när man tittade på vad man tyckte om de olika garantierna.
            </seg>
            <seg xml:id="i-554d41ea1939ed1d-0">
              Det behövs ett förändrat regelverk. Det behövs en uppstramning.
              Använd de resurser som finns och se till att ungdomar får stöd
              och hjälp att komma tillbaka. Det här växer ju bara.
            </seg>
            <seg xml:id="i-9c1fb06fd6f2c396-0">
              Man kan alltid diskutera hur illa man mår. Littorin och jag som
              har barn vet ju att om man blir lämnad vid sidan av och känner
              att man inte behövs och inte har någon plats att fylla och tiden
              bara går sysselsätter man sig med andra saker som oftast inte
              är särskilt positiva vare sig för den egna personen eller för
              samhället i stort. Risken är ju att de personerna inte mår särskilt
              bra.
            </seg>
            <seg xml:id="i-5d1ca9426784f763-0">
              Jag tycker att arbetsmarknadsministern ska ta detta på större
              allvar. Man har resurser över och massor av ungdomar som inte
              får stöd och hjälp. Det är en ekvation som inte går ihop.
            </seg>
            <seg xml:id="i-60516227f9325bc0-0">
              Den första politiska insatsen vore väl att fundera på hur man
              får ihop det och hur man kan använda de pengar som finns till
              de ungdomar som behöver hjälp i stället för att diskutera hur
              mycket resurser man har och lämna tillbaka dem och så händer ingenting.
            </seg>
            <seg xml:id="i-625a619365c359e7-0">
              Jag tycker att det i allra högsta grad är bakläxa på det.
            </seg>
            <seg xml:id="i-f6a7076a16b603ed-0">
              Jag tycker att man ska ha tuffa krav. Om man erbjuder utbildning,
              praktikplatser eller stöd och hjälp ska inte socialbidrag vara
              ett alternativ. Ingen ska få socialbidrag om det finns alternativ
              att välja på. Problemet är att det inte har funnits något alternativ.
              Det är det som har varit bekymret.
            </seg>
            <seg xml:id="i-2c3dbb548f478012-0">
              Se till att ha alternativ och se till att socialbidrag inte är
              något alternativ till att göra något vettigt i samhället. Det
              står jag för, och det var precis det jag sade när Littorin och
              jag diskuterade detta.
            </seg>
          </u>
          <note type="speaker" xml:id="i-d7d4dc1f9e0c0712-0">
            Anf. 77 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-34">
            <seg xml:id="i-38c92b950f752a08-0">
              Fru talman! Det är lätt att hålla med Sven-Erik Österberg. Men
              när Sven-Erik säger att det inte finns några tydliga alternativ
              håller jag inte med. Det gör det visst. Man har aktivitet från
              första dagen när man går till Arbetsförmedlingen. Man får hjälp
              att söka de jobb som finns bland de 1,2 miljoner jobbyten som
              kommer att ske i år. Vi vet att hälften av alla registrerat ungdomsarbetslösa
              har nytt jobb inom tre månader, även i dåliga tider.
            </seg>
            <seg xml:id="i-447d1ed0706a57e1-0">
              När man kommer in i garantin får man utrymme för den palett av
              aktiviteter som finns. Det bedöms individuellt, och det läggs
              upp planer som är individuella. Vi styr inte via volym, utan vi
              styr via mål. Det är viktigt att komma ihåg.
            </seg>
            <seg xml:id="i-e99aaa9d9f978af1-0">
              Man har mätt under en vecka. Vi vet att många ungdomar och även
              äldre kan ha gått ur en aktivitet och väntar på nästa under en
              period. Det säger inte så mycket om vilken aktivitetsnivå som
              totalt sett har rått för de enskilda personerna när man gör en
              sådan mätning.
            </seg>
            <seg xml:id="i-a29f6c1c9a853c00-0">
              Det är ändå viktigt att komma ihåg att Arbetsförmedlingen inte
              kan skapa jobb. De förmedlar de jobb som finns. Det enda som fungerar
              är en arbetsmarknad som växer och att det tillkommer fler jobb.
              Därför är jag så tacksam över att det faktiskt är fler sysselsatta
              i dag än när vi tog över efter er. Samtidigt har vi fler arbetslösa;
              det är 100 000 till. Den stora uppgiften är naturligtvis att vi,
              trots att vi har haft en kris under de här åren och trots att
              vi har haft stora ungdomskullar, ser till att underlätta inträdet
              och återinträdet på arbetsmarknaden.
            </seg>
            <seg xml:id="i-0d3a05d4010bf1d7-0">
              Det är min bestämda uppfattning att det är extra viktigt att
              jobba med dem som Monica Green interpellerar om, de som har allra
              svagast förankring. Jag är glad att Sverige har OECD:s lägsta
              långtidsungdomsarbetslöshet. Men det räcker inte. Vi har fortfarande
              många ungdomar som Monica Green interpellerar om som vi har ansvar
              för att hjälpa. Det ansvaret får vi nog alla ta: Arbetsförmedlingen,
              kommunerna och alla andra som är beredda att göra ett handtag.
            </seg>
            <seg xml:id="i-aa9cda7ce7020576-0">
              Vi måste hitta bättre samarbetsformer för att de som i dag är
              helt sysslolösa inte ska fortsätta att vara sysslolösa, för vi
              behöver dem när konjunkturen vänder.
            </seg>
          </u>
          <note xml:id="i-dbffef0c484c7623-7">
            Överläggningen var härmed avslutad.
          </note>
          <note xml:id="i-16d764c4bc5de520-0">
            13 § Svar på interpellation 2009/10:321 om åtgärder med anledning
            av att EU-kommissionen uppmanar den svenska regeringen att skärpa
            regleringen av visstidsanställningar
          </note>
          <note type="speaker" xml:id="i-da9d0166307d8687-0">
            Anf. 78 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-35">
            <seg xml:id="i-c455305d4520a6c5-0">
              Fru talman! Sven-Erik Österberg har ställt mig fem frågor med
              anledning av att EU-kommissionen lämnat Sverige en formell underrättelse
              avseende efterlevnaden av det så kallade visstidsdirektivet.
            </seg>
            <seg xml:id="i-2d20775789ecafa2-0">
              Innan jag går in på de enskilda frågorna vill jag poängtera att
              en formell underrättelse naturligtvis ska tas på allvar men att
              den bara ger uttryck för kommissionens uppfattning i frågan. En
              formell underrättelse innebär inget auktoritativt avgörande av
              frågan hur de svenska reglerna förhåller sig till direktivet.
              Sverige har nu möjlighet att ge sina synpunkter i ärendet, och
              det är alltså inte fråga om att EU-domstolen slagit fast att lagen
              är felaktig. För att det ska gå så långt är det ytterligare ett
              antal steg som krävs. Vår grundinställning är att den lagstiftning
              vi har är i överensstämmelse med Sveriges åtaganden inom EU.
            </seg>
            <seg xml:id="i-4901feea4d9880bd-0">
              Sven-Erik Österbergs första fråga är om jag tänker ta några initiativ
              för att skärpa regleringen av visstidsanställningar i enlighet
              med vad EU-kommissionen anför. Som jag ser det är det viktiga
              i nuläget att redogöra för kommissionen hur vårt svenska system
              ser ut och hur det fungerar. Någon skärpning av reglerna är därför
              inte aktuell i nuläget.
            </seg>
            <seg xml:id="i-60a9eefde0c008e4-0">
              Sven-Erik Österbergs andra fråga är om jag kommer att bjuda in
              arbetsmarknadens parter för diskussion med anledning av kommissionens
              kritik. Någon sådan inbjudan är inte aktuell i nuläget, men beroende
              på hur frågan och processen utvecklas är det inte uteslutet att
              framöver på lämpligt sätt involvera parterna.
            </seg>
            <seg xml:id="i-d7dfa15c4e60024e-0">
              Den tredje frågan är om jag avser att vidta några åtgärder för
              att undvika att den svenska regeringen ställs inför en fördragsbrottstalan
              i EU-domstolen. Självfallet ska vi försöka undvika att Sverige
              blir stämt i EU-domstolen. Vi har nu till den 21 maj på oss att
              bemöta vad kommissionen har anfört. Min förhoppning är att vi
              kommer att övertyga kommissionen om att våra regler lever upp
              till kraven i visstidsdirektivet.
            </seg>
            <seg xml:id="i-db5d6622f9c7a026-0">
              Sven-Erik Österberg undrar även om jag avser att tillsätta en
              utredning om LAS för att se över problemet med att tillfälliga
              anställningar kan staplas på varandra under lång tid. De nya reglerna
              om tidsbegränsade anställningar har ännu inte varit i kraft under
              särskilt lång tid. Det har inte kommit till regeringens kännedom
              att det förekommer ett missbruk av tidsbegränsade anställningar
              genom en stapling av sådana anställningar på varandra under lång
              tid. Men som regeringen gett uttryck för i olika sammanhang om
              det skulle visa sig att regleringen inte fungerar tillfredsställande
              i praktiken är jag beredd att överväga ytterligare åtgärder för
              att förhindra missbruk. En utredning om LAS är dock ingenting
              som vi reflekterar över just nu.
            </seg>
            <seg xml:id="i-8a2103379fa040a4-0">
              Regeringens grundinställning är att de gällande reglerna i LAS
              utgör tillräckliga åtgärder för att motverka missbruk av upprepade
              visstidsanställningar.
            </seg>
            <seg xml:id="i-92c0fc01a8076eda-0">
              Slutligen undrar Sven-Erik Österberg om jag är beredd att luckra
              upp LAS ytterligare. De arbetsrättsliga reglerna i Sverige ger
              enligt min och regeringens mening goda förutsättningar för att
              kombinera trygga förhållanden på arbetsmarknaden med en hög sysselsättningsnivå.
              En central del av regeringens politik är att bryta utanförskapet
              och skapa fler arbeten. Min uppfattning är att en förenkling av
              lagstiftningen och färre restriktioner för tidsbegränsad anställning
              på det sätt som genomförts kommer att underlätta för rekrytering
              och nyanställning och därmed bidra till att fler arbetstillfällen
              skapas.
            </seg>
          </u>
          <note type="speaker" xml:id="i-7d19ef04da709714-0">
            Anf. 79 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-992409420c61ea0d-1">
            <seg xml:id="i-c593b1f19d07db68-0">
              Fru talman! Jag tackar arbetsmarknadsministern för svaret, även
              om jag tycker att det är undfallande när det gäller den allvarliga
              fråga som det ytterst handlar om. Det är faktiskt EU som uppmanar
              regeringen att skärpa regleringen av visstidsanställningar. Då
              är arbetsmarknadsministern inte lika intresserad längre. När det
              handlar om att stärka löntagarnas rättigheter slår Littorin dövörat
              till, och då behöver regeringen inte bry sig om EU:s pekpinnar
              på samma sätt.
            </seg>
            <seg xml:id="i-f70440be7b70c736-0">
              Arbetsmarknadsministerns paradnummer brukar oftast vara att värna
              om den svenska modellen. Men här ser vi ytterligare ett exempel
              på att när det väl kommer till kritan, när EU tycker att regeringen
              inte efterlever visstidsdirektivet och när det handlar om att
              stärka löntagarnas trygghet, är Littorin inte intresserad.
            </seg>
            <seg xml:id="i-dd82682d838cfd08-0">
              Regeringen har faktiskt urholkat anställningsskyddet så kraftigt
              att det inte ens uppfyller minimikravet i EU-rätten. Det visar
              att när man har pratat om den svenska modellen har det egentligen
              bara varit mycket av retoriskt pladder.
            </seg>
            <seg xml:id="i-a32e20627b4b0607-0">
              Annan ton i skällan var det när det gällde Lavaldomen. Då var
              Littorin och krafsade på fönstret i EU direkt och hade näsan tryckt
              mot rutan och sade direkt att vi var beredda att ställa oss i
              ledet och se till att leva upp till vad EU har sagt. Det var så
              det sades vid detta tillfälle. Då var det bråttom, och då var
              det skarpt.
            </seg>
            <seg xml:id="i-1354b47eff630e88-0">
              Arbetsmarknadsministern sade så sent som i valrörelsen 2006 att
              man inte skulle ändra LAS, precis som han har sagt under denna
              period. Nu behöver vi inte göra några ändringar i LAS. Det första
              som man gjorde var att luckra upp visstidsanställningarna på detta
              sätt som möjliggör stapling av olika former av visstidsanställningar
              på varandra, och där det går att saxa, så att man får långa sammanhängande
              perioder av visstidsproblematiken.
            </seg>
            <seg xml:id="i-0219d89b145d28c4-0">
              Detta har EU reagerat på och tyckt att man missbrukar och fråntar
              löntagarna deras rätt.
            </seg>
            <seg xml:id="i-153359dfecb0e4c9-0">
              Denna fråga är inte ny på något sätt. Det var TCO som larmade
              om den. Kommissionen har hållit på i två års tid och tittat på
              detta och analyserat ganska noga utifrån den lagstiftning som
              finns.
            </seg>
            <seg xml:id="i-3ec5c628e1f7ff2a-0">
              Kommissionens synpunkter till den svenska regeringen är inte
              tagna från höften. Jag kan tänka mig att de är väl avvägda utifrån
              regelverket. Vi brukar sällan bli överraskade av EU-kommissionen
              när det går åt detta håll, måste jag säga, i fråga om de synpunkter
              som har kommit. Därför är det förvånande att arbetsmarknadsministern
              så lätt slår ifrån sig denna fråga.
            </seg>
            <seg xml:id="i-d47b1a95dcfeb984-0">
              Man kan verkligen ha synpunkter på om visstidsanställningarna
              missbrukas. Det är få 30-åringar som i dag har en tillsvidareanställning
              eller en ökad trygghet i anställningsformen. De allra flesta har
              visstidsanställningar, korttidsanställningar av olika slag. Det
              handlar inte bara om outbildad arbetskraft. Detta handlar faktiskt
              om dem som har relativt hög akademisk utbildning som drabbas på
              detta sätt, vilket i sin tur oftast omöjliggör för dem att skaffa
              bostad, om de inte har någon som är beredd att skriva på och gå
              i borgen för dem, eller att på andra sätt etablera sig som vuxna
              i samhället. Det är det som är problemet.
            </seg>
            <seg xml:id="i-01d17dcc1e85e99e-0">
              Om detta sedan missbrukas, vad har man då för möjlighet som visstidsanställd
              ungdom hos en arbetsgivare? Det finns inte stort utrymme att klaga
              eller att påstå att detta går till på ett felaktigt sätt. Jag
              är ganska övertygad om att övergreppen mot ungdomar när det gäller
              arbetsrätten i fråga om visstidsanställningar vida överstiger
              vad man har en allmän uppfattning om. Detta sker dagligen ute
              i det svenska samhället.
            </seg>
            <seg xml:id="i-de1b9d9fcd94c9a1-0">
              Det lilla som EU-kommissionen faktiskt pekar på är en viss skärpning.
              Inte ens detta är arbetsmarknadsministern beredd att göra någonting
              åt, utan han vill avvakta ytterligare för att slippa göra någon
              förstärkning av LAS före valet, kan jag ana.
            </seg>
          </u>
          <note type="speaker" xml:id="i-508300589a988766-0">
            Anf. 80 LUCIANO ASTUDILLO (s):
          </note>
          <u who="luciano_astudillo_040f39" xml:id="i-05baa892ac7ad7b3-0">
            <seg xml:id="i-83803b5d75fb8d9a-0">
              Fru talman! Den svenska arbetsmarknadsmodellen fungerar bra.
              Vi ser ingen anledning att se över arbetsrätten.
            </seg>
            <seg xml:id="i-c314c86f43aea16c-0">
              Dessa ord förkunnade oppositionsledaren Fredrik Reinfeldt redan
              2004. Moderaterna ville signalera förnyelse. Ändrad syn på arbetsrätten
              blev symbolen och är fortfarande symbolen för förnyelsen hos Moderaterna.
              Bilden av ett nytänkande högerparti bidrog till borgerlighetens
              valseger.
            </seg>
            <seg xml:id="i-0e9a48fb14887d1e-0">
              I dag vet vi bättre. Jag vill därför tacka statsrådet för svaret.
              Det är ett tydligt och klargörande svar. Det moderata jobbexperimentet
              har nått vägs ände. Ökade klyftor och en arbetsmarknadspolitik
              som dränerats på kvalitet har inte gett fler jobb. Men också arbetsrätten,
              anställningsskyddet för personer som har tillfälliga anställningar,
              har försämrats.
            </seg>
            <seg xml:id="i-1ecb698c06d269f3-0">
              I dag riskerar de som är visstidsanställda att hamna i en situation
              där de permanent lever i otrygghet. Trots löftet om att man inte
              skulle röra arbetsrätten har det skett förändringar och försämringar
              som lett till precis detta.
            </seg>
            <seg xml:id="i-9162092dab7e3a7f-0">
              Vi socialdemokrater reformerade lagen på detta område. Syftet
              var tvådelat. Det ena var att man skulle ersätta en vildvuxen
              flora av olika former av otrygga anställningar. Det skulle finnas
              två huvudformer: visstidsanställningar och vikariat. Det andra
              var att man skulle säkra skyddet för arbetstagarna och komma runt
              det missbruk som det fanns tecken på.
            </seg>
            <seg xml:id="i-fbb8df633a32a5b5-0">
              Vår reform gav en tydlig och enkel balans. Det är viktigt. Det
              var denna balans som alliansregeringen gav sig på. Arbetet präglades
              av samma tillvägagångssätt som numera blivit den borgerliga regeringens
              signum. Det gäller a-kassan och sjukförsäkringen. Vi ser det gång
              på gång. Det är samma brådska, samma brister i hanteringen och
              samma ovilja att lyssna på remissinstanserna.
            </seg>
            <seg xml:id="i-23acd4d283319fe8-0">
              Hade Littorin lyssnat på de remissinstanser som då kritiserade
              regeringens försämringar hade han kunnat se att både dåvarande
              JämO och Ombudsmannen mot etnisk diskriminering menade att skyddet
              för de tillfälligt anställda blev alldeles för svagt.
            </seg>
            <seg xml:id="i-8ad9491257d2222e-0">
              TCO var också kritiskt och gick vidare och anmälde det för att
              man menade att det inte levde upp till de minimikrav som EU-direktivet
              om vissanställningar ställer.
            </seg>
            <seg xml:id="i-611aaecd9f9eca14-0">
              Nu är vi där. Vi har blivit formellt underrättade av EU-kommissionen.
              Hade Littorin lyssnat på alla dessa instanser hade Sverige inte
              varit i en sådan situation att vi nu riskerar att bli stämda i
              Europadomstolen på området. De säger att kravet på att förhindra
              missbruk inte har uppfyllts med de förändringar som har gjorts,
              så Littorin är inte bara svaret skyldig till en opposition som
              i fyra år aktivt har kritiserat honom för försvagningen av arbetsrätten
              utan numera också ansvarig inför EU.
            </seg>
            <seg xml:id="i-17ad7ee9ed4b07dd-0">
              Vi i oppositionen vill ändå ge Sven Otto Littorin en möjlighet
              att förtydliga sig och att dels ta ansvar för det slarv som återigen
              är ett kännetecken för de här förändringarna, dels i ett svar
              här i dag ange hur han avser att täppa till de luckor i lagen
              som han öppnat för när det gäller visstidsanställningar.
            </seg>
          </u>
          <note type="speaker" xml:id="i-4c0d2fdc52868413-0">
            Anf. 81 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-36">
            <seg xml:id="i-30dccc7d7ee6a6a4-0">
              Fru talman! Ja, skillnaden, Sven-Erik Österberg, mellan Lavaldomen
              och den här underrättelsen är monumental. Lavaldomen har direkt
              legal effekt på svensk rätt. Vi var tvungna att se till att svensk
              lagstiftning stämmer överens med EU-rätten som denna uttolkats
              av EU-domstolen. Det här är en underrättelse från kommissionen,
              inget annat än det. Naturligtvis måste vi därför försvara vår
              ståndpunkt inför EU-kommissionen för att förmå dem att inte driva
              frågan till EU-domstolen.
            </seg>
            <seg xml:id="i-d8b8e17709010e39-0">
              Varför ska vi göra det? Jo, därför att vi 2007 rensade upp i
              den lagstiftning som tidigare gällde genom allmän visstidsanställning.
              Under tiden med den regering som Sven-Erik Österberg ingick i
              fanns det en myriad av varianter som hanterade olika former av
              visstidsanställningar. Allmän visstidsanställning innebär att
              man kan anställa någon i upp till två år. Därefter övergår anställningen
              till fast anställning. Vi har också kortat tiden för vikariatsanställning
              från tre år till två år varefter vikariatet övergår till fast
              anställning. Det hade ni aldrig ens som förslag. Dessutom behöll
              vi möjligheten att säsongsanställa, något som Socialdemokraterna
              ville ta bort.
            </seg>
            <seg xml:id="i-214a1fff09e1682d-0">
              Om Luciano Astudillo tycker att vi inte lyssnar på remissinstanserna
              måste ni just när det gäller säsongsanställningar ha slagit dövörat
              till på stor fot eller hur man nu uttrycker det.
            </seg>
            <seg xml:id="i-c39ee25e4b9c32b6-0">
              Rent hypotetiskt kan man naturligtvis tänka sig att arbetsgivare
              som så vill kan stapla ett antal visstidsanställningar på varandra
              under en lång tid. Men det är inget som förekommer i praktiken.
              Framför allt var det värre förr. Det tidigare regelverket, som
              Sven-Erik Österbergs regering var ansvarig för, gav i många avseenden
              mer långtgående möjligheter att stapla visstidsanställningar på
              varandra än den lagstiftning medger som vi faktiskt införde. Dessutom
              var den tidigare lagstiftningen oerhört komplicerad både för arbetsgivare
              och för arbetstagare så komplicerad att den från skyddssynpunkt
              naturligtvis blev svag för den enskilda medarbetaren. Det är slutsatsen.
            </seg>
            <seg xml:id="i-7c305dda3e195ca3-0">
              Vi införde alltså ett regelverk som i många delar kan ses som
              en skärpning av den lagstiftning som ni lämnade efter er men inte
              på så sätt att vi tog bort möjligheten att säsongsanställa utan
              på så sätt, menar vi, att friheten och möjligheten hanteras och
              så att den enskildes skyddssituation hanteras. Det är detta som
              vi kommer att anföra till kommissionen den 21 maj när vårt svar
              ska komma in.
            </seg>
          </u>
          <note type="speaker" xml:id="i-bdb412f8ab1665a1-0">
            Anf. 82 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-992409420c61ea0d-2">
            <seg xml:id="i-961bcffd63f74309-0">
              Fru talman! En av mina frågor till arbetsmarknadsministern var
              om han tänker kalla parterna. Jag har fått ett svar på den frågan.
              Det tänker inte arbetsmarknadsministern göra. Men annars är ju
              arbetsmarknadsministern ganska pigg på att alltid hänvisa till
              parterna, till att parterna också ska lösa frågor.
            </seg>
            <seg xml:id="i-9f9d1cc34a4ac973-0">
              Tiden går ganska snabbt, men det är inte så fruktansvärt länge
              sedan vi hade en ganska intensiv interpellationsdebatt här i kammaren
              om bärplockarna uppe i Norrland. Då tyckte arbetsmarknadsministern
              att det var rimligt att svenska facket skulle åka till Thailand
              för att förhandla fram kollektivavtal eftersom arbetsmarknadsministern
              inte kunde göra något åt att bärplockarna höll på att svälta ihjäl
              i Norrland där det inte fanns några bär.
            </seg>
            <seg xml:id="i-0a6064cb0a792d74-0">
              Då dög parterna att hänvisa till. Men det gäller att komma fram
              till en gemensam ståndpunkt att försöka peka på när man får en
              allvarlig reprimand från EU-kommissionen. Det är inte så att de
              bara pekar på och tror att Sverige har gjort fel. Det är faktiskt
              så att ministern i två brev har redogjort för det svenska systemet
              när detta har utretts.
            </seg>
            <seg xml:id="i-841e9a3f5adc3ce8-0">
              Det är därför intressant att få veta vad det tredje brevet kommer
              att innehålla. Har Littorin liksom kvar några kort i ärmen som
              han tidigare inte redovisat nu när han i det sista brevet ska
              bräcka EU-kommissionen så att de faller till föga och säger att
              det fungerar väl? Jag tror att det här är ganska väl förberett.
              Dessutom vet också jag skillnaden när det gäller domstolen.
            </seg>
            <seg xml:id="i-0572d821f3357ebd-0">
              Vad jag väldigt mycket pekar på är inställningen till arbetsrätten.
              Om det hela så att säga skärper och försvårar för löntagarna är
              Littorin pigg och snabbt på benen och springer. Men när det går
              åt andra hållet försöker han fördröja processen. I sinom tid ska
              han ju svara. Vidare vill han inte heller diskutera med parterna.
            </seg>
            <seg xml:id="i-44cf8721ccad51f6-0">
              När lagstiftningen infördes var vi väldigt kritiska just till
              det som EU-kommissionen egentligen har sagt: att Littorin gjorde
              det möjligt att stapla visstidsanställningar på varandra, att
              blanda olika former av visstidsanställningar och att mixa dem
              bredvid varandra under en femårsperiod.
            </seg>
            <seg xml:id="i-c53276d5084d0351-0">
              I praktiken har det med lite micklande däremellan under fyra
              och ett halvt år visat sig att femårsperioden sedan passerats.
              På så sätt kan man börja på en ny femårsperiod. Vad kommissionen
              säger är just att så här ska det inte fungera enligt visstidsdirektivet.
              Det här öppnar för det missbruk som nu hanteras och där löntagarens
              ställning på arbetsmarknaden försvagas detta utifrån de regler
              som faktiskt finns i Europeiska gemenskapen.
            </seg>
            <seg xml:id="i-875f09e7b03e61d6-0">
              LO var kritiskt, och TCO var kritiskt. Diskrimineringsombudsmannen
              JämO som det väl hette på den tiden var också väldigt kritisk
              till detta. Då tycker jag att det är ganska god kutym i synnerhet
              som det tidigare varit en väldigt hög svansföring från arbetsmarknadsministerns
              sida att peka på att man vill diskutera också med parterna om
              hur man nu ser på frågan. Jag tycker att det är en stark underlåtelse
              från arbetsmarknadsministerns sida att inte peka på det och att
              inte kunna ta upp den diskussionen med de fack som har varit väldigt
              kritiska i det här sammanhanget.
            </seg>
            <seg xml:id="i-9aa33e9ea3b43cdd-0">
              Ytterst handlar det om våra ungdomar som, som jag tidigare sagt,
              på det här sättet får det väldigt besvärligt. Man får inte inträde
              i vuxenvärlden om man inte har kapitalstarka föräldrar som kan
              ordna det åt dem eller om man inte på annat sätt har kontakter
              som kan ordna saker. Just anställningsformen är en väldigt viktig
              nyckel att vrida om för att kunna komma in i vuxenvärlden. Det
              kan gälla att köpa bostad eller att på annat sätt väldigt tydligt
              etablera sig.
            </seg>
            <seg xml:id="i-d19a9182ef53bceb-0">
              Jag tycker inte att detta är en enkel fråga där man bara pekar
              på att det ändrats upp så att säga. Sedan finns det nog ett sakfel.
              Vi hade olika former av visstidsanställning det är sant men det
              gick inte att trava de anställningarna på varandra. De var också
              tydligt tidsbegränsade, till 14 månader. Längre kunde man inte
              gå med den lagstiftning vi hade, så att försöka påstå att den
              nuvarande regeringen och arbetsmarknadsministern har skärpt reglerna
              på området i förhållande till hur det var tidigare är faktiskt
              en stor och stark förfalskning av rådande fakta i det här fallet.
            </seg>
          </u>
          <note type="speaker" xml:id="i-d1924dfc80a42c66-0">
            Anf. 83 LUCIANO ASTUDILLO (s):
          </note>
          <u who="luciano_astudillo_040f39" xml:id="i-05baa892ac7ad7b3-1">
            <seg xml:id="i-c288e8850e53cd9d-0">
              Fru talman! Precis! Det är märkligt att ministern hänvisar till
              ett läge som egentligen inte fanns. Vår regering reformerade på
              det här området. Syftet var att hitta en tydlig balans så att
              det var enkelt och tydligt så att det var enkelt för företagarna
              att förstå och så att det fanns en balans så att missbruk kunde
              stävjas. Det vore sjyst att åtminstone i debatten hänvisa till
              rätt förslag, inte till annat.
            </seg>
            <seg xml:id="i-c17f0ac01ce619bd-0">
              Nej, nu har vi hamnat i ett läge där Sverige genom arbetsmarknadsministern
              riskerar att dras inför EU-domstolen. Jag tycker att det är bra
              att det blir ett tydligt klargörande att här finns en skillnad
              i politiken, en tydlig skillnad i synen på trygghet, på anställningstrygghet.
            </seg>
            <seg xml:id="i-fd376c7dec6b7d1e-0">
              Bortsett från EU-kommissionen ska arbetsmarknadsminister Sven
              Otto Littorin räkna med att frågan fortsatt kommer att diskuteras,
              hela vägen fram till valrörelsen, för här finns det en tydlig
              skillnad i synen på människors rätt till en tillsvidareanställning
              förr eller senare.
            </seg>
            <seg xml:id="i-895e8a955d0ccd34-0">
              Vårt besked är tydligt: Ingen ska år ut och år in gå hos samma
              arbetsgivare utan att någonsin få rätt till en fast anställning;
              så är det. Det gamla regelverket klarade de krav som EU-kommissionen
              ställer. Så är det inte med de försämringar som Sven Otto Littorin
              genomfört. På samma sätt som han har försämrat a-kassan och på
              samma sätt som den här regeringen har försämrat sjukförsäkringen
              är det nu samma brådska, samma brister i hanteringen och samma
              ovilja att lyssna in. Vi kommer att ta debatten om den här frågan
              ända fram till den 19 september.
            </seg>
          </u>
          <note type="speaker" xml:id="i-2a1e9e9dace748ac-0">
            Anf. 84 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-37">
            <seg xml:id="i-05d2f31aeab06dd2-0">
              Fru talman! Det ser jag fram emot, eftersom vi skärpte reglerna
              för visstidsanställning i ALVA-lagstiftningen jämfört med de regler
              som gällde när vi tog över. Det är faktiskt sant. Det var under
              den regering där Sven-Erik Österberg satt absolut möjligt att
              i större omfattning än med ALVA-lagstiftningen stapla visstidsanställningar
              på varandra. Vi skärpte alltså lagstiftningen.
            </seg>
            <seg xml:id="i-0425cfd90ed87ee5-0">
              Det finns dessutom fem olika regler i lagen i dag som ger en
              arbetstagare som har en ALVA-anställning skydd. Den kan pågå i
              maximalt två år under en femårsperiod. Pågår den under längre
              tid övergår den automatiskt till en tillsvidareanställning. En
              arbetstagare som har haft en ALVA-anställning och på grund av
              arbetsbrist inte har fått fortsatt anställning har under vissa,
              i lagen närmare angivna, förutsättningar företrädesrätt till återanställning.
              En ALVA-anställning kan som huvudregel, om man inte har avtalat
              om annat, inte sägas upp under den tid den pågår och är därmed
              under denna period till och med säkrare än en tillsvidareanställning.
              Arbetsgivaren är skyldig att underrätta kollektivavtalsbärande
              facklig organisation om att en tidsbegränsad anställning ingåtts.
            </seg>
            <seg xml:id="i-a7e929a32ae1b035-0">
              Som reglerna i övrigt när det gäller lagen om anställningsskydd,
              eller huvuddelen av reglerna, är denna regel dessutom naturligtvis
              dispositiv. Parterna nu hänvisar jag till parterna igen kan alltså
              avtala om annat än det som finns i lagstiftningen. LAS är i huvuddelen
              dispositiv.
            </seg>
            <seg xml:id="i-d1a3db2c7d7889c1-0">
              Det är alltså en skärpt lagstiftning i förhållande till den gamla
              lagstiftningen, och det är en lagstiftning som är tydlig för den
              enskilde. Vi har rensat upp i den djungel av olika tolv olika
              tror jag att det var visstidsanställningar som fanns under er
              regeringstid, och vi har sett till att göra det tydligt och klart.
              När det gäller det konstruerade fall att man staplar ovanpå varandra
              finns det inte belägg för att det i praktiken faktiskt har gått
              till på det sättet.
            </seg>
          </u>
          <note type="speaker" xml:id="i-f723f34880104dca-0">
            Anf. 85 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-992409420c61ea0d-3">
            <seg xml:id="i-5d1d972c5786523d-0">
              Fru talman! Om vi nu ska gå in på exakt hur det var så var det
              så att det låg ett färdigt lagförslag från den socialdemokratiska
              regeringen under 2006. Det skärpte bland annat upp visstidsanställningarna
              väldigt tydligt, och man absolut omöjliggjorde att de skulle kunna
              staplas på varandra. Detta verkställdes aldrig, i och med att
              det blev en annan regering.
            </seg>
            <seg xml:id="i-1521ad1d44a99998-0">
              Littorins regering brydde sig inte om att ta den där förstärkningen,
              som också förstärkte för löntagarnas del, utan tog ett eget lagförslag
              som vände upp detta och där man verkligen möjliggjorde att stapla
              visstidsanställningar på varandra. Det var det som var sanningen
              i sig. I det förslag vi lade fram hade vi en tydlig begränsning
              om att ingen visstidsanställning skulle kunna vara längre än 14
              månader. Det var sanningen i det lagförslag vi lade fram. Det
              fanns nämligen brister i det som fanns tidigare, som Littorin
              hänvisar till.
            </seg>
            <seg xml:id="i-c0951504b10beb57-0">
              Jag tycker att denna debatt och också det svar som arbetsmarknadsministern
              har gett tydligt visar att han inte är intresserad av skärpningar
              där man stärker för löntagarna. Då är arbetsmarknadsministern
              ointresserad. När det gällde att gå åt andra hållet, när vi hade
              Lavaldomen, gick Littorin och regeringen till och med längre än
              vad EU-domstolen hänvisade till. Det har vi också haft en särskild
              debatt om. Då fanns det inga begränsningar, utan då var man beredd
              att göra detta.
            </seg>
            <seg xml:id="i-caff97047146b490-0">
              Det är väl så i grunden, Littorin, att vare sig din regering
              eller du är särskilt intresserad av den svenska modellen och framför
              allt inte av partssamverkan. Jag tycker att resultatet i praktiken
              är att parterna, och i synnerhet den ena parten, används när man
              ska skylla på någon när ingenting har hänt i samhället och man
              absolut inte vill att det ska kleta på regeringen. Då är det parternas,
              och framför allt fackets, fel att detta tillstånd råder i landet.
              Det gäller bärplockarna i Norrland, och det har gällt också andra
              frågor som har varit uppe på tapeten.
            </seg>
            <seg xml:id="i-4394a4e5445a8f7a-0">
              Jag tycker att detta är bra. Det ger en väldigt tydlig bild.
              Littorin har gett högerregeringen ett tydligt ansikte i var man
              står när det gäller att ta vara på löntagarnas intressen i samhället.
            </seg>
          </u>
          <note type="speaker" xml:id="i-3c4c73ea8cbac717-0">
            Anf. 86 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-38">
            <seg xml:id="i-767b3974926f5637-0">
              Fru talman! Sanningen är att vi skärpte reglerna för visstidsanställningar
              jämfört med den lagstiftning som faktiskt gällde när ni lämnade
              över. Så är det ju. I det förslag ni lade fram skulle ni ta bort
              möjligheterna att säsongsanställa, bara som ett exempel på de
              galenskaper ni föreslog.
            </seg>
            <seg xml:id="i-a2d60c9d3a701439-0">
              Det är naturligtvis så att grunden för lagen om anställningsskydd
              har som allmän utgångspunkt att en arbetsgivares behov av stadigvarande
              arbetskraft bör tillgodoses genom tillsvidareanställd personal.
              Det är normen på svensk arbetsmarknad. Det kan dock vara bra med
              visstidsanställningar som ett sätt för framför allt dem som inte
              har en fot på arbetsmarknaden att ta sig in. Vi måste ha regler
              som är tydliga för detta, och det var det som gjorde att vi rensade
              upp i den djungel av ett dussintal olika visstidsanställningsformer
              ni lämnade efter er.
            </seg>
            <seg xml:id="i-290cc149869453df-0">
              Det finns tydliga skyddsregler; jag räknade upp fem av dem i
              mitt förra inlägg. Lagen är dessutom dispositiv i dessa delar,
              vilket gör att parterna kan förhandla om någonting annat om man
              så önskar. Därmed är frågan väldigt tydlig det finns bra regelverk
              för visstidsanställningar. Vi menar att de fall som nämns i till
              exempel TCO:s rapport är konstruerade det finns inga sådana exempel
              som man kan visa upp i praktiken och vi menar också att regelverket
              därmed överensstämmer med visstidsdirektivet.
            </seg>
            <seg xml:id="i-d7b723621031d743-0">
              Det är denna ståndpunkt vi kommer att driva, och det är denna
              ståndpunkt vi kommer att ha när vi skriver till EU-kommissionen
              för att övertyga dem om att de har fel och att vi har rätt.
            </seg>
          </u>
          <note xml:id="i-dbffef0c484c7623-8">
            Överläggningen var härmed avslutad.
          </note>
          <note xml:id="i-68ecdad0d19bae36-0">
            14 § Svar på interpellation 2009/10:327 om Arbetsmiljöverket
          </note>
          <note type="speaker" xml:id="i-ecd668e76b114f85-0">
            Anf. 87 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-39">
            <seg xml:id="i-5e6b4b4a93cc611e-0">
              Fru talman! Monica Green har frågat mig vad jag avser att göra
              för att säkra en god arbetsmiljö för alla.
            </seg>
            <seg xml:id="i-a1ea786bd044d049-0">
              I budgetpropositionen för 2007 aviserades en nedskärning av Arbetsmiljöverkets
              anslag med 155 miljoner kronor som genomfördes under åren 20072009.
              Regeringen har genomfört besparingar på ett stort antal områden.
              Dessa besparingar är viktiga förutsättningar för satsningarna
              på regeringens övergripande prioritering att fler människor ska
              komma i arbete och att det utanförskap som många människor befinner
              sig i ska brytas. Åtgärder för att bryta detta utanförskap är
              viktiga även ur ett hälso- och arbetsmiljöperspektiv.
            </seg>
            <seg xml:id="i-d858af1d1179d4ee-0">
              Som ett led i regeringens arbete med att förnya arbetsmiljöpolitiken
              har emellertid Arbetsmiljöverket under den nämnda perioden tillförts
              en nivåhöjning av anslaget med 57 miljoner kronor för särskilda
              satsningar. Härtill kommer en årlig satsning under perioden 20102012
              på en försöksverksamhet som avser nya metoder för en breddad tillsyn
              som når fler arbetsplatser om totalt 24 miljoner kronor. Försöksverksamheten
              är initierad av de förslag som lämnats av Styrmedelsutredningen.
              Jag delar utredningens uppfattning att det är angeläget att fler
              arbetsplatser kan nås och att en ökad medvetenhet åstadkoms om
              arbetsmiljöfrågorna.
            </seg>
            <seg xml:id="i-c91988bd95baba14-0">
              I sammanhanget vill jag påminna om den satsning som regeringen
              gjort på 550 miljoner kronor per år till företagshälsovården.
              Satsningen gäller visserligen i första hand företagshälsovårdens
              rehabiliterande verksamhet, men det är min övertygelse att en
              förstärkt företagshälsovård i hög grad kommer det förebyggande
              arbetsmiljöarbetet till godo.
            </seg>
            <seg xml:id="i-752187bc19430e41-0">
              Ett antal lagändringar har genomförts under mandatperioden som
              syftar till att ge bättre grund för arbetsmiljöarbetet. En förändring
              av arbetsmiljöreglerna för byggnadsarbete innebär bättre förutsättningar
              att komma till rätta med till exempel alltför korta byggtider.
              De studerandes skyddsombud ges bättre möjligheter att driva arbetsmiljöfrågor.
              Skyddsombud på arbetsställen där personal från bemanningsföretag
              anlitas har fått större möjligheter att agera.
            </seg>
            <seg xml:id="i-891f0e774f8aa6af-0">
              En omfattande satsning pågår med stöd från Jordbruksdepartementet
              för att förbättra säkerheten inom jordbrukssektorn. Regeringen
              har även satsat sammanlagt 14 miljoner kronor på en kunskaps-
              och informationssatsning för att minska riskerna för hot och våld
              på arbetsplatserna.
            </seg>
            <seg xml:id="i-e67b92ed0d03792f-0">
              Inom Arbetsmiljöverkets tillsynsarbete utförs fler inspektioner
              per inspektör än tidigare, vilket visar på en ökad effektivitet.
              För att öka inspektörernas närvaro på arbetsplatserna ser verket
              över hela inspektionsprocessen.
            </seg>
            <seg xml:id="i-20c5b858b840543a-0">
              Den tidigare nämnda nivåhöjningen av Arbetsmiljöverkets anslag
              är bland annat avsedd för en informations- och kunskapssatsning
              som syftar till att fler arbetsplatser stimuleras till ett effektivt
              arbetsmiljöarbete och nås av den kunskap som finns hos verket.
              Särskilt viktigt är också att även de minsta arbetsplatserna,
              där ofta stora risker för olycksfall finns, nås av informationsinsatser.
            </seg>
            <seg xml:id="i-b81b6a8087d3d740-0">
              Arbetsmiljöforskningen bedrivs fortsatt inom universitet och
              högskola. Forskningsrådet för arbetsliv och socialvetenskap, FAS,
              har fått en successiv nivåhöjning, 20 miljoner kronor från och
              med 2012, till stöd för forskningen inom arbetslivsområdet.
            </seg>
          </u>
          <note type="speaker" xml:id="i-58d08bd2bc2e64d6-0">
            Anf. 88 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-5">
            <seg xml:id="i-e8c98d70d84382f0-0">
              Fru talman! Som vanligt när det gäller den borgerliga regeringen
              säger man en sak och gör en annan så även i svaret. Jag kan läsa
              i svaret från Sven Otto Littorin: Vi har gjort besparingar som
              är viktiga förutsättningar för att göra andra övergripande prioriteringar.
            </seg>
            <seg xml:id="i-b857ab109c6361c3-0">
              Det kan ju låta tjusigt, men vad betyder det egentligen? Jo,
              det betyder att ni har sänkt skatten. Ni har sänkt skatten, och
              så har ni sänkt skatten, och så har ni sänkt skatten för de rika
              och för dem som äger mycket. Mest till dem som har det bäst! Låginkomsttagarna
              har fått en liten del av potten, men å andra sidan har det ätits
              upp av högre kostnader i försäkringar som a-kassan, försäkringen
              på bilen och så vidare. Låginkomsttagaren har alltså inte fått
              mycket av de prioriteringarna, utan ni har satsat på de rika.
              Ni är ju ett parti för ett rika. Ni försöker förstås mörka det,
              men så är det. Ni säger en sak och gör en annan.
            </seg>
            <seg xml:id="i-5ccc0b722e8116fd-0">
              När ni har gjort era prioriteringar, nämligen skattesänkningar
              på 100 miljarder, är det klart att ni har dragit in på sådant
              som egentligen är oerhört viktigt för människor. Arbetsmiljön
              är oerhört viktig. Säkerheten på jobbet kan bli väldigt försämrad
              om man inte har ett bra arbetsmiljöarbete, om man inte kontrollerar
              det och om man inte tar det på allvar.
            </seg>
            <seg xml:id="i-35ce47dd3146cdc8-0">
              Nu har inspektionerna från Arbetsmiljöverket blivit allt färre.
              Var fjärde inspektion har försvunnit. Ja, det kan sköta sig självt
              ett tag, kanske något år eller så, men i längden blir arbetsmiljöerna
              sämre och sämre eftersom man inte tar tag i dessa frågor. Man
              kanske inte ser vad som behöver göras. Dolda, långsiktiga skador
              uppkomna genom arbetet kanske inte upptäcks när inspektionerna
              blir sämre.
            </seg>
            <seg xml:id="i-99888562c3fb93c5-0">
              Vi har den högsta arbetslösheten på mycket länge, och vi är bland
              dem med högst ungdomsarbetslöshet i Europa. 25 000 välfärdsarbetare
              har försvunnit under denna mandatperiod. Det har inneburit att
              de som i dag har ett arbete har fått en mycket stressigare tillvaro.
              De stressar, springer i ett ekorrhjul och glömmer kanske ibland
              bort det viktiga arbetsmiljöarbetet. Det kan hända om man har
              det oerhört stressigt, vilket många har i dag. Inte minst gäller
              det inom vården där kvinnor har det mycket stressigt, med monotona
              tunga lyft och så vidare. Där måste arbetsmiljöarbetet sättas
              i fokus.
            </seg>
            <seg xml:id="i-ad6a05371e34e48d-0">
              Regeringen har, förutom de gigantiska skattesänkningar som ger
              mest till dem som har det bäst, även satsat på smilisar. Det var
              en viktig reform för den borgerliga regeringen att ta fram glada
              och sura gubbar. Jag tycker att det hade varit bättre att i stället
              för att satsa 8 miljoner på smilisar använda pengarna på ett bra
              arbetsmiljöarbete. Där är det förebyggande arbetet oerhört viktigt.
              Dessutom skulle man ha satsat på fler jobb, vilket ju är A och
              O för att inte ha det så stressigt.
            </seg>
            <seg xml:id="i-30dcacda61abb708-0">
              Jag beklagar att så många inspektioner försvunnit, och jag beklagar
              att det långsiktiga arbetsmiljöarbetet därmed kommer i kläm.
            </seg>
          </u>
          <note type="speaker" xml:id="i-40a746981be66085-0">
            Anf. 89 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-40">
            <seg xml:id="i-3a078091052a0ee0-0">
              Fru talman! Det var någon som sade vilket jag tyckte var lite
              elakt att debattera med Monica Green är som att kyssa sin syster.
              Det kan jag inte hålla med om. Tvärtom är det väldigt roligt,
              för det kommer en uppsjö av frågeställningar som har mycket lite
              med interpellationen att göra.
            </seg>
            <seg xml:id="i-41de1f13de328d5f-0">
              Om vi går till själva frågeställningen som handlar om arbetsmiljöarbetet
              och Arbetsmiljöverkets anslag skulle jag bara vilja konstatera
              att ifall det fanns ett enkelt och rakt samband mellan Arbetsmiljöverkets
              anslag och arbetsplatsrelaterad ohälsa och olyckor hade det varit
              enkelt. Då hade Monica Green och jag kunnat enas om en lämplig
              nivå där vi hade haft noll i olyckor, noll i arbetsbortfall och
              noll i dödsfall. Det finns inte ett sådant samband. Alla myndigheter
              måste naturligtvis kontinuerligt känna att de har ett behov av
              att förbättra sin verksamhet och se över effektiviteten på olika
              vis.
            </seg>
            <seg xml:id="i-3a84aa13fbd81656-0">
              Anslaget till Arbetsmiljöverket uppgår i dag till ungefär samma
              nivå som 2002. Då hette statsministern Göran Persson. Monica Green
              kan väl inte på fullt allvar mena att vi hade ett uselt arbetsmiljöläge
              2002? Faktum är emellertid att det har förbättrats avsevärt under
              de senaste åren. Antalet arbetssjukdomar har halverats sedan 2004.
              Sjukfrånvaron är på en historiskt låg nivå, och den arbetsrelaterade
              sjukfrånvaron har halverats sedan 2004. Enbart under förra året
              minskade antalet dödsfall i arbetsrelaterade olyckor med en tredjedel.
              Det bevisar för mig att det raka sambandet mellan Arbetsmiljöverkets
              anslag och den arbetsrelaterade ohälsan inte finns, vilket Monica
              Green gör gällande.
            </seg>
            <seg xml:id="i-1e928aa62bb7c815-0">
              Parentetiskt kan jag säga att jag naturligtvis är glad för att
              99 procent av löntagarna i Sverige har fått mer än 1 000 kronor
              i sänkt skatt och att hela den reformen åtminstone har skapat
              förutsättningar för 88 000 nya jobb, som Riksrevisionen har påpekat.
              Men det är bara parentetiskt, eftersom Monica Green valde att
              ta upp den frågan.
            </seg>
            <seg xml:id="i-e791f43dc41844b7-0">
              Sedan kan vi givetvis alla vara överens om att en dålig arbetsmiljö
              är någonting dåligt. Det är dåligt för den enskilde, självklart,
              men det är också dåligt för företagen och dåligt för samhällsekonomin.
              Jag minns en utredning för ett tiotal år sedan som visade att
              arbetsrelaterad ohälsa i Sverige kostar i runda slängar 50 miljarder
              kronor per år, dels i direkta kostnader i form av sjukskrivningar
              och olika typer av insatser, dels i form av produktionsbortfall.
              50 miljarder kronor per år.
            </seg>
            <seg xml:id="i-cb9d8a1b27e7eae1-0">
              Det finns alltså en god poäng med att koppla ett aktivt arbetsmiljöarbete
              till arbetslinjen. Om vi kan se till att människor i minskad omfattning
              är sjuka, borta från arbetet eller till och med riskerar att dö
              på grund av ohälsa gör vi en företagsekonomisk, samhällsekonomisk
              och individuell vinst genom det. Men om detta raka samband mellan
              Arbetsmiljöverkets anslag och hälsan inte finns får man fundera
              över nya saker. Man får fundera över hur man kan förnya arbetsmiljöpolitiken
              så att den faktiskt leder till ett bättre resultat.
            </seg>
            <seg xml:id="i-d0fb0057696c73d4-0">
              Min utgångspunkt med det vi nu arbetar med, en nationell handlingsplan
              för en arbetsmiljöpolitik, som aldrig har funnits tidigare, är
              att vi måste hitta de positiva förebilderna som gör att vi inte
              bara klankar på eländet det ska man fortsätta att göra genom Arbetsmiljöverkets
              insatser utan också på något sätt premierar det som är gott så
              att vi både får pull och push, om jag får kalla det så, i arbetsmiljöpolitiken.
              Det har inte funnits tidigare.
            </seg>
            <seg xml:id="i-b73adb5702b196ac-0">
              Då blir det viktigt, som jag ser det, att hitta styrmedel som
              underlättar, förtydligar och gör det mer lönsamt med en god arbetsmiljö.
              Exakt hur dessa styrmedel ska se ut kan jag naturligtvis inte
              i ett första steg utlova, men jag ser på Danmark som ett gott
              exempel. När medierna frågade mig vad de hade gjort i Danmark
              tog jag naturligtvis upp smilisarna, men det handlar inte om gröna
              eller röda klistermärken, det är strunt samma, utan det handlar
              om att hitta goda sätt att förbättra drivkrafterna för arbetsgivare
              att erbjuda en god arbetsmiljö. Det vore bra om Monica Green också
              vore med på den båten.
            </seg>
          </u>
          <note type="speaker" xml:id="i-32949825e9d01c50-0">
            Anf. 90 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-6">
            <seg xml:id="i-a2d0556191bf146a-0">
              Fru talman! Anledningen till att jag interpellerar är att jag
              vill att vi jobbar med arbetsmiljöfrågorna genom att ta ett helhetsgrepp
              om dem.
            </seg>
            <seg xml:id="i-2e9253c48857b22b-0">
              När vi socialdemokrater för snart tio år sedan såg hur viktiga
              dessa frågor var det hade vi sett tidigare också bestämde vi oss
              för att satsa ännu mer på det förebyggande arbetet och på arbetsmiljöarbetet.
              Det innebar att vi från 2002 satsade betydligt mer. Vi satte även
              upp målet att halvera sjukskrivningstalen. Sjukskrivningstalen
              började gå ned under mandatperioden eftersom vi jobbade med just
              arbetsmiljöfrågor och ökade det förebyggande arbetet, såg till
              att det blev en samlad forskning om dessa frågor samt såg till
              att Arbetsmiljöverket kunde göra inspektioner.
            </seg>
            <seg xml:id="i-42188c1adbcb8f36-0">
              Nu hänvisar Sven Otto Littorin till tiden innan vi hade börjat
              göra satsningar, att det var mycket bättre på den tiden. Det var
              det inte. Vi såg att vi hade ett problem, och vi socialdemokrater
              vill alltid lösa problemen. När vi såg att sjukskrivningstalen
              var höga och att det fanns ett samband mellan dem och en dålig
              arbetsmiljö ville vi satsa ordentligt på det, och det gjorde vi
              också. Det fick en god effekt, men vi nådde inte ända fram. Vi
              ville jobba vidare och se till att människor kom tillbaka till
              arbete och att människor inte gjorde illa sig på sina arbetsplatser.
            </seg>
            <seg xml:id="i-a6bc0c7b64614c27-0">
              Dessutom handlar det inte bara om olyckor, alltså plötsliga olyckor,
              utan det handlar också om långsiktiga skador, belastningsskador
              som man kanske inte ser vid första eller andra tillfället. Det
              kanske tar 1015 år innan man ser att en dålig arbetsmiljö slitit
              ned en människa. Det kan ha varit stressigt, det kan ha varit
              monotont, det kan ha förekommit lyft som inte varit bra för den
              personen. Det kan också ha varit en kombination av allt detta.
            </seg>
            <seg xml:id="i-ec8ea9216d9e37ab-0">
              Sven Otto Littorin säger att vi kan dra ned på inspektionerna,
              att de inte behövs, att de inte har någon betydelse eftersom det
              inte finns något rakt samband. Dessutom säger han att det är mycket
              roligare att satsa på smilisar och sådant och att vi ska ta fram
              det positiva. Det är klart att vi ska ta fram det positiva, men
              vi måste också åtgärda det som är dåligt. Om man bara tittar på
              de arbetsplatser som är bra kommer man inte att göra någonting
              åt de arbetsplatser som är dåliga.
            </seg>
            <seg xml:id="i-3825cba42b0e24e2-0">
              Det är det jag saknar. Den borgerliga regeringen vill inte riktigt
              tänka på arbetstagaren, den lilla människan som kommit i kläm
              under dessa år. Förutom att arbetslösheten och utanförskapet ökat
              och människor med låga inkomster inte fått någon stor del av skattesänkningarna
              vill regeringen inte heller se när arbetsmiljön är dålig. Därför
              tycker man inte att det är viktigt att längre göra dessa inspektioner.
              Det är jag besviken över.
            </seg>
            <seg xml:id="i-a2be8834bef50322-0">
              Jag hade önskat att man sagt att varje människa ska bli sedd,
              ha ett bra arbete och inte bli sönderstressad, ett arbete där
              man kan vara ända tills man fyller 65 och kan gå i pension utan
              att ha blivit utsliten långt i förväg. Tyvärr går många människor
              i dag i pension långt innan de fyllt 65 år.
            </seg>
          </u>
          <note type="speaker" xml:id="i-aec8b37000f06029-0">
            Anf. 91 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-41">
            <seg xml:id="i-425794342f250607-0">
              Fru talman! Jag återupprepar vad jag sade: Om det fanns ett rakt
              samband mellan Arbetsmiljöverkets anslag och den arbetsrelaterade
              ohälsan skulle vi kunna komma överens om en anslagsnivå som var
              optimal. Det sambandet finns inte. Åren 1992 och 1993 hette arbetsmarknadsministern
              Börje Hörnlund. Han var centerpartist. År 1998 var arbetsmarknadsministern
              Mona Sahlin. Under den perioden, mellan 1992 och 1998, sjönk anslagen
              till Arbetsmiljöverket med 15 procent under er regeringsperiod.
              Det skulle vara mig främmande att säga att det omedelbart innebar
              att det blev 15 procent fler arbetsplatsolyckor. Det handlar inte
              bara om Arbetsmiljöverkets anslag, utan om så mycket mer än det.
            </seg>
            <seg xml:id="i-0e561db15c478c4c-0">
              Jag tycker också att Arbetsmiljöverkets inspektörer ska göra
              det som de är bra på. De ska inspektera dåliga arbetsplatser,
              riskarbetsplatser, och se till att detta motverkas. Om man tittar
              på var olyckor faktiskt inträffar ser man att det företrädesvis
              är i ensamarbete i jord- och skogsbruk. Alltså är det alldeles
              utmärkt att Arbetsmiljöverket nu har fått anslagshöjningar för
              att göra riktade insatser till de målgrupper där vi vet att de
              flesta olyckor sker. Det är företrädesvis äldre män som arbetar
              ensamma som på olika vis drabbas av arbetsplatsolyckor, men det
              gäller också byggbranschen. Det är därför byggplatsdirektivets
              införande i svensk rätt var så viktigt. Där tydliggör vi ansvaret
              och ser till att göra det möjligt för inspektörerna att göra ett
              bättre arbete.
            </seg>
            <seg xml:id="i-978953120b36817c-0">
              Men det räcker inte med Arbetsmiljöverkets anslag. Det är precis
              det jag säger. Det finns oerhört mycket att vinna på att vi har
              en arbetsmiljöpolitik som leder till att man inte bara rackar
              ned på det onda. Man ska racka ned på det onda. Man ska följa
              lagen. Man ska se till att undvika de dåliga arbetsmiljöerna.
              Men man ska också hitta de sätt som premierar de goda arbetsmiljöerna
              och de goda arbetsgivarna för att visa att det handlar om en vinst,
              självfallet för den enskilde, men också för företaget, som slipper
              drabbas av att någon av deras medarbetare råkar illa ut och slipper
              plocka in vikarier eller andra som har en längre startsträcka
              för att göra jobbet.
            </seg>
            <seg xml:id="i-cc612a2cf269f0ef-0">
              Det är också en vinst för samhället i stort. Om vi vet att det
              kostar 50 miljarder per år är det klart att det inte duger att
              lägga till ytterligare någon miljon på Arbetsmiljöverket och tro
              att det ska klara biffen. Det räcker inte. Vi måste hitta något
              annat system. Det enda land, om man tittar runt i vår närmaste
              omgivning, som faktiskt har gjort någonting annat är Danmark,
              med en borgerlig regering som har tagit initiativ till att man
              går igenom alla arbetsplatser vart sjunde år och tittar igenom
              exakt hur man kan premiera det goda och hitta de styrmedel som
              fungerar.
            </seg>
            <seg xml:id="i-87fd1853cb553a16-0">
              Jag säger inte att jag har svaret, för då hade vi inte haft någon
              styrmedelsutredning. Men jag tycker definitivt att det är värt
              att titta på hur man kan ta fram de här positiva styrmedlen, som
              gör att vi premierar det goda. Varför är det viktigt? Jo, därför
              att oavsett hur många inspektörer vi har kommer vi ändå aldrig
              att kunna genomföra arbetsplatsbesök i varje situation, i varje
              läge och i varje miljö. Det handlar om ett konsekvent arbete hos
              arbetsgivarna för att lyfta fram det goda och se till att det
              blir vinst av det. Det kan vi hjälpa till med från det offentligas
              sida. Jag tycker att det vore bra om Socialdemokraterna någon
              gång kunde prata om någonting annat än anslaget till myndigheterna
              och i stället prata om verkligheten, där saker och ting faktiskt
              har skett till det bättre. De arbetsplatsrelaterade olyckorna
              har halverats på några år, antalet dödsfall sjönk med en tredjedel
              under förra året och så vidare.
            </seg>
            <seg xml:id="i-f8385c384d1c3b0b-0">
              Låt oss nu bygga vidare på detta och se till att fler medborgare
              har möjlighet att arbeta i arbetsmiljöer som är goda och bra och
              gör att människor kan gå trygga till arbetet och vara välmående
              när de går därifrån.
            </seg>
          </u>
          <note type="speaker" xml:id="i-f61e016c4ee344df-0">
            Anf. 92 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-7">
            <seg xml:id="i-580b609db29346f2-0">
              Fru talman! Vi rödgröna har nu tagit fram ett helt program för
              en bättre arbetsmiljö. Målet för oss är att både minska olyckorna
              och se till att förslitningsskadorna upptäcks tidigt. Vi har ett
              förebyggande arbete och ser helheten. Vi vill jobba vidare med
              det.
            </seg>
            <seg xml:id="i-ee159a792fad8cbb-0">
              En del av den här helheten är Arbetsmiljöverket. Det är absolut
              inte som Sven Otto Littorin låter påskina, att jag skulle säga
              att det är det enda lösningen. Det är en pusselbit.
            </seg>
            <seg xml:id="i-6bfba16af206c20c-0">
              En annan pusselbit är forskningen. Arbetslivsinstitutet har ni
              lagt ned. Ni vill inte ha en samlad forskning på detta område,
              utan tycker att det ska vara utspritt på olika ställen. Det hade
              varit bra om man hade haft en samlad forskning för att kunna visa
              på de långsiktiga effekter som en dålig arbetsmiljö kan ge.
            </seg>
            <seg xml:id="i-20f8ba55a0056d39-0">
              Nej, det behövs en rödgrön regering som ser varje människa ute
              på varje arbetsplats, en rödgrön regering som sätter jobben först,
              inte bara säger att de sätter jobben först, och fokuserar på den
              goda arbetsplatsen och en bra kvalitet för dem som jobbar och
              gör ett bra arbete, inte minst kvinnorna i vården, som i dag har
              det oerhört stressigt eftersom 25 000 välfärdsarbetare har försvunnit
              under den här mandatperioden. De har det oerhört tufft och stressigt
              med tunga lyft. De behöver bli sedda och hörda.
            </seg>
            <seg xml:id="i-fc327d0ad7cae4dc-0">
              Som sagt är Arbetsmiljöverket inte allt. Det är en bit, en del
              av ett mycket större arbete som vi måste jobba mycket mer fokuserat
              med framöver.
            </seg>
          </u>
          <note type="speaker" xml:id="i-38b9b21e6949a7d6-0">
            Anf. 93 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-42">
            <seg xml:id="i-f4c946b96bb435b5-0">
              Fru talman! Det är nog den tredje interpellationsdebatt där jag
              hör om de 25 000 välfärdsarbetarna. De jobbar numera i privata
              företag som är upphandlade av kommunerna. I vilken kolumn de står
              spelar nog mindre roll. Huvudsaken är att man har en bra arbetsgivare.
              Det är hela poängen med arbetsmiljöpolitiken. Man måste ha bra
              arbetsgivare.
            </seg>
            <seg xml:id="i-1378fea1b5b81a72-0">
              Angående De rödgrönas program har jag läst det lilla pm:et. Det
              är samma visa som tidigare. Det handlar mest om Arbetsmiljöverkets
              anslag. Det kan man naturligtvis ha som prioritering. Men jag
              tycker att det inte räcker. Vi måste se till att hitta nycklar
              som innebär att det inte bara rackas ned på det dåliga utan att
              det också finns inneboende drivkrafter och incitament för arbetsgivare
              att ha bra arbetsmiljöer för den enskilde. Det måste löna sig
              att vara en god arbetsgivare, helt enkelt.
            </seg>
            <seg xml:id="i-6eb244c80ff6ad1f-0">
              En femtedel av arbetsmiljöforskningen skedde inom Arbetslivsinstitutet.
              Resterande fyra femtedelar skedde på universitet och högskolor,
              där den forskningen hör hemma. Den hör inte hemma i politiskt
              styrda myndigheter, utan i den akademiska miljön, där man på akademiska
              meriter väger vilken arbetsmiljöforskning som ska ske på vilket
              ställe och på vilket sätt. Det ska inte en generaldirektör göra
              på uppdrag av en regering. Den diskussionen har vi fört i 25 interpellationsdebatter
              tidigare, tror jag.
            </seg>
            <seg xml:id="i-e12f60e83bb46cc2-0">
              Slutsatsen av detta är: Det är bra att Monica Green engagerar
              sig i arbetsmiljöfrågor. Men det är också bra med den rent fantastiska
              utveckling på arbetsmiljöområdet som vi har sett i Sverige under
              de senaste åren. Det är fantastiskt bra att så många fler slipper
              gå till arbetet med risk för att bli sjuka eller till och med
              förlora livet.
            </seg>
            <seg xml:id="i-63c5fb5232878c1e-0">
              Är jag nöjd? Nej, så länge det finns en enda person som riskerar
              att bli sjuk eller till och med dö på arbetet är vi inte klara.
              Alltså måste vi göra mer än bara stirra oss blinda på Arbetsmiljöverkets
              resurstilldelning. Det handlar så mycket mer om att hitta andra
              saker, vilket det finns goda exempel på, till exempel i Danmark.
              Jag är ingen förespråkare för gröna eller röda klistermärken.
              Det är inte det diskussionen handlar om. Den handlar om incitamentsstrukturer
              för att premiera de goda arbetsgivarna.
            </seg>
          </u>
          <note xml:id="i-dbffef0c484c7623-9">
            Överläggningen var härmed avslutad.
          </note>
          <note xml:id="i-34625be78406a178-0">
            15 § Svar på interpellation 2009/10:328 om utförsäkrade och arbetslösa
          </note>
          <note type="speaker" xml:id="i-35d413c29f83e23e-0">
            Anf. 94 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-43">
            <seg xml:id="i-97293cac68eb24a1-0">
              Fru talman! Monica Green har frågat mig vad jag avser att göra
              för att ge besked till dem som är sjuka och arbetslösa. Monica
              Green har även frågat mig vilka åtgärder i övrigt jag avser att
              vidta med anledning av det som anförs i interpellationen.
            </seg>
            <seg xml:id="i-21d99e7f335e6663-0">
              Som jag påpekat vid tidigare tillfällen är jag övertygad om att
              flertalet av de personer som har varit sjukskrivna under lång
              tid efterfrågar stöd för att komma tillbaka till arbetslivet.
              Vi har nu skapat en övergång från sjukförsäkringen till arbetsmarknadspolitiken
              så att tidigare sjukskrivna kan få det stöd de behöver från Arbetsförmedlingen.
            </seg>
            <seg xml:id="i-1d1108b3391d016f-0">
              Jag vill framhålla att det är viktigt med ett personligt mottagande
              och ett bra stöd hos Arbetsförmedlingen. För de personer som har
              varit sjukskrivna under mycket lång tid två och ett halvt år eller
              längre kan i dag insatser erbjudas hos Arbetsförmedlingen utifrån
              varje individs individuella behov. Detta är möjligt tack vare
              att regeringen har tillskjutit betydande resurser till Arbetsförmedlingen.
            </seg>
            <seg xml:id="i-1afa9a3914c42f40-0">
              För att säkerställa väl fungerande rutiner vid övergången från
              sjukförsäkringen till Arbetsförmedlingen har regeringen gett Arbetsförmedlingen
              och Försäkringskassan i uppdrag att fastställa hur sådana rutiner
              ska utformas. Ett nytt arbetsmarknadspolitiskt program, arbetslivsintroduktion,
              har införts. Syftet med detta program, som ska vara individanpassat,
              är att ge deltagaren stöd att bli klar över sina resurser och
              förutsättningar för att öka möjligheterna till återgång i arbete.
            </seg>
            <seg xml:id="i-40fc861e8815a653-0">
              Min förhoppning är naturligtvis att flertalet efter avslutat
              introduktionsprogram ska kunna gå vidare till arbete eller ta
              del av andra insatser som Arbetsförmedlingen har att erbjuda.
              Deltagande i arbetslivsintroduktionen kvalificerar till jobb-
              och utvecklingsgarantin eller jobbgarantin för ungdomar, inom
              vilka deltagaren bland annat kan ta del av arbetslivsinriktad
              rehabilitering. Vidare har regeringen avsatt mer resurser till
              lönebidrag, trygghets- och utvecklingsanställningar, som Arbetsförmedlingen
              kan erbjuda denna grupp.
            </seg>
            <seg xml:id="i-5eb78d584a6a5454-0">
              Låt mig understryka att den som bedöms ha en stadigvarande nedsättning
              av arbetsförmågan och för vilken alla rehabiliteringsmöjligheter
              är uttömda naturligtvis ska ha rätt till sjukersättning, precis
              som tidigare.
            </seg>
            <seg xml:id="i-0897d4646077a8a0-0">
              Mot bakgrund av detta har jag för närvarande inte för avsikt
              att vidta några ytterligare åtgärder.
            </seg>
          </u>
          <note type="speaker" xml:id="i-aa76f04093ca9a54-0">
            Anf. 95 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-8">
            <seg xml:id="i-c06502c38d9b46f2-0">
              Fru talman! Nu talar vi om ytterligare en grupp människor som
              är oerhört utsatta och som har blivit än värre utsatta under den
              borgerliga regeringens tid, nämligen de som är sjuka och långtidssjukskrivna
              och som har hamnat i den borgerliga regeringens stupstock. De
              har blivit utförsäkrade på det sättet att ni har något som ni
              kallar rehabiliteringskedja, som egentligen inte är en rehabiliteringskedja
              utan en utsorteringskedja. Sedan årsskiftet ska ett antal av dessa
              personer finnas på Arbetsförmedlingen.
            </seg>
            <seg xml:id="i-960eb1163276601d-0">
              Sven Otto Littorin sade glad i hågen efter julhelgen: Nej, det
              är ingen av dessa personer som kommer att få sänkt ersättning,
              utan de flesta utförsäkrade kommer att få höjd ersättning. Sanningen
              är ju den att hälften av dem har fått sänkt ersättning, och de
              flesta har fått sänkt ersättning med mer än 1 000 kronor i månaden.
              Det som Sven Otto Littorin sade i julhelgen var inte sant över
              huvud taget.
            </seg>
            <seg xml:id="i-5645973695c20f10-0">
              Det är tragiskt, för dessa personer är sköra människor som kommer
              i kläm mellan stolarna och nu blir kastade mellan Försäkringskassan
              och Arbetsförmedlingen. De ska tillbaka till Försäkringskassan
              efter att ha varit en tid på Arbetsförmedlingen. De blir uppmanade
              att stanna kvar på Arbetsförmedlingen trots att de är sjuka och
              inte kan ta ett arbete, och några av dem kan till och med bli
              uppmanade: Stanna här fast du inte kan arbeta, för på Försäkringskassan
              har de ingen rehabilitering. Det är sådana här påståenden som
              dessa sjuka människor får möta i dag.
            </seg>
            <seg xml:id="i-2352272223617e34-0">
              Jag möter många av dessa personer som är frustrerade och som
              tappar hoppet inför framtiden. De vill komma tillbaka till arbetslivet.
              Vi vet ju att varje arbetad timme behövs, och varje person som
              kan vara med och bidra i arbetslivet gör en insats. Alla de personer
              som kan göra en liten del, en timme eller två timmar om dagen,
              är oerhört viktiga både för arbetslivet i sig och för personen
              själv. Men dessa personer måste kunna få möjlighet att göra det
              i sin egen takt och inte känna att de av regeringen har blivit
              kastade utför ett stup där man inte vet var man hamnar de sjunker
              i ett träsk och vet inte var botten är. Så säger i alla fall personer
              som jag har träffat. De upplever att de blir kastade mellan myndigheterna,
              och de känner att de inte får den hjälp de behöver.
            </seg>
            <seg xml:id="i-f6b3b106d0e9b2db-0">
              Här säger arbetsmarknadsministern: Jo, men det får de, och jag
              tänker inte vidta några fler åtgärder nu. Men jag upplever att
              människor i verkligheten säger något helt annat.
            </seg>
          </u>
          <note type="speaker" xml:id="i-1981fdcd27623107-0">
            Anf. 96 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-44">
            <seg xml:id="i-35121de213707052-0">
              Fru talman! Låt oss bara konstatera att den gamla rehabkedjan
              som Socialdemokraterna var ansvariga för hade brutit samman totalt.
              70 procent av dem som hade varit sjukskrivna mer än ett år befann
              sig fortfarande i första steget av sju när vi tog över. Första
              steget av sju efter ett år! Det var en total kollaps det går inte
              att beskriva på något annat sätt.
            </seg>
            <seg xml:id="i-0118a95d45c9a236-0">
              När vi sedan tittar på dem som nu berörs är det människor som
              har varit borta i två och ett halvt år i sjukskrivning, under
              vilken period inte en enda person har ringt till dem och frågat:
              Vad kan vi göra för dig? Vad kan vi göra för att du ska ha möjlighet
              att ta dig tillbaka? Vilka insatser kan vi erbjuda för att du
              ska ha möjlighet att ta till vara den arbetsförmåga som du förhoppningsvis
              har kvar? Det kom inte ett samtal! Det var total passivitet år
              ut och år in när man hade fått sjukpenning eller sjukersättning,
              och ingen har brytt sig.
            </seg>
            <seg xml:id="i-7614c08ab7f0f91f-0">
              Jag finner inte ord för det omänskliga i det system som ni lämnade
              efter er: att lämna människor i total passivitet, bortglömda,
              där den enda förhoppning man hade kvar i grunden var att bli förtidspensionär
              med 6364 procent i ersättning livet ut, parkerade på arbetsmarknadspolitikens
              soptipp eller långtidsparkering. Det var det ni erbjöd de tiotusentals
              långtidssjukskrivna. Det var det ni lämnade efter er. Det är det
              vi har att reda upp.
            </seg>
            <seg xml:id="i-e0cff841a54b154c-0">
              Varje arbetad timme behövs, säger Monica Green klokt. Vi behöver
              alla som kan arbeta, säger Monica Green klokt. Varför hade ni
              då ingen politik för det? Varför hade ni en politik som ledde
              till denna långtidsparkering eller soptipp under alla dessa år?
              Varför lyssnade ni inte på Anna Hedborgs utredningar, med hundratals
              sidor med begåvade instruktioner och idéer om hur detta skulle
              kunna lösas? Vi har faktiskt genomfört majoriteten av dem under
              den här perioden.
            </seg>
            <seg xml:id="i-bfbaff7c56458f89-0">
              Det som nu händer är att människor som har varit långtidssjukskrivna
              under så lång tid kommer till Arbetsförmedlingen till arbetslivsintroduktionen.
              Under den tremånadersperioden kan man vara där, i den mån man
              klarar av det, en dag i veckan, två dagar i veckan eller fem dagar
              i veckan. Man gör en ordentlig utredning, en individuell bedömning,
              och när tremånadersperioden är över har man rätt att gå rakt in
              i jobb- och utvecklingsgarantin eller jobbgarantin för unga och
              där ta del av hela den palett av insatser som Arbetsförmedlingen
              erbjuder.
            </seg>
            <seg xml:id="i-4c665c5c62128341-0">
              Som jag nämnde förut finns det mer än 700 personer som arbetar
              heltid på Arbetsförmedlingen med arbetslivsinriktad rehabilitering
              vars syfte är att hjälpa personer som dessa att kunna hitta möjligheter
              att ta till vara den lilla eller stora arbetsförmåga som man faktiskt
              har kvar. Om man inte har någon arbetsförmåga kvar, om man fortsatt
              är sjuk, har man rätt att vara sjukskriven rätt person i rätt
              system.
            </seg>
            <seg xml:id="i-61969ed8a4fe53a3-0">
              Det handlar om att sätta press på våra myndigheter att se att
              man måste ringa dessa samtal, måste ha en plan som man upprättar
              för att se till att varje enskild person får den hjälp och det
              stöd som man behöver. Vi kan inte ha ett system som den totala
              kollaps som ni lämnade efter er, där människor år ut och år in
              svävade i total ovisshet om annat än att om jag har tur blir jag
              förtidspensionär om något år, utan någon som helst möjlighet att
              ta sig tillbaka.
            </seg>
            <seg xml:id="i-f2564aaae16a33ad-0">
              Jag har träffat de personer vi pratar om. Jag träffade för ett
              antal år sedan Leif i Kista som varit förtidspensionär i 14 år.
              Leif sade till mig att det enda han ville var att få ett jobb
              att gå till, att ha en arbetsplats, arbetskamrater och en lön
              att leva på. Men det förvägrades honom av er regering. Han fick
              inte ens gå till arbetsförmedlingen och anmäla sig som arbetssökande
              det var förbjudet under er regering. Om han ändå gjorde det placerades
              hela risken i hans ficka. Han kunde förlora hela sin förtidspension
              om han ens försökte arbeta.
            </seg>
            <seg xml:id="i-41fd46c952db9542-0">
              Det är den arbetslinje, förlåt, bidragslinje som Monica Green
              står för. Det är skamligt.
            </seg>
          </u>
          <note type="speaker" xml:id="i-586554827f51a2aa-0">
            Anf. 97 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-9">
            <seg xml:id="i-4cb8a2398665c690-0">
              Fru talman! När Sven Otto Littorin säger skam förstår jag att
              han själv har dåligt samvete över alla dem som nu känner en oro
              över hur de har blivit behandlade. Vi har hört exempel på hur
              cancersjuka har tvingats tillbaka till att söka arbete fast de
              har ett arbete. Plötsligt ska de in i ett program och ska söka
              arbete trots att de redan har ett arbete. Det har blivit ett fullständigt
              sammelsurium sedan ni har infört den så kallade rehabiliteringskedjan,
              som är en utsorteringskedja.
            </seg>
            <seg xml:id="i-9d6a78d56e3d4593-0">
              Det är ju ni som har försatt dessa människor i den här ovissheten.
              Det är ju ni som har sett till att dessa människor nu känner oro,
              känner att de sjunker ned i ett träsk och vet inte var de ska
              bottna.
            </seg>
            <seg xml:id="i-ca3e1530e1b2e523-0">
              När Sven Otto Littorin står här och påstår en massa saker om
              hur det var tidigare beror det på att han har så dåligt samvete
              för att de människor som i dag har blivit kastade på en stupstock
              inte har fått rätt behandling. Jag kan förstå att han har dåligt
              samvete för det, och jag kan förstå att han tar ordet skam i sin
              mun. Det är väl så att anfall är bästa försvar. Ni har ingen human
              politik för dessa personer.
            </seg>
            <seg xml:id="i-42d5243b4c5859d7-0">
              Hur kan arbetsmarknadsministern lova att de flesta utförsäkrade
              ska få höjd ersättning när det i praktiken visar sig att de får
              sänkt ersättning, att de allra flesta får en sänkt ersättning
              med hela 1 000 kronor i månaden? Det är inte rimligt att dessa
              personer som redan nu har det så oerhört tufft ska få ännu lägre
              ersättning.
            </seg>
            <seg xml:id="i-69b778ead4322182-0">
              Nej, dessa människor behöver en rehabilitering värd namnet, och
              de behöver en tydlighet som ni inte ger dem. Det är just ovissheten
              som de känner i dag. Nu säger Sven Otto Littorin: Nej, men det
              var ju ni som gjorde det på er tid. Men när jag träffar dessa
              förtvivlade människor säger de att det är nu som de inte vet vad
              de ska ta sig till, att det är nu som de blir kastade mellan myndigheter
              och inte vet om de ska vara inskrivna på Arbetsförmedlingen eller
              om de ska tillbaka till Försäkringskassan och på vilket sätt de
              ska bli omhändertagna.
            </seg>
            <seg xml:id="i-949e912dcebdddfa-0">
              Det är ni som har försatt dem i den här situationen. Jag kan
              förstå att Sven Otto Littorin tar ordet skam i sin mun, för han
              vill inte se de svårt sjuka och drabbade som har kommit i kläm
              av er politik.
            </seg>
          </u>
          <note type="speaker" xml:id="i-297d2986dce846be-0">
            Anf. 98 FINN BENGTSSON (m):
          </note>
          <u who="unknown" xml:id="i-12645a4299a2fef8-45">
            <seg xml:id="i-6182de35120e7ddc-0">
              Fru talman! Jag tänkte återigen utnyttja min medborgerliga rättighet
              som förtroendevald att få ifrågasätta en del av de uppgifter som
              framkommer i Monica Greens interpellationer. Jag tycker att de
              är högst tveksamma. När Monica Green med brösttoner nu säger till
              ministern att han inte har en human politik blir det naturligtvis
              ännu mer angeläget att försöka lägga några fakta till rätta.
            </seg>
            <seg xml:id="i-f6cc2cf717c0905e-0">
              Jag som har arbetat med sjukskrivna som läkare kan säga att jag
              inte kan tänka mig ett värre tillstånd än att hamna i förtidspension
              vid kvarvarande arbetsförmåga. Vi hade 2002 ett toppår när den
              dåvarande socialdemokratiska regeringen förpassade 140 personer
              varje dag, varje vecka och varje månad året runt ut i denna inte
              bara kränkande utan rent livsfarliga situation. Att vara försatt
              i förtidspension om man har en kvarvarande arbetsförmåga som ingen
              bekymrar sig om att försöka leta fram på olika sätt med rehabiliteringsgaranti
              och annat, som regeringen har gjort, är först och främst en av
              de största ofrihetsreformer man kan göra. Man blir beroende av
              bidrag från politiker för att överleva i stället för att själv
              förtjäna sin inkomst med den arbetskapacitet man trots allt har.
              Det är tydligt visat att om man är försatt i förtidspension har
              man en sju gånger ökad risk att dö i förtid, vilket är formligen
              livsfarligt.
            </seg>
            <seg xml:id="i-14d222d8e663c572-0">
              När jag i en annan interpellationsdebatt tidigare hänvisade till
              Riksrevisionens som jag tycker sakliga och objektiva granskning
              av jobbskatteavdraget och dess goda effekter för att få folk i
              arbete hävdade Monica Green att detta inte var någonting vi behövde
              fästa vikt vid eftersom det bara är prognoser. Men trots allt
              är det prognoser vi måste bygga detta på innan vi har fått de
              slutliga uppgifterna. Det är trots allt det faktaunderlag vi har
              att gå på.
            </seg>
            <seg xml:id="i-2164f58919b18425-0">
              Jag skulle vilja ta fram en annan myndighets bedömning, nämligen
              den från Försäkringskassan, som ju är uppe i interpellationen.
              Försäkringskassans generaldirektör säger att för 2010 av dem som
              har förlängd sjukpenning, drygt 22 000, och tidsbegränsad sjukersättning,
              drygt 26 000, summeras detta upp till 49 000 som med den tidigare
              regeringens politik ofelbart hade vandrat över i denna livsfarliga
              ofrihetens förtidspension.
            </seg>
            <seg xml:id="i-75427488a18bbfbf-0">
              Nu gör man i stället en prognos för 2010 som är mycket näraliggande:
              Av de 49 000 kommer på grund av sjukdom där det inte finns arbetskapacitet
              12 100 att återvända i sjukförsäkringen. Men det innebär, herr
              talman, att inte mindre än 37 000 har befunnits ha arbetskapacitet.
              Vi har hittat den, och med rehabiliteringsgarantin kan vi ge dem
              ett nytt hopp och en ny möjlighet.
            </seg>
            <seg xml:id="i-2bf84a83dd8552f5-0">
              Om inte detta är en humanistisk politik så vet inte jag. Alternativet
              är att de 37 000 just hade övergått successivt i den ofria och
              livsfarliga situation som förtidspensionering innebär. Det är
              den passivitet som nu Monica Green i interpellationen försöker
              göra sig till banerförare för när hon talar om de utsatta och
              i förtid försatta i förtidspension. Det är icke en humanistisk
              politik.
            </seg>
            <seg xml:id="i-d70e17bab11124ad-0">
              Prognosen för 2011 är också den positiv. Tack vare att så många
              får arbetskapacitet är det färre kvar. Men man räknar från Försäkringskassan
              med att ungefär 11 100 kommer att gå tillbaka till sjukförsäkringen.
              Det är deras siffror. Men detta är då av 17 900, det vill säga
              att det återigen är 7 000 netto som får bekräftelse på att de
              har en arbetskapacitet och kan utnyttja den.
            </seg>
            <seg xml:id="i-aace187f76a17c86-0">
              På två korta år kommer nu den reform där man jämställer möjligheterna
              mellan försäkring där man måste ha det för sin sjukdom och försäkring
              för att också kunna komma in i arbetsgemenskapen att vara positiv
              för den överväldigande majoriteten människor. Detta, herr talman,
              är i sanning en humanismens politik.
            </seg>
          </u>
          <note type="speaker" xml:id="i-363fb3ec96b7cb4f-0">
            Anf. 99 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-12645a4299a2fef8-46">
            <seg xml:id="i-5717194ca633e606-0">
              Herr talman! Det här är upplivande, för jag tror verkligen att
              Monica Green tror på sig själv. Låt mig klarlägga några saker.
              Om man har ett arbete som man är sjukskriven ifrån finns det ett
              arbetsgivaransvar när det handlar om rehabilitering och liknande.
              Det har tre steg. Först ska man försöka rehabiliteras tillbaka
              till sitt gamla arbete, i nästa steg till sin gamla arbetsgivare
              och i det tredje steget till arbetsmarknaden i stort.
            </seg>
            <seg xml:id="i-5acd534e72db7806-0">
              I grunden är det väldigt enkelt: rätt person i rätt system. Det
              är grunden för hela arbetet. Om man är sjuk och inte har någon
              arbetsförmåga ska man finnas i sjukförsäkringssystemet även efter
              den 1 januari i år. Om man har en arbetsförmåga kvar ska man få
              hjälp och stöd för att ta sig tillbaka till sitt gamla arbete
              eller till ett annat arbete på arbetsmarknaden, beroende på om
              man är sjukskriven från ett arbete eller om man är arbetslös men
              har varit långtidssjukskriven.
            </seg>
            <seg xml:id="i-ded83ed9158a09dc-0">
              Jag har svårt att förstå Monica Greens upprördhet över att vi
              äntligen tar itu med detta elände denna långtidsparkering där
              inte en kotte har ringt de här människorna. År ut och år in har
              gått utan att någon har ställt frågan: Vad kan vi göra för dig?
            </seg>
            <seg xml:id="i-e2bb1280934e3c93-0">
              Hur kan Monica Green försvara en passivitetens politik som parkerar
              människor i förtidspension med sju gånger högre risk för att möta
              döden i stället för att möta ett arbete och arbetskolleger? Det
              är för mig fullständigt obegripligt.
            </seg>
            <seg xml:id="i-ba77f861d794cdd5-0">
              Jag blir faktiskt upprörd därför att jag hör så många i debatten
              inte just i den här, men i andra debatter om sjukförsäkringssystemen
              där det framstår som att det gamla systemet var så bra och så
              mänskligt. Skulle det vara mänskligt att lämna människor utan
              att någon från Försäkringskassan, Arbetsförmedlingen eller någon
              annan myndighet över huvud taget bryr sig? Vad är det mänskliga
              i det?
            </seg>
            <seg xml:id="i-81a2b34660730722-0">
              När vi genomför reformen har vi utgått från Anna Hedborgs utredningar,
              som beställdes av den förra regeringen med samma utgångspunkt,
              nämligen att hitta vägar tillbaka för att ta till vara människors
              arbetsförmåga och inte stirra på deras oförmåga. Nu gör vi just
              det. Vi erbjuder människor som har varit borta i två och ett halvt
              år eller mer en arbetslivsintroduktion som innebär att man efter
              egen förmåga kan få den bedömning och den hjälp man behöver för
              att ta sig tillbaka. Jag vill poängtera att siffrorna visar att
              en majoritet har fått oförändrad eller högre ersättning. Det är
              ett faktum. När denna introduktion är över erbjuds man på samma
              sätt som alla andra som är arbetslösa och som har varit borta
              länge en aktiv arbetsmarknadspolitik i form av jobb- och utvecklingsgarantin
              eller jobbgarantin för unga. Där kan man få just den arbetslivsinriktade
              rehabilitering som man behöver för att ta sig tillbaka.
            </seg>
            <seg xml:id="i-67f32ae83b892d8f-0">
              Det om något är väl en mänsklig politik, där man erbjuder saker
              och ting riktiga insatser för att människor ska kunna ta sig tillbaka.
              Det är inte denna eviga långtidsparkering i långtidssjukskrivning
              och total passivitet som sedan går över i dödlighetens förtidspension.
              Jag förstår inte att Monica Green försvarar den gamla formens
              passivitetspolitik.
            </seg>
          </u>
          <note type="speaker" xml:id="i-e6e464ac81c76cf2-0">
            Anf. 100 MONICA GREEN (s):
          </note>
          <u who="monica_green_30ca1b" xml:id="i-6ee55961645828de-10">
            <seg xml:id="i-eb607b887cb158f1-0">
              Herr talman! Nej, jag försvarar inte passivitetspolitiken. Det
              är er politik som tyvärr har blivit en bidragspolitik. Det har
              visat sig att varje gång ni har sänkt skatten har arbetslösheten
              stigit. 70 000 fler är i utanförskap i dag än när ni tog över.
            </seg>
            <seg xml:id="i-158bccf526adf55a-0">
              Vi hade som utgångspunkt att hitta vägar till arbetsförmåga.
              Människor skulle hitta tillbaka till arbetslivet igen. Det var
              utgångspunkten för vår politik. Det var också därför vi hade en
              särskild rehabiliteringsmiljard, som vi fortfarande har. Vi kommer
              att genomföra den när vi har vunnit valet.
            </seg>
            <seg xml:id="i-c957b20f4e4dff8f-0">
              Arbetslinjen främjas inte av att sjuka människor får sin försörjning
              undanryckt, tvingas säga upp sig eller bli uppsagda och tvingas
              ställa sig längst bak i kön på Arbetsförmedlingen. Det hjälper
              inte dem ett enda dugg.
            </seg>
            <seg xml:id="i-8592bbbf8bd0e0e6-0">
              Det har blivit ett kallare Sverige ett Sverige där man bara tvingas
              tillbaka. Du ska arbeta! Det är vad människor får höra trots att
              de kanske inte ens kan utföra ett arbete. De måste ha tid på sig
              för att komma tillbaka till arbetet.
            </seg>
            <seg xml:id="i-21cfc4e9a54d7564-0">
              Verkligheten, Sven Otto Littorin, är en helt annan än den du
              beskriver. Du säger att för dem som har ett arbete ska arbetsgivaren
              se till att de har möjlighet att komma tillbaka dit. Men det finns
              sjuka människor som har en arbetsgivare men som nu plötsligt får
              veta att eftersom de jobbar så lite måste de säga upp sig och
              gå in i ett program i stället. De får ett brev hemskickat till
              sig där det står så. Så ska det vara eftersom regeringen har bestämt
              att det är den så kallade arbetslinjen som gäller nu. De sjuka
              som ändå har ett arbete ska tvingas säga upp sig. Det kallar inte
              jag för arbetslinje. Jag vill ha ett humanare, mjukare och varmare
              Sverige.
            </seg>
          </u>
          <note type="speaker" xml:id="i-01d4d9b41799653f-0">
            Anf. 101 FINN BENGTSSON (m):
          </note>
          <u who="unknown" xml:id="i-12645a4299a2fef8-47">
            <seg xml:id="i-c581c2ed97a593be-0">
              Herr talman! En felaktighet som upprepas alldeles för många gånger
              blir inte mer korrekt för det. Det är på tiden att man bestrider
              de påstående som Monica Green bland annat har fört fram i den
              här interpellationen och framför allt i det muntliga framförandet.
            </seg>
            <seg xml:id="i-2ccb65657901e352-0">
              Jag måste berömma arbetsmarknadsministern och sjukförsäkringsministern
              med tanke på att vi hade ett historiskt högt ohälsotal i det här
              landet när alliansregeringen tog över makten. Det har nu på, tycker
              jag, relativt kort tid, det vill säga en knapp mandatperiod, kommit
              ned till europeiska nivåer, vilket är ett enormt framsteg. Jag
              vet också hur det har gått till. Jag vet att arbetsmarknadsministern
              lade sina siffror parallellt med sjukförsäkringsministerns och
              funderade på hur, precis som ministern uttryckte det, rätt person
              ska hamna i rätt system. Det är detta som är den humanistiska
              ingången, att se efter förmåga i stället för att bortse från förmågor
              och försätta folk i passivt bidragsberoende.
            </seg>
            <seg xml:id="i-6deb9f05aa4544a9-0">
              Herr talman! När vi kommer till siffrorna kan vi se vilket alternativ
              i svensk politik, Alliansens alternativ eller Socialdemokraternas
              och deras stödpartiers, som kommer att leda oss in bidragsberoende.
            </seg>
            <seg xml:id="i-d331fbf93e03d47e-0">
              Eftersom Monica Green ogärna vill titta framåt, så låt oss i
              stället titta bakåt. Hur var det med utgifterna i bidragssystemen
              med det utanförskap som fanns när vi tog över trots att det var
              brinnande högkonjunktur? Hur ser det ut med bidragen i nuläget
              när vi har gått in i en historiskt besvärlig lågkonjunktur till
              följd av den globala finanskrisen?
            </seg>
            <seg xml:id="i-9da09bb7f8412c07-0">
              Herr talman! Jag tror att man med bevis i hand och både tittande
              framåt och bakåt i historien ser att det är väldigt troligt, åtminstone
              tror jag att väljarna kommer att se det, att det är Alliansen
              som står för det alternativ som ger mindre bidragsförsörjning
              och mer av egen förmåga och eget arbete. Det är knappast någonting
              där Socialdemokraterna och den rödgröna röran har mycket att bidra
              med.
            </seg>
          </u>
          <note type="speaker" xml:id="i-563f0895944a23b7-0">
            Anf. 102 Arbetsmarknadsminister SVEN OTTO LITTORIN (m):
          </note>
          <u who="unknown" next="cont" xml:id="i-7aecae84f7dda57a-1">
            <seg xml:id="i-66c35b619c2020ed-0">
              Herr talman! Ingen tvingas till arbete, men alla erbjuds en arbetslivsintroduktion.
              Alla som saknar arbetsförmåga på grund av sjukdom har rätt till
              sjukpenning, men rätt person ska vara i rätt försäkringssystem.
              Det är väl inte så konstigt? Vi vill premiera arbetsförmåga och
              inte permanenta oförmåga, som ni gjorde. Vi vill se till att människor
              får den relevanta och nödvändiga hjälp för att ta sig tillbaka
              som ni förvägrade dem under så många år. Ingen ska behöva förpassas
              till långtidsparkeringen i långtidssjukskrivningar som övergår
              i förtidspensioneringar. Det är ett enormt svek mot de personer
              som Monica Green säger sig vilja försvara. Det är ett enormt resursslöseri
              för framtiden.
            </seg>
            <seg xml:id="i-6963839bcd2a6de1-0">
              Jag ger inte upp om någon som har varit borta under så här lång
              tid. Alla har någonting att bidra med, men då måste man väl nu
              höll jag på att säga någonting olämpligt i kammaren se till att
              de resurser och de regelverk som stöder detta finns på plats.
              Man måste se till att man inte fortsätter att bedriva en politik
              som lämnade tiotusentals människor i total passivitet utan att
              någon brydde sig, utan att någon ringde, utan att någon hörde
              av sig, utan att någon gjorde upp en plan och utan att någon över
              huvud taget brydde sig om dem. Det vill vi ändra på, och det är
              också det vi gör och kommer att fortsätta att göra. Jag ger inte
              upp om någon. Så är det med det.
            </seg>
          </u>
          <note xml:id="i-dbffef0c484c7623-10">
            Överläggningen var härmed avslutad.
          </note>
          <note xml:id="i-973a62e4d6d6f938-0">
            16 § Hänvisning av ärende till utskott
          </note>
          <note xml:id="i-4267308bce41881f-0">
            Föredrogs och hänvisades
          </note>
          <note xml:id="i-b7a01acd97fcea47-0">
            17 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-75a92eb093e924ba-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="unknown" prev="cont" xml:id="i-4b0ad3607df6e968-1">
            <seg xml:id="i-e661e1864c737fa3-0">
              KOM(2010)76
            </seg>
          </u>
          <note xml:id="i-3b194505f81da25c-0">
            18 § Förnyad bordläggning
          </note>
          <note xml:id="i-1f2967b4d02389a7-0">
            Föredrogs och bordlades åter
          </note>
          <note xml:id="i-1479912ebec62da6-0">
            19 § Bordläggning
          </note>
          <note xml:id="i-ed248d2bcd53c13b-0">
            Anmäldes och bordlades
          </note>
          <note xml:id="i-4fa0393ae7306fd9-0">
            20 § Anmälan om frågor för skriftliga svar
          </note>
          <note xml:id="i-3b006aa9a6036a2b-0">
            Anmäldes att följande frågor för skriftliga svar framställts
          </note>
          <note xml:id="i-ff52a63e99d3a047-0">
            den 19 april
          </note>
          <note xml:id="i-151ff9b9922fc5fe-0">
            Birgitta Eriksson
          </note>
          <note xml:id="i-e21388779fdbd6be-0">
            Kenneth G Forslund
          </note>
          <note xml:id="i-1bf1bf07fbf4946e-0">
            Frågorna redovisas i bilaga som fogats till riksdagens snabbprotokoll
            tisdagen den 27 april.
          </note>
          <note xml:id="i-0419e57133ab13c6-0">
            21 § Anmälan om skriftliga svar på frågor
          </note>
          <note xml:id="i-edcac34f7e24c9f0-0">
            Anmäldes att skriftliga svar på följande frågor inkommit
          </note>
          <note xml:id="i-85f2fae98a121aab-0">
            den 16 april
          </note>
          <note xml:id="i-69907ddd740d37bc-0">
            Yilmaz Kerimo
          </note>
          <note xml:id="i-115c03893665584c-0">
            den 20 april
          </note>
          <note xml:id="i-e14c6ecd95e2bd62-0">
            Maria Stenberg
          </note>
          <note xml:id="i-87a71c9453906dec-0">
            Svaren redovisas i bilaga som fogats till riksdagens snabbprotokoll
            tisdagen den 27 april.
          </note>
          <note xml:id="i-7e78f17df6aa361f-0">
            22 § Kammaren åtskildes kl. 20.13.
          </note>
          <note xml:id="i-0f5e21e97fbf0d28-0">
            Förhandlingarna leddes
          </note>
          <note xml:id="i-805c89e61dc3e17c-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
