<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--9</head>
          <docDate when="2009-10-01">2009-10-01</docDate>
        </div>
      </front>
      <body>
        <div>
          <note xml:id="i-4381664db2ecef9d-0">
            ﻿
          </note>
          <note xml:id="i-0c3ee432c80c9f9f-0">
            Riksdagens protokoll
          </note>
          <note xml:id="i-acb9fa14ddbbd8fb-0">
            2009/10:9
          </note>
          <note xml:id="i-2e3411dbbd89950a-0" type="date">
            Torsdagen den 1 oktober
          </note>
          <note xml:id="i-d9a9fb5470909735-0">
            Kl. 12:00 - 16:06
          </note>
          <note xml:id="i-d8f092184dde513c-0">
            1 § Justering av protokoll
          </note>
          <note xml:id="i-d8463412bb246ae4-0">
            Justerades protokollet för den 25 september.
          </note>
          <note xml:id="i-3c090661d76c9349-0">
            2 § Avsägelse
          </note>
          <note xml:id="i-5a39e076569e0c3b-0">
            Tredje vice talmannen meddelade att Peter Jeppsson (s) avsagt
            sig uppdraget som suppleant i försvarsutskottet.
          </note>
          <note xml:id="i-07198241d205fb31-0">
            Kammaren biföll denna avsägelse.
          </note>
          <note xml:id="i-81703cf8f604d523-0">
            3 § Meddelande om partiledardebatt
          </note>
          <note xml:id="i-e09c4ca9e6d6b733-0">
            Tredje vice talmannen meddelade att partiledardebatt skulle äga
            rum onsdagen den 14 oktober kl. 9.00 .
          </note>
          <note xml:id="i-a99ebf6348ec77e3-0">
            4 § Anmälan om fördröjda svar på interpellationer
          </note>
          <note xml:id="i-bb3bedcf6e385e3d-0">
            Till riksdagen hade inkommit följande skrivelser:
          </note>
          <note xml:id="i-4b740cb2720b6338-0">
            Interpellation 2009/10:12
          </note>
          <note xml:id="i-0670f2d5628bd064-0">
            Interpellation 2009/10:12 Klimatfinansiering
          </note>
          <note xml:id="i-483b26ecae3fd84b-0">
            Interpellationen kommer att besvaras fredagen den 23 oktober
            2009.
          </note>
          <note xml:id="i-e1cb1dfbef187e72-0">
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-2b4a555bbb77a0c1-0">
            Lena Ingvarsson
          </note>
          <note xml:id="i-c779bf4b776e75b6-0">
            Interpellation 2009/10:13
          </note>
          <note xml:id="i-4aabe9cfd5ddf836-0">
            Interpellation 2009/10:13 Statsbidrag till friluftslivets organisationer
          </note>
          <note xml:id="i-483b26ecae3fd84b-1">
            Interpellationen kommer att besvaras fredagen den 23 oktober
            2009.
          </note>
          <note xml:id="i-e1cb1dfbef187e72-1">
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-2b4a555bbb77a0c1-1">
            Lena Ingvarsson
          </note>
          <note xml:id="i-54ed57f0de896742-0">
            5 § Svar på interpellation 2009/10:1 om statens ansvar för malmfälten
          </note>
          <note type="speaker" xml:id="i-e741c45c3f7404bd-0">
            Anf. 1 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-0">
            <seg xml:id="i-24c242c5ce8783d1-0">
              Fru talman! Karin Åström har frågat mig vilka åtgärder jag avser
              att vidta för att staten genom sitt ägande av LKAB tar sitt ansvar
              och hittar en tillfredsställande lösning tillsammans med kommunerna
              och långsiktigt garanterar en finansiering för att bygga upp de
              nya samhällena.
            </seg>
            <seg xml:id="i-30ce723aaa398405-0">
              Det är glädjande att den svenska gruvindustrin planerar och genomför
              stora investeringar i Norrbotten. Det gäller LKAB:s investeringar
              i Kiruna och Malmberget, det gäller Bolidens investering i Aitik
              i Gällivare kommun och det gäller Northland Resources planerade
              gruvor i Pajala kommun. Detta är i grunden en mycket positiv utveckling
              för de berörda samhällena samtidigt som vi i regeringen är medvetna
              om att gruvverksamheten i vissa fall innebär stora påfrestningar
              för berörda människor och för berörda kommuner.
            </seg>
            <seg xml:id="i-9de7e89496f3d93b-0">
              Det finns ett omfattande regelverk med lagar och förordningar
              som kommunerna, de statliga myndigheterna, regeringen och inte
              minst berörda företag måste följa i den samhällsomvandling som
              nu pågår i Malmberget och Kiruna.
            </seg>
            <seg xml:id="i-4338919d128d86a1-0">
              Det handlar därför inte om att hitta en tillfredsställande lösning.
              Här handlar det om processer som kräver omfattande problemlösning.
              Kostnadsansvar och behov av statliga och kommunala investeringar
              måste beslutas successivt, i den ordning och med de underlag som
              arbetas fram inom ramen för regelverket och inom befintliga ekonomiska
              ramar. Det kommunala självstyret spelar en självklar och viktig
              roll i samhällsplaneringen och måste respekteras.
            </seg>
            <seg xml:id="i-96878bb67bc952fb-0">
              När det gäller LKAB:s ansvar innebär grundprincipen i det legala
              regelverket att företagen ska stå för de kostnader för skada och
              intrång som bearbetningen eller därmed sammanhängande verksamhet
              ger. LKAB tar och kommer att ta sitt ansvar.
            </seg>
            <seg xml:id="i-97dac3cfbc0172b1-0">
              Tillsammans med andra företrädare för regeringen och berörda
              departement följer jag noga utvecklingen i Malmberget och Kiruna
              bland annat genom Malmfältsgruppen där vi har möjlighet att lyssna
              på och diskutera med de berörda kommunalråden, företrädare för
              LKAB, landshövdingen och de generaldirektörer vilkas myndigheter
              är inblandade i utvecklingen. Jag för också dialog med LKAB:s
              styrelseordförande om dessa frågor.
            </seg>
            <seg xml:id="i-546ca0eb24b0c005-0">
              I övrigt har regeringen beslutat om en interdepartemental arbetsgrupp
              som håller hög beredskap när det gäller hantering av de myndighetsbeslut
              som samhällsomvandlingarna i Malmberget och Kiruna kräver.
            </seg>
            <seg xml:id="i-08e369f045881b3a-0">
              Inom ramen för vad jag nu redovisat finns en struktur för statens
              engagemang och ansvar i Malmfälten. Arbetet har tagit kraftfulla
              steg framåt bland annat vad gäller planering av järnväg och vägar
              i Kiruna och genom Riksantikvarieämbetets och Boverkets stöd i
              utvecklingen. Det är satsningar som stärker och utvecklar både
              de berörda kommunerna och regionen i dess helhet.
            </seg>
          </u>
          <note type="speaker" xml:id="i-f11e287a3a18e18f-0">
            Anf. 2 KARIN ÅSTRÖM (s):
          </note>
          <u who="karin_astrom_465c9e" xml:id="i-28b72712b0e21cae-0">
            <seg xml:id="i-302e5b600affc368-0">
              Fru talman! Jag tackar för svaret och delar ministerns glädje
              över den svenska gruvindustrin som upplever en renässans genom
              att man finner mer och mer brytvärda mineraler. Det handlar om
              investeringar på flera miljarder, inte minst i Norrbotten, för
              att inte tala om det viktiga exportvärde det innebär för Sverige
              vilket bidrar till vår välfärd.
            </seg>
            <seg xml:id="i-ce7e85866a8a8e01-0">
              Det är unikt att två samhällen ska flyttas. Det är oerhört utmanande,
              med allt vad det innebär, att bygga framtidens klimatsmarta samhällen
              i gruvors närhet. Givetvis kommer prislappen att bli hög, men
              de fyndigheter som ligger i backen är tydligen så mycket värda
              att det är förmånligt att flytta samhällena.
            </seg>
            <seg xml:id="i-2e3443ff4be0a3b9-0">
              Hur kommer kommunerna då att ekonomiskt klara av detta på lång
              sikt? Och hur klarar LKAB av sina egna investeringar samtidigt
              med finansieringen av stadsomvandlingen? Som ministern mycket
              väl känner till är det i dagsläget ekonomiskt oerhört ansträngande
              för kommunerna Kiruna och Gällivare. Lågkonjunkturen, regeringens
              tidigare neddragningar, frysning av statsbidrag, skattesänkningar
              etcetera gör att kommunerna har mycket stora ekonomiska sparkrav.
              De drar in på skolor, äldreomsorg med mera.
            </seg>
            <seg xml:id="i-17dd72aaaa495528-0">
              I ett sådant läge är det extremt svårt att långsiktigt planera
              för framtiden och de nya samhällena. Man sitter med bakbundna
              händer när man inte vet hur regeringen långsiktigt garanterar
              finansieringen. Det är minst sagt besvärligt.
            </seg>
            <seg xml:id="i-a473bd427e3131df-0">
              Svårast, fru talman, är det för området Malmberget. Enligt min
              uppfattning måste det därför i dagsläget vara det mest prioriterade
              området. Det är ett samhälle i förfall. Ett stort antal bostäder
              liksom äldreboenden och skolor samt vårdcentral har stora sprickbildningar
              som behöver åtgärdas omgående. Miljöproblemen med damm och seismologiska
              vibrationer och skakningar har ökat betydligt bara under det senaste
              året. Många man talar med mår mycket dåligt och berättar om oro
              och sömnlösa nätter. Det finns en uppgivenhet i samhället som
              sprider sig. Där bor 8 0009 000 människor. Om ministern inte varit
              där rekommenderar jag henne att åka upp dit, lyssna på och tala
              med människorna och se hur nära rasriskområdet de lever och bor.
            </seg>
            <seg xml:id="i-4d571f8cab3d0c90-0">
              Fru talman! Att leva nära en gruvbrytning, med de skador och
              det intrång det innebär, finns reglerat i minerallagen. Staten
              har sitt ansvar genom ägandet av i detta fall LKAB, och kommunerna
              har sitt ansvar. Det är en unik situation, och som ministern säger
              är frågorna komplexa. Man kan fundera på vad som skulle vara en
              rimlig balans mellan vad bolaget och samhället ska göra och vad
              som är statens ansvar.
            </seg>
            <seg xml:id="i-8e7885c6c4a19684-0">
              LKAB gick med vinst 2008, och av den tog staten tillbaka 2,9
              miljarder. Det skedde i april detta år fastän man visste att lågkonjunkturen
              var ett faktum. Man visste hur besvärligt det var i Kiruna och
              Gällivare och särskilt i Malmberget. Hade det inte varit bättre
              att låta vinsten ligga kvar i LKAB så att den kunnat gå till den
              nödvändiga stadsflyttningen som behöver göras skyndsamt?
            </seg>
          </u>
          <note type="speaker" xml:id="i-8f18fb78f06a4855-0">
            Anf. 3 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-1">
            <seg xml:id="i-7252e9c9ef6040f9-0">
              Fru talman! Det är trevligt att Karin Åström tycker att det är
              bra med den ökade prospekteringen och brytningen av mineraler
              som nu sker. Det var en förändring i minerallagen och prospekteringslagen
              som den förra borgerliga regeringen gjorde som har öppnat upp
              för det ökade intresset för Sverige. Vi ska vara tacksamma över
              att det beslutet fattades.
            </seg>
            <seg xml:id="i-a4921bc510ee240d-0">
              Jag tror att de flesta kommuner kan vara avundsjuka på såväl
              Gällivare och Kiruna som Pajala kommun över det angenäma uppdrag
              de har att bygga nya cityn, nya samhällen, och samtidigt skapa
              nya jobb. Jag tror också att de flesta kommuner är åtminstone
              lite avundsjuka på den uppställning som finns från regeringens
              sida när det gäller flytten. Malmfältsgruppen har verkligen ansträngt
              sig för att följa med i processen, att finnas med och driva på
              allt detta. Vi kan se att det nu även sker investeringar i järnvägar
              och vägar, i hur man flyttar samhällen och så vidare. Vi har en
              oerhört bra dialog i Malmfältsgruppen, och det händer mycket praktiska
              saker.
            </seg>
            <seg xml:id="i-555c41b4cbcbca57-0">
              Det finns en lagstiftning som LKAB och alla andra bolag omfattas
              av. Den säger att de ska betala en del av dessa kostnader. Så
              här långt har LKAB stått för 4 miljarder kronor. Det är alltså
              inga småsummor LKAB har lagt in i detta. Det måste naturligtvis
              finnas en lagstiftning som reglerar det hela.
            </seg>
            <seg xml:id="i-b7c582bef26b0277-0">
              Karin Åström tycker att vi inte ska ta in så mycket pengar från
              LKAB så att det kan betala mer. Det blir spännande att se hur
              ni gör det i Socialdemokraternas budget. Om ni vill låta LKAB
              behålla mer av sina pengar för att klara den delen får ni mindre
              pengar till att satsa på alla de reformer ni utlovar. Det är upp
              till Karin Åström att försöka få med sig partiet på en sådan prioritering.
            </seg>
            <seg xml:id="i-b678a00860f64b4f-0">
              Det jag tror är viktigt är precis det som Karin var inne på om
              att skapa framtidstro och tydlighet om vad man behöver göra. Det
              är klart att det under resans gång också begås misstag där enskilda
              känner sig drabbade. Vi försöker så gott det går att tillsammans
              med bolaget, berörda kommuner, länsstyrelsen och myndigheter klara
              av processen så smidigt som möjligt.
            </seg>
            <seg xml:id="i-1c20a974f1e6ae4d-0">
              Jag har uppfattat det som att kommunens representanter är nöjda
              med det sätt som Malmfältsgruppen har bedrivit arbetet. Det är
              också viktigt att säga att regeringen verkligen lägger mycket
              energi på att hjälpa till i detta stora föränderliga arbete.
            </seg>
          </u>
          <note type="speaker" xml:id="i-bbb4fdb68bfc4646-0">
            Anf. 4 KARIN ÅSTRÖM (s):
          </note>
          <u who="karin_astrom_465c9e" xml:id="i-28b72712b0e21cae-1">
            <seg xml:id="i-d38caf25268d1f4d-0">
              Fru talman! För ett år sedan väckte vi socialdemokrater i näringsutskottet
              en motion i riksdagen som handlade om de statliga bolagen och
              avkastningskravet på LKAB. Vi ville att ministern och regeringen
              snabbare skulle beakta LKAB:s förutsättningar för att bidra till
              de nödvändiga anpassningsåtgärderna med anledning av gruvverksamheten
              i Malmberget och Kiruna. Det gäller inte minst i Malmberget, där
              situationen är alltmer akut.
            </seg>
            <seg xml:id="i-478f5a5676cd3267-0">
              Förändringarna i malmkropparna har fått en kraftigare omvandling
              det senaste året. Det tror jag att ministern är mycket väl medveten
              om. Vi liksom många fler var också medvetna om att den växande
              lågkonjunkturen var här, och vi hade en global finanskris som
              låg runt hörnet.
            </seg>
            <seg xml:id="i-3c6f9325a9f107e8-0">
              Vi kände också redan då till, som jag sade tidigare, den besvärliga
              ekonomiska situationen för många kommuner som drabbades av nedskärningar
              i skolor, vård och omsorg. Vi visste definitivt att två av de
              kommuner som hade det mycket tufft ekonomiskt var Kiruna och Gällivare.
            </seg>
            <seg xml:id="i-7e670910bf3d919b-0">
              Fru talman! Vi visste också att LKAB återigen verksamhetsåret
              2008 liksom tidigare år skulle ge rekordvinster, vilket är väldigt
              bra. Utifrån de förhållanden som var för ett år sedan borde det
              ha varit en klok bedömning om regeringen redan då bestämt sig
              för att merparten av vinsten skulle få stanna i bolaget för att
              användas till den nödvändiga stadsflytten. Men så blev det inte.
            </seg>
            <seg xml:id="i-a447480f26e8e99f-0">
              Regeringen har redan grävt en stor mörk grop i statskassan med
              bland annat skattesänkningar. Det var tydligen viktigare att fokusera
              på det och skyffla ned vinsten på 2,9 miljarder i den stora gropen
              i stället för att satsa på det som var absolut nödvändigt i samhällsomvandlingen.
              Nu lånar regeringen dessutom pengar för att finansiera de skattesänkningar
              på 100 miljarder som man genomfört.
            </seg>
            <seg xml:id="i-4ea7cbf6c1884929-0">
              Hur kommer det att bli med årets vinst från LKAB, som man i dagsläget
              uppskattar till ca 1 miljard? Nu på hösten ser LKAB:s orderböcker
              välfyllda ut. Denna 1 miljard i vinst ska jämföras med de 100
              miljarder i skattesänkningar som regeringen genomfört. Får den
              vara kvar i bolaget, eller kommer regeringen igen att försöka
              fylla den stora svarta gropen i statskassan?
            </seg>
            <seg xml:id="i-0b9042987c5937f1-0">
              Detta är vad många människor funderar över däruppe. Det är de
              frågor som ställs till mig. Jag tycker att ministern har en skyldighet
              att lyssna på de frågor som ställs från människor och ge ett svar.
              Kommer det över huvud taget att finnas pengar kvar i statens budget
              för att långsiktigt genomföra de nödvändiga stadsomflyttningarna
              som måste till? Det börjar bli bråttom.
            </seg>
          </u>
          <note type="speaker" xml:id="i-b8ad98e88c930c69-0">
            Anf. 5 PETER HULTQVIST (s):
          </note>
          <u who="peter_hultqvist_c9866b" xml:id="i-489b9142bda8eb0b-0">
            <seg xml:id="i-2a7f682a4e2143e2-0">
              Fru talman! Jag hade för några veckor sedan möjlighet att besöka
              Kiruna och ta del av de problem som debatteras här. Det handlar
              om att göra betydande förändringar i Kiruna. Det handlar om att
              flytta ett stadshus, en unik kyrka och järnväg. Det handlar om
              att sätta i gång ett världsunikt projekt i stadsplaneringssammanhang
              som kanske kommer att ta tjugotalet år att fullfölja.
            </seg>
            <seg xml:id="i-db35d26e2eac706f-0">
              Det är ett mycket spännande och utmanande projekt på sitt sätt
              och ett unikt projekt. Jag kan inte se att vi har någon jämförelse
              tidigare i vårt land med något liknande projekt. Det kräver ett
              särskilt och speciellt ansvarstagande från både LKAB:s och statens
              sida.
            </seg>
            <seg xml:id="i-c659df39e2336d09-0">
              LKAB har uppdraget att bryta malm i Malmfälten och utveckla malmkropparna
              i Malmfälten. Nu ska man investera i två nya huvudnivåer, och
              de nya nivåerna ska tas i drift år 2013. Det är 5 miljarder per
              år som ska investeras. LKAB söker inte som kanske andra gruvföretag
              och många av de prospekterare som finns malmkroppar runt om i
              världen, utan dess verksamhet är koncentrerad till Malmfälten
              med omnejd. Det gör man på statens uppdrag.
            </seg>
            <seg xml:id="i-ce015d0d9ac53067-0">
              I denna tid påverkas även LKAB av lågkonjunkturen även om orderböckerna
              ser rätt så bra ut nu. Läget är inte hundraprocentigt bra alla
              dagar. Men man har nu dragit tillbaka varsel för 300 personer.
              I det läget borde man med den utmaning som finns med nya investeringar
              för flytten av Kiruna som stad och de oerhörda belopp som ska
              in tänka lite långsiktigt och se till att fondera medel för detta
              inför framtiden.
            </seg>
            <seg xml:id="i-462fed451338ac83-0">
              Att ta ut pengar ur bolaget just nu är kanske inte den klokaste
              strategin. IF Metalls representant i bolagsstyrelsen har också
              reserverat sig när det gäller de bitarna. Jag ifrågasätter om
              regeringen verkligen i någon djupare mening har värderat de pengar
              man nu tar ut ur bolaget och vad de skulle kunna användas till
              strategiskt om man lät dem stanna kvar i en fondering.
            </seg>
            <seg xml:id="i-7a94cf0a573f8db0-0">
              Jag funderar verkligen på om det finns en strategi på den punkten.
              När man talar med såväl fackliga organisationer som kommunledning
              ser de det som naturligt att nu ta chansen att fondera medel.
              Av informella kontakter i bolaget hör man ungefär samma resonemang.
              Det resonemang som Maud Olofsson för här känner jag definitivt
              inte igen utifrån de kontakter som i varje fall jag har haft i
              Norrbotten.
            </seg>
            <seg xml:id="i-de1d251326a05ee5-0">
              LKAB är ett viktigt och bra bolag med en omsättning på 21 miljarder.
              Det säljer 71 procent av sina järnmalmsprodukter till stålindustrin
              i Europa, och 22 procent går till länder som Kina, Indien och
              andra asiatiska länder. Man investerar i mångmiljardklassen och
              har investerat vinster till statskassan under många år.
            </seg>
            <seg xml:id="i-fcc3b30e2cfa8561-0">
              Man borde från statens sida i det speciella läge som nu har uppstått
              kunna visa en öppenhet, ha en strategi, kunna förstå läget och
              se till att öppna för att man långsiktigt kan fondera medel för
              att klara detta världsunika projekt i stadsplaneringssammanhang
              och denna oerhörda utmaning för Kirunas befolkning och LKAB som
              företag.
            </seg>
            <seg xml:id="i-e2e5a22d531ed30f-0">
              Jag tycker att det skulle vara en klok politik. Men jag har inte
              än låtit mig övertygas av Maud Olofsson att det man nu gör är
              särskilt klokt. Man borde backa tillbaka och försöka vidta andra
              åtgärder än de man hittills har gjort i framtiden.
            </seg>
          </u>
          <note type="speaker" xml:id="i-32a92140afef9500-0">
            Anf. 6 KRISTINA ZAKRISSON (s):
          </note>
          <u who="kristina_zakrisson_80934a" xml:id="i-5ebe2a3e92f7b5e5-0">
            <seg xml:id="i-465ea24910b5354d-0">
              Fru talman! Jag vill bara förstärka det Karin Åström och Peter
              Hultqvist har tagit upp om problematiken med kostnaderna för samhällsomvandlingen.
              Jag bor själv i Kiruna och har varit mycket i Malmberget. Det
              är väldigt stora förändringar som måste till. Det handlar om kommunal
              infrastruktur. Jag funderar lite på hur näringsministern ser på
              det.
            </seg>
            <seg xml:id="i-ac036ca7d20dbf52-0">
              Man kan tycka att det inte spelar så stor roll om LKAB behåller
              pengarna och betalar för kostnaderna eller om staten tar in dem.
              Men är det i så fall meningen att staten ska stå för kostnaderna?
              Tycker regeringen att kommunen ska ta kostnaderna som åsamkas
              av att gruvnäringen måste kunna fortsätta sin verksamhet?
            </seg>
          </u>
          <note type="speaker" xml:id="i-a9ca7fe51bd4d00b-0">
            Anf. 7 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-2">
            <seg xml:id="i-8a8153d22f6d2608-0">
              Fru talman! Låt mig först säga att detta är ett unikt projekt;
              jag upprepar det. Men det har också en unik uppställning. Ingen
              annanstans i Sverige har vi en sådan uppställning för en omställning
              som den som Kiruna, Gällivare och numera också Pajala kommun har.
            </seg>
            <seg xml:id="i-38e2bbe9cc31733e-0">
              Vi är två ministrar som sitter i Malmfältsdelegationen. Vi sitter
              där med länsstyrelsen. Vi sitter där med ansvariga myndigheter.
              Vi sitter där och samplanerar. Det som har hänt under de tre år
              som jag har fått leda detta är att en massa saker har ramlat på
              plats.
            </seg>
            <seg xml:id="i-41a121b067c1c5ef-0">
              Vem ska betala kostnaderna? Det beror på vad det är för någonting.
              Om det är flytt av järnväg kanske det är ett samarbete mellan
              LKAB och Banverket. Om det är flytt av väg är det ett samarbete
              mellan Vägverket och LKAB. Det beror på vad det är för typ av
              projekt. Vad vi har försökt att göra är att identifiera vad det
              är som behöver hända här och nu och vad vi gör åt det. Då involverar
              vi de myndigheter, verk och andra som är aktuella i sammanhanget.
            </seg>
            <seg xml:id="i-9fd0462f15e82512-0">
              Man ska inte komma och säga att det är någon annan som har större
              uppslutning från regeringen än vad de här kommunerna har, för
              det finns inte. Jag tycker att detta är rimligt, för det här är
              en jättestor sak både för kommunerna och för kommunernas medborgare
              och även för våra myndigheter.
            </seg>
            <seg xml:id="i-0e9851b770e82d97-0">
              Jag har varit i Gällivare, Kiruna, Pajala och på andra ställen.
              Jag har bott uppe i Norrbotten så jag känner trakterna väl. Jag
              tycker att det är en spännande sak som händer. När vi var uppe
              i Malmberget senast hölls en konferens där, där man pratade om
              samhällsplanering och omvandling av de här samhällena. Den rönte
              stort internationellt intresse. Vi har också varit med från regeringens
              sida och finansierat en del av tänkandet: Hur ska vi göra för
              att det här ska bli bra samhällen? Det gäller såväl Gällivare
              och Malmberget som Kiruna.
            </seg>
            <seg xml:id="i-a7544d47a9a0b77f-0">
              Vi har levererat allteftersom. Det byggs vägar nu. Det byggs
              järnvägar. Vi gör utbildningsinventeringar. Riksantikvarieämbetet
              är med och tittar på det här. Boverket är med och hjälper till
              i allt detta. Det är klart att det tillförs resurser till omvandlingen,
              och det är inte mer än rätt. Men sedan är frågan vem det är som
              gör det i de olika fallen.
            </seg>
            <seg xml:id="i-254ef507f1337ab2-0">
              När det handlar om avkastningskrav på LKAB tycker jag att det
              är jätteviktigt att om vi har ett regelverk för hur sådant här
              ska gå till ska det vara samma regelverk för statliga bolag som
              för andra bolag. Annars blir det en väldigt underlig ordning.
            </seg>
            <seg xml:id="i-be0dd9a08637fdda-0">
              Karin Åström säger att Socialdemokraterna har sagt att de ska
              minska avkastningskraven på LKAB. Jag kommer att granska er budget
              noga och se i vilken tabell ni lägger in ett minustecken i intäkter
              till staten. Det är precis det ni måste göra om ni menar allvar
              med det ni säger, nämligen att ni ska minska avkastningskraven.
              Gå hem och titta i tabellverket! Ni blir trovärdiga först när
              ni är beredda att avstå från intäkterna från de statliga bolagen
              när ni budgeterar alla era utgifter.
            </seg>
            <seg xml:id="i-b747afa1ff48d4cb-0">
              Jag vill påminna om att sedan vi tillträdde 2006 har kommunerna
              tillförts 38 miljarder kronor. Det har vi gjort därför att vi
              vill möta både den neddragning som har skett på grund av finanskrisen
              och de neddragningar som riskerar att komma i välfärdssektorn.
              Det finns resurser som är tillförda kommunerna, och det är mer
              än vad Socialdemokraterna någonsin har gett till kommunerna också
              under lågkonjunktur om man jämför med hur det har varit tidigare.
            </seg>
            <seg xml:id="i-a988ffda637e4ef0-0">
              Till sist har vi skattesänkningen, som alltid blir ett tema.
              Utifrån ett GällivareMalmberget-perspektiv tror jag att metallarna
              som nu jobbar inom de här bolagen tycker att det är bra att de
              nu får behålla 1 500 kronor mer i plånboken. Det är 1 500 kronor
              mer att konsumera för. Vårdbiträden får 1 500 kronor mer i plånboken.
              På familjebasis kan det bli 3 000 kronor mer kvar i plånboken.
              Vi tycker att det är bra att medborgarna får behålla sina egna
              pengar. Jag vet att Socialdemokraterna betraktar medborgarnas
              pengar som sina egna, men det gör inte alliansregeringen. Där
              skiljer vi oss åt.
            </seg>
          </u>
          <note type="speaker" xml:id="i-14425d3aae967968-0">
            Anf. 8 KARIN ÅSTRÖM (s):
          </note>
          <u who="karin_astrom_465c9e" xml:id="i-28b72712b0e21cae-2">
            <seg xml:id="i-855e045ea565f16b-0">
              Fru talman! Låt mig först säga något om det här med att vi skulle
              ha sagt att vi ska minska avkastningskravet för LKAB. Det är inte
              det vi säger i motionen. Vi säger att regeringen och ministern
              bör beakta LKAB:s förutsättningar. Då handlar det om hur man ska
              klara av både de investeringar som man behöver göra och den samhällsomvandling
              som tickar på ännu snabbare eftersom situationen börjar bli krisartad,
              som jag beskrev tidigare.
            </seg>
            <seg xml:id="i-a5ceda858e988c5d-0">
              Det vore bra med konkreta besked om hur finansiering långsiktigt
              ska ske. Vem ska betala vad? Det är uppseendeväckande att man
              plockar miljarder ur sitt eget bolag, som även självt står inför
              stora investeringar och har betalningsansvaret för flytten av
              samhället. Självfallet blir det uppseendeväckande när man samtidigt
              ser regeringens enorma prioriteringar av skattesänkningar och
              att den har fokus på det. Det är vad människor pratar om ute i
              bygderna. Det är klart att man också funderar på vad vinsten på
              2,9 miljarder har gått till.
            </seg>
            <seg xml:id="i-f459d4fd5b6be939-0">
              Det börjar som sagt bli bråttom. Statens utdelningspolicy säger
              att de statliga bolagen ska fördela 3050 procent av vinsten över
              en konjunkturcykel, fru talman. Eftersom vi nu har dessa unika
              situationer med stadsflyttningar i Sverige de är dessutom unika
              i hela världen för de finns ingen annanstans skulle det väl vara
              fullt legalt och acceptabelt att förändra utdelningspolicyn. Då
              skulle man i alla fall bättre kunna bedöma och anpassa LKAB:s,
              Kirunas och Gällivares förutsättningar framdeles utifrån de behov
              som finns där.
            </seg>
          </u>
          <note type="speaker" xml:id="i-7b3543b4e08ceb7b-0">
            Anf. 9 PETER HULTQVIST (s):
          </note>
          <u who="peter_hultqvist_c9866b" xml:id="i-489b9142bda8eb0b-1">
            <seg xml:id="i-5d82d88a7a1f77e5-0">
              Fru talman! När det gäller LKAB antar jag att det går till så
              här: Man försöker föra ett resonemang om bolagets läge när det
              gäller framtida behov av investeringsmedel, framtida behov av
              medel för att klara stadsflytten och bolagets allmänna ekonomiska
              situation. Utifrån detta kommer man fram till någonting som känns
              som en gemensam fungerande strategi för att klara alla de utmaningar
              som finns. Då måste man också beakta att LKAB är ett bolag som
              ska driva verksamhet i Malmfälten och inte arbeta med prospektering
              över hela världen, som många andra gruvbolag ska göra.
            </seg>
            <seg xml:id="i-c9e1972324031633-0">
              Om man för ett sådant resonemang kanske det leder fram till en
              analys där man rätt så snart känner att det inte är så klokt att
              just nu plocka ut medel ur bolaget. Det kanske bör se ut på ett
              annat sätt. Man kanske behöver fondera medel för de utmaningar
              som kommer under den kommande 20-årsperioden.
            </seg>
            <seg xml:id="i-ac7b4838dab00180-0">
              Det är otvetydigt så att LKAB ska vara med och betala det här
              också. Precis som har sagts här är det kopplat till minerallagstiftningen.
              Om man för den typen av strategiska resonemang tror jag att man
              kommer fram till lite mindre fyrkantiga slutsatser än vad ministern
              gör när hon nu hävdar att vi ska följa regelverk, att principer
              ska gälla och så vidare.
            </seg>
            <seg xml:id="i-fd8c8f03d98d068c-0">
              Då kanske man kan se hela verkligheten och hitta ett smidigare
              sätt att närma sig det här så att man slipper reservationer från
              IF Metall i styrelsen och slipper ett missnöje in i bolaget. Jag
              vet att det finns ett sådant missnöje med det här rätt så stabilt
              och långt upp i hierarkin i bolaget. Det som regeringen har vidtagit
              är inte på något sätt något som är allmänt accepterat i företaget.
              Om ministern försöker ge den bilden är det falskspel.
            </seg>
            <seg xml:id="i-69c805f19cdc89af-0">
              Jag tycker att ministern kan ta debatten med sig och fundera
              lite grann på om det inte är dags att mjuka upp attityden och
              synsättet och försöka hitta en mer långsiktig strategi för att
              fondera medel för de här stora utmaningarna.
            </seg>
          </u>
          <note type="speaker" xml:id="i-da9498a6ae422f17-0">
            Anf. 10 KRISTINA ZAKRISSON (s):
          </note>
          <u who="kristina_zakrisson_80934a" xml:id="i-5ebe2a3e92f7b5e5-1">
            <seg xml:id="i-3a1a944716015f29-0">
              Fru talman! Nu handlar inte den här debatten om kommunpengar,
              även om det är klart att det berörs. Eftersom näringsministern
              har lovat att granska vår budgetmotion noga föreslår jag att hon
              granskar den nogsamt på alla punkter och i alla tabeller. Vi tillför
              också pengar till kommunerna.
            </seg>
            <seg xml:id="i-978eab1724335061-0">
              Om jag hade vetat att det här skulle handla om kommunpengar hade
              jag kunnat förbereda mig genom att ta fram siffror som visar att
              mindre kommuner i Norrbotten som har det mycket tungt ekonomiskt
              har tappat intäkter under mandatperioden.
            </seg>
            <seg xml:id="i-f6cde7bcaea9084f-0">
              Det väsentliga i dag, och det som debatten handlar om, är att
              invånarna i Kiruna och Gällivare inte ska vara de som via kommunalskatten
              ska bekosta den samhällsomvandling som krävs för gruvnäringens
              framtid.
            </seg>
          </u>
          <note type="speaker" xml:id="i-abe172c8600c5363-0">
            Anf. 11 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-3">
            <seg xml:id="i-e3311b4790318ee7-0">
              Fru talman! Det blir lite mer intressant när Karin Åström beskriver
              vad som menas i de skarpa förslag som Socialdemokraterna lägger
              fram. Man ska beakta, säger hon. I den mest positiva tolkningen
              innebär det att man inte ska göra någonting. Så ser jag det utifrån
              mina utgångspunkter.
            </seg>
            <seg xml:id="i-877e06e99d66ada3-0">
              Det betyder att ni inte har en krona mer. Det är ett flumspråk
              som ni använder för att låtsas som om ni har mer pengar. Då säger
              ni beakta. Antingen bestämmer ni er för att ni ska plocka ut mer
              pengar från LKAB eller också bestämmer ni er för att inte göra
              det. Då ska det också synas i tabellerna. Det är först då det
              här blir intressant.
            </seg>
            <seg xml:id="i-fdf37359b5f0d8ae-0">
              Vi tillför resurser till olika sektorer för att vi ska kunna
              möta de behov som finns i Pajala, Gällivare och Kiruna. Vi agerar
              så att det finns resurser att göra den samhällsomvandling som
              de nu är inne i. Men vi tänker inte ha annorlunda regler för LKAB
              än för andra bolag, för i så fall skulle vi låta Boliden och Norrland
              Resources ha en helt annan dagordning än vad LKAB har. Det tänker
              vi inte göra eftersom det skapar en illojal konkurrens mellan
              olika bolag som verkar på en kommersiell marknad.
            </seg>
            <seg xml:id="i-8d8422c93dfab5f8-0">
              LKAB ska ta sitt ansvar, och det är min bedömning att de tar
              sitt ansvar. Sedan kan det naturligtvis finnas konflikter i olika
              delar i en sådan här svår tid. Det kan handla om exakt vilka hus
              som ska lösas in, i vilken ordning det ska ske och så vidare.
              Det är självklart, men regeringen försöker att följa det här arbetet
              med Malmfältsgruppen så nära som det bara går. Jag har upplevt
              att det finns en stor enighet i Malmfältsgruppen om att det arbetssätt
              som vi nu använder oss av för att hjälpa till i den här samhällsomvandlingen
              fungerar på ett alldeles utmärkt sätt. I det instämmer också de
              kommunrepresentanter som finns med i det här arbetet.
            </seg>
            <seg xml:id="i-4186784b34300240-0">
              Jag förstår att det är en jättetuff tid för de här kommunerna,
              men det är också någonting otroligt positivt. Om jag jämför med
              den tid då jag bodde uppe i Norrbotten är det någonting fantastiskt
              som händer i de här kommunerna. Jag tror att många kommuner är
              avundsjuka och skulle vilja ha möjlighet att göra det som nu Gällivare,
              Malmberget och Kiruna kommuner gör.
            </seg>
          </u>
          <note xml:id="i-75465349cd5784a5-0">
            I detta anförande instämde Gunnar Andrén (fp).
          </note>
          <note xml:id="i-89dbc45cfc15bd35-0">
            Överläggningen var härmed avslutad.
          </note>
          <note xml:id="i-210de20a11bce78c-0">
            6 § Svar på interpellation 2009/10:7 om försäljning av statliga
            bolag
          </note>
          <note type="speaker" xml:id="i-b9793a370cc371e9-0">
            Anf. 12 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-4">
            <seg xml:id="i-3e805efa32d958dc-0">
              Fru talman! Kristina Zakrisson har frågat statsrådet Mats Odell
              om han, trots andra besked tidigare, nu har planer på att sälja
              LKAB eller Vattenfall eller delar av deras verksamhet redan före
              valet 2010.
            </seg>
            <seg xml:id="i-ddd446cf94ba0908-0">
              Arbetet inom regeringen är så fördelat att det är jag som ska
              svara på frågan.
            </seg>
            <seg xml:id="i-f90c0ce84f07e25f-0">
              Låt mig först erinra om vad som angavs i budgetpropositionen
              för 2007, nämligen att regeringen anser att det statliga ägandet
              bör minskas och att alla statligt ägda företag skulle bli föremål
              för analys och genomgång innan ställningstagande till en eventuell
              försäljning. Regeringens ambition att minska det statliga ägandet
              ligger fast. Staten kommer under en kortare eller längre tid även
              kvarstå som ägare i ett antal företag. Regeringen informerade
              även i samma proposition att det inte är aktuellt med en försäljning
              av LKAB eller Vattenfall, och det gäller fortfarande.
            </seg>
            <seg xml:id="i-425c8b26d20a4711-0">
              Innan den ekonomiska och finansiella krisen inträffade genomförde
              regeringen framgångsrika försäljningar av tre av de sex utpekade
              bolagen samt försäljningen av en del av andelen i Telia Sonera.
              Förvaltningen och försäljningen av statligt ägda företag påverkas
              av det rådande osäkra ekonomiska läget. I varje enskilt fall kommer
              regeringen att agera som en ansvarsfull säljare, på samma sätt
              som regeringen agerar som en ansvarsfull ägare, med värdeskapande
              som övergripande mål.
            </seg>
            <seg xml:id="i-24e8db6b14141706-0">
              Arbetet med bolagsgenomgångar pågår, och vad gäller Vattenfall
              specifikt avser regeringen att återkomma till riksdagen med ett
              förtydligat uppdrag som speglas i en för Vattenfall mer ändamålsenligt
              bolagsordning.
            </seg>
            <seg xml:id="i-89bf721a0ee86212-0">
              Som svar på Kristina Zakrissons fråga kan jag därför upprepa
              vad jag sagt tidigare, nämligen att varken LKAB eller Vattenfall
              är aktuella för försäljning innan valet 2010.
            </seg>
          </u>
          <note type="speaker" xml:id="i-bff6b8c79604cbe7-0">
            Anf. 13 KRISTINA ZAKRISSON (s):
          </note>
          <u who="kristina_zakrisson_80934a" xml:id="i-5ebe2a3e92f7b5e5-2">
            <seg xml:id="i-58bf66e03aeb6195-0">
              Fru talman! Jag vill tacka för svaret. Jag tycker att det framgår
              tydligt att regeringen inte har för avsikt att sälja de här två
              bolagen under den här mandatperioden. Däremot känns det som om
              det kommer att ligga väldigt nära i tid nästa mandatperiod om
              ni, vilket jag hoppas att ni inte får, får fortsätta att styra
              nästa mandatperiod.
            </seg>
            <seg xml:id="i-b3dde119c58e42e6-0">
              Jag skulle trots det vilja ha ett lika tydligt svar när det gäller
              delar av verksamheterna. Jag tycker att jag fick ett tydligt svar:
              Nej, LKAB kommer inte att säljas ut. Nej, Vattenfall kommer inte
              att säljas ut. Men de sysslar ju med väldigt mycket. Jag skulle
              vilja ha ett lika tydligt svar att inga delar av de här verksamheterna
              kommer att privatiseras.
            </seg>
            <seg xml:id="i-62eaf09971d4ed97-0">
              Vi har nyss haft en debatt om gruvnäringen i Malmfälten och samhällsomvandlingen.
              Jag tycker själv att det känns tryggare att det är ett statligt
              ägande när det kommer till sådana här stora samhällsomvandlingar
              till exempel. För min del ser jag det som oerhört viktigt att
              Vattenfall och LKAB fortsätter att vara statligt ägda.
            </seg>
            <seg xml:id="i-7f41cea978103684-0">
              Vattenfall har också ett väldigt stort ansvar och stora möjligheter
              att påverka hur vi ska hantera klimatfrågor i framtiden. Näringsministern
              säger också i svaret att regeringen avser att återkomma med ett
              förtydligat uppdrag som speglas i en för Vattenfall mer ändamålsenlig
              bolagsordning. Det vore intressant att få veta lite mer om vad
              detta innebär. Jag utgår ifrån att det handlar om att Vattenfall
              ska ta ansvar i miljöfrågorna, men jag skulle gärna vilja veta
              det. Jag skulle även vilja ha ett tydligt svar när det gäller
              delar av verksamheterna.
            </seg>
          </u>
          <note type="speaker" xml:id="i-27c3fca4a0ecc8eb-0">
            Anf. 14 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-5">
            <seg xml:id="i-101a48b2eb0762e3-0">
              Fru talman! Jag kan ge ett förtydligande. När vi argumenterade
              för LKAB sade också alliansregeringen att med den här stora flytten
              i Kiruna och GällivareMalmberget kan vi inte sälja ett bolag och
              skapa osäkerhet. Det är ett av argumenten för varför LKAB är kvar
              i statlig ägo. Man ska inte röra om mer än nödvändigt.
            </seg>
            <seg xml:id="i-6c14ceb8796de2c8-0">
              Det finns andra bolag som det är mycket mer naturligt att sälja,
              till exempel Vin &amp; Sprit eftersom vi inte tyckte att staten skulle
              ägna sig åt spritproduktion.
            </seg>
            <seg xml:id="i-843d5541cbb39bff-0">
              Det är klart att vi ska vara rädda om svenska naturtillgångar.
              Jag tror att det finns en jättestor uppslutning hos svenska folket
              för att säkra de delarna. Det gör alla regeringar runt om i världen,
              och det gör den svenska regeringen också.
            </seg>
            <seg xml:id="i-71e6a5f145cd8cfd-0">
              Vi kan ändå konstatera att det är ett problem att Vattenfall,
              om vi tar det som exempel, förvärvade både kolkraftverk och kärnkraftverk
              under den förra, socialdemokratiska regeringens tid. Man hade
              också uppbackning från Miljöpartiet och Vänsterpartiet att göra
              detta. Vi ser vilka diskussioner och debatter detta orsakar, inte
              minst i Tyskland. Den här regeringen har fått ägna mycket tid
              åt att försöka diskutera med den tyska regeringen, Vattenfall
              och andra aktörer för att inte Vattenfalls varumärke ska förstöras
              och försämras.
            </seg>
            <seg xml:id="i-24b32231389a3dda-0">
              De direktiv till Vattenfall som fanns i den gamla bolagsordningen
              var att de ska vara ledande i omställningen i Sverige. Det var
              den gamla sosseregeringen som tyckte att det skulle vara så. Men
              Vattenfall är ju ett internationellt bolag, och då måste man omfatta
              hela sitt bolag när det gäller att vara med i omställningen.
            </seg>
            <seg xml:id="i-52a49caf1d0054d6-0">
              Vi tycker också att ett viktigt uppdrag för Vattenfall är att
              stärka det egna varumärket. När man lyssnar till debatten tror
              jag att var och en förstår att det kan vara en viktig del i detta.
            </seg>
            <seg xml:id="i-743e06ec80602933-0">
              Det tredje vi säger är: Förbättra lönsamheten! Det är inte rimligt
              att vi har en massa kärnkraftverk som står i Tyskland och här
              i Sverige. Vi förlorar pengar under resans gång. Vattenfall ska
              ha en sådan ordning på sina anläggningar att de också kan leverera
              de intäkter till staten som vi har rätt att ställa krav på.
            </seg>
            <seg xml:id="i-d5bdafec87c8f711-0">
              Det är detta som ligger i den här formuleringen om en ändamålsenlig
              bolagsordning. Vi ställer krav på Vattenfall. Vi ser att det finns
              väldigt mycket att göra för att förbättra på det området.
            </seg>
          </u>
          <note type="speaker" xml:id="i-59faec804ae1893e-0">
            Anf. 15 KRISTINA ZAKRISSON (s):
          </note>
          <u who="kristina_zakrisson_80934a" xml:id="i-5ebe2a3e92f7b5e5-3">
            <seg xml:id="i-d99e9738d4592411-0">
              Fru talman! Man kan möjligen kritisera den förra, socialdemokratiska
              regeringen för att man bara sade att man ska vara ledande i omställningen
              i Sverige. Det är bra att man nu förbättrar det. Då var det viktigt
              att markera det. Man kanske borde ha markerat på en gång att det
              skulle vara i Sverige och överallt där man verkar. Jag tycker
              att det känns som en bra ordning att ändra den bolagsordningen.
            </seg>
            <seg xml:id="i-9f9c2630c66d9d82-0">
              Som jag sade i mitt tidigare inlägg kommer jag från Kiruna, och
              både Vattenfall och LKAB är bolag som norrbottningarna känner
              stor stolthet över och har stort förtroende för. Jag vill att
              det ska fortsätta att vara så. Då ligger det också någonting i
              att Vattenfall behöver förbättra en del av det rykte som har skamfilats
              något under den senare tiden.
            </seg>
            <seg xml:id="i-b286860dd0b02d4b-0">
              Jag tycker dock inte att jag fick ett så tydligt svar. Jag skulle
              vilja ha ett lika tydligt svar att ingen del av verksamheterna
              kommer att privatiseras under mandatperioden som det jag fick
              att dessa inte kommer att säljas ut under mandatperioden. Möjligen
              missade jag det, men jag tycker inte att jag fick det svaret.
              Jag skulle vilja ställa den frågan en gång till.
            </seg>
            <seg xml:id="i-7502be78f7cd76e2-0">
              I svaret står det att regeringen kommer att genomföra en ansvarsfull
              försäljning jag kommer inte ihåg hur det stod ordagrant. Om det
              ska gå till som vid avregleringen av Apoteket känns det inte riktigt
              betryggande. I gårdagens Dagens Industri var det en artikel där
              man är väldigt fundersam över regeringens agerande. Bland annat
              skriver man så här: Det är första gången i världshistorien som
              ett företags ägare bakbinder sig själva för att konkurrenterna
              ska komma i kapp.
            </seg>
            <seg xml:id="i-07ab0c4106d8c2b7-0">
              Jag ska inte läsa hela artikeln, men det känns inte betryggande
              om det ska gå till som med Apoteket.
            </seg>
            <seg xml:id="i-5a2c12acf74e62dd-0">
              Men min huvudfråga som jag vill ha ett tydligt svar på handlar
              om ifall företagen inte kommer att säljas ut och inte heller delar
              av dem. Förhoppningsvis är det vi som har makten nästa mandatperiod
              och då kommer de inte heller att säljas ut. Men jag skulle vilja
              att näringsministern svarar på frågan när det gäller hela eller
              delar av verksamheterna.
            </seg>
          </u>
          <note type="speaker" xml:id="i-cad32c07e2729928-0">
            Anf. 16 PETER HULTQVIST (s):
          </note>
          <u who="peter_hultqvist_c9866b" xml:id="i-489b9142bda8eb0b-2">
            <seg xml:id="i-52f40feca5cdd10d-0">
              Fru talman! Jag skulle vilja ha svar på hur regeringen och Maud
              Olofsson långsiktigt ser på Vattenfalls ägande om man tänker sig
              ett tidsperspektiv som är längre än ett år. Man kan tänka sig
              fyra år och åtta år fram i tiden. Är man då beredd att vara öppen
              för att plocka in privata intressenter och privatisera delar av
              verksamheten? Hur ser Maud Olofsson på det perspektivet?
            </seg>
            <seg xml:id="i-15c266f3c4e59b87-0">
              Vattenfall är som företag en oerhörd resurs. Det är den femte
              största elproducenten i Europa och den största värmeproducenten.
              I vårt land står Vattenfall för hälften av elproduktionen, och
              man har verksamhet i en lång rad andra länder som Danmark, Finland,
              Tyskland, Polen och Storbritannien. Under 2009 köpte man också
              det nederländska energiföretagen Nuon. Man har en nettoomsättning
              på 165 miljarder, ett rörelseresultat på ungefär 30 miljarder,
              en elproduktion på 163 terawatt, en värmeproduktion på 35 terawatt
              och 33 000 anställda. Det är en oerhört stor resurs och ett välskött
              företag någonting som jag tycker att vi i många stycken kan vara
              stolta över men som också behöver utvecklas, förändras, investeras
              i, och man behöver framför allt också ytterligare skärpa kraven
              när det gäller att vara ledande inom miljöarbete och ekologisk
              uthållighet. Där har man stora uppgifter i framtiden.
            </seg>
            <seg xml:id="i-fdc22a017182dab5-0">
              Man måste också försöka att bidra till att minska koldioxidutsläppen,
              men också att leverera el till långsiktigt fördelaktiga priser
              till den svenska basindustrin som stod för en stor del av de 107
              miljarder som var handelsöverskottet förra året.
            </seg>
            <seg xml:id="i-32dcb4bd66f66b9e-0">
              Det är oerhört viktigt att man har en stabil elleverans. Vattenfall
              kan där utgöra en viktig faktor och bör spetsa sin roll när det
              gäller elpriserna i förhållande till Fortum och Eon så att man
              inte uppfattar att det finns något annat än en konkurrenssituation
              mellan dem. Konkurrenssituationen på elmarknaden måste skärpas,
              och där kan Vattenfall göra en insats.
            </seg>
            <seg xml:id="i-d4665d0daff2b7c7-0">
              De långsiktiga leveransavtalen till basindustrin är oerhört viktiga,
              och där kan regeringen också genom tydliga påtryckningar göra
              en insats.
            </seg>
            <seg xml:id="i-ccb748ed13f92f30-0">
              Vattenfall är som sagt en oerhört stor resurs och ett väl respekterat
              företag som har betytt oerhört mycket för uppbyggnaden av vårt
              land. Därför värnar vi från vår sida om att det ska vara i samhällelig
              och statlig regi. Därför vill jag också ha svar på frågan om hur
              Maud Olofsson ser på det här mer långsiktigt och inte bara till
              nästa år.
            </seg>
          </u>
          <note type="speaker" xml:id="i-931d99df3f724178-0">
            Anf. 17 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-0">
            <seg xml:id="i-00de6c9e8ad3e2f9-0">
              Fru talman! Det händer mycket när det gäller statliga företag,
              inte minst denna ombildning från affärsverk till bolag som sker
              nu. Det finns det kanske anledning att återkomma till, men jag
              tänkte inte ägna mig åt det nu.
            </seg>
            <seg xml:id="i-0ee270d4d79c731c-0">
              Jag reagerade när Maud Olofsson sade att Vattenfall hade satsat
              så mycket på den smutsiga kolen i Tyskland under den socialdemokratiska
              regeringen, och då skulle det vara intressant att veta: Har Maud
              Olofsson gjort någonting åt det under den här mandatperioden om
              vi socialdemokrater var så fruktansvärda? Vilka åtgärder har vidtagits?
            </seg>
            <seg xml:id="i-41d0ba3148a965a4-0">
              Om man tittar på det verkliga resultatet ser man att Vattenfall
              har gjort en stor investering under det här året, och det var
              när man gick in i det nederländska bolaget Nuon. Såvitt jag kommer
              ihåg jag kan komma ihåg fel handlade detta till stor del om kolkraft,
              fru talman.
            </seg>
            <seg xml:id="i-93b200f7ecd1d51d-0">
              Vad är det egentligen Maud Olofsson står och säger? Är det bra
              när Maud Olofsson och hennes regering köper in mer kolkraft men
              inte när den socialdemokratiska regeringen styrde och bestämde
              i Vattenfall? Vad är det egentligen som Maud Olofsson menar?
            </seg>
          </u>
          <note type="speaker" xml:id="i-e6f9de3b99a75c9c-0">
            Anf. 18 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-6">
            <seg xml:id="i-d00a00b0b1a9bb90-0">
              Fru talman! För det första finns det en ideologisk skillnad mellan
              Socialdemokraterna och oppositionen i övrigt också och regeringen.
              Vi tycker inte att staten ska äga en massa bolag. Vi tycker att
              staten bara ska äga bolag när det finns ett samhälleligt intresse
              för det. Det var därför vi sålde Vin &amp; Sprit, för vi tyckte inte
              att spritproduktion var någonting som staten ska ägna sig åt.
              Det är också därför som vi öppnar upp apoteksmonopolet. Vi tycker
              att det är bra att det finns andra aktörer på marknaden, både
              för kunderna och servicenivån och för alla de farmaceuter som
              nu är beredda att ta över en del av Apoteket.
            </seg>
            <seg xml:id="i-e81ed5b20265d5ae-0">
              Jag vet att Socialdemokraterna är emot det här, men det är av
              ideologiska skäl man är det. Ni tycker ju att det är bra att staten
              äger bolag. Det tycker inte vi. Vi tycker att man ska motivera
              när det är bra att staten äger. Jag har precis diskuterat LKAB
              som en del i detta.
            </seg>
            <seg xml:id="i-c1ffc88c05956e96-0">
              När det gäller Vattenfall köpte den förra regeringen både kolkraft-
              och kärnkraftverk i Tyskland. Man hade inte i direktiven till
              Vattenfall skrivit in att man skulle vara ledande i omställningen
              i hela bolaget, utan det gällde Sverige. Det var därför som vi
              ändrar på detta.
            </seg>
            <seg xml:id="i-6591f271cb4b7716-0">
              Vad har jag gjort då? Vi har bidragit till att man byter ut en
              del av kolen till bioenergi. Det gör man i Tyskland. Det gör man
              nu i det nyköpta bolaget. Det gör man i Polen och i många andra
              länder för att minska koldioxidutsläppen. Jag ställer ökade krav
              på att de ska kunna leverera säkerhet. Det duger inte att äga
              dessa bolag om de står stilla som de gör och vi förlorar miljarder.
              Det duger inte! Vi kan inte ha en situation där befolkningen i
              Tyskland och regeringar i Tyskland och andra länder kritiserar
              Vattenfall på det sätt som man gör nu. Det duger inte! Därför
              har vi haft mycket tydliga diskussioner med bolagsledningen om
              vad som krävs när det gäller detta.
            </seg>
            <seg xml:id="i-5e1d61d8936d8459-0">
              Det är också ett slöseri med skattebetalarnas pengar om anläggningar
              står stilla och de inte sköts på det sätt som vi har rätt att
              förvänta oss. Det är precis det som är det viktiga i ägarrollen,
              att vara tydlig gentemot bolaget när man nu äger det och också
              driver det.
            </seg>
            <seg xml:id="i-1e83f66d12955b52-0">
              Sedan handlar det, som Peter Hultqvist tar upp, om att också
              serva basindustrin. Självklart ska man göra det! Vi tycker att
              både Vattenfall, Fortum och Eon som är de tre stora ska leverera
              långsiktiga avtal till svensk basindustri. Rapporterna som jag
              har säger att det också sker i dag.
            </seg>
            <seg xml:id="i-936ac7fc5e92be8f-0">
              Men då är det intressant att granska Socialdemokraternas energipolitik.
              Vad är det ni gör? Jo, ni vill ju inte skapa långsiktighet i energipolitiken!
              Ni vill ju öka kostnaden för produktionen. Ni vill öka kostnaderna
              för svensk basindustri.
            </seg>
            <seg xml:id="i-b8aef1e3d2ff2808-0">
              Ena gången står ni här och talar om höga ambitioner när det gäller
              klimatet. Andra gången står ni och värnar om låga energipriser
              till basindustrin. Tala om de här frågorna på samma gång, för
              om ni inte skapar långsiktig säkerhet för basindustrin kommer
              de inte att veta vilka villkor som gäller! Det är därför som vår
              ambitiösa klimat- och energipolitik är så viktig också för långsiktigheten
              för Vattenfall och för andra bolag som verkar på det här området.
            </seg>
            <seg xml:id="i-37597f281e239683-0">
              Vi tycker att Vattenfall naturligtvis ska bidra till omställningen,
              och man gör också det genom investeringar i vindkraft, bioenergi
              och annat. Det tycker jag är bra, men det är också viktigt att
              Vattenfall värnar sitt varumärke, och där finns en hel del att
              göra för Vattenfalls del.
            </seg>
            <seg xml:id="i-740d6a2671a54250-0">
              Jag tror att det är viktigt att se att det finns en ideologisk
              skillnad mellan oppositionen och regeringen. Vi kommer att pröva
              i vilka sammanhang som staten ska äga och inte ska äga bolag,
              men vi har gett besked om LKAB och Vattenfall. Vi kommer inte
              att sälja dessa bolag före valet 2010. Det är den tid som jag
              kan överblicka och där vi har en överenskommelse, och det är också
              det som jag svarar på i den här interpellationen.
            </seg>
          </u>
          <note type="speaker" xml:id="i-3db7060809e141ce-0">
            Anf. 19 KRISTINA ZAKRISSON (s):
          </note>
          <u who="kristina_zakrisson_80934a" xml:id="i-5ebe2a3e92f7b5e5-4">
            <seg xml:id="i-0a31b5610917aa25-0">
              Fru talman! Det finns absolut en ideologisk skillnad. Det här
              är ett sådant område där det är väldigt tydligt. Vi tycker att
              statligt ägande, speciellt när det gäller företag som hanterar
              naturresurser, är oerhört viktigt. Det ger också en större garanti
              för att man tar hänsyn till miljö och befolkning.
            </seg>
            <seg xml:id="i-2cbd7f634d392f17-0">
              Jag tycker i och för sig, när näringsministern talar om att bara
              ha kvar bolag när det finns ett samhälleligt intresse av det,
              att Apoteket borde vara ett sådant företag där det verkligen finns
              ett samhälleligt intresse av att ha det kvar.
            </seg>
            <seg xml:id="i-a712bda45436efeb-0">
              Jag har fortfarande inte fått ett lika tydligt svar när det gäller
              delar av verksamheterna och jag vill gärna ha det. Får jag det
              inte nu heller måste jag tolka det som att delar av verksamheterna
              kan komma att säljas ut redan före valet. Att företagen ganska
              snart efter valet kommer att börja säljas ut låter ganska tydligt.
              Min starka förhoppning är att vi socialdemokrater tillsammans
              med Miljöpartiet och Vänstern kommer att vara de som har regeringsmakten
              efter nästa val. Då kommer de här företagen inte att säljas ut.
            </seg>
            <seg xml:id="i-b354963ee9093c9b-0">
              Jag vill ha svar. Annars måste jag tolka det som att delar av
              verksamheterna kommer att säljas ut före valet. Då har man påbörjat
              försäljningen och ganska snart efter valet säljs resten. Får jag
              ett svar? Kommer delar av verksamheterna att säljas ut före valet
              eller kommer företagen att vara intakta fram till valet och sedan
              säljas ut direkt efteråt?
            </seg>
          </u>
          <note type="speaker" xml:id="i-ff17b35dc2e222d0-0">
            Anf. 20 PETER HULTQVIST (s):
          </note>
          <u who="peter_hultqvist_c9866b" xml:id="i-489b9142bda8eb0b-3">
            <seg xml:id="i-0851d9fb5a6f30f7-0">
              Fru talman! Det är inte orimligt att ha följdfrågor kring en
              sådan viktig fråga som Kristina Zakrisson har ställt. En naturlig
              följdfråga är att be näringsministern om en bedömning av hur hon
              ser på läget när det gäller Vattenfall som statligt företag långsiktigt
              efter 2010. Ser du det här som ett företag som ska vara samhälleligt
              ägt?
            </seg>
            <seg xml:id="i-c4b8ed0759bba73e-0">
              Du säger att man ska pröva bolag och att ni tycker att det ska
              finnas särskilda skäl för att staten ska äga bolag. Finns det
              särskilda skäl för att Vattenfall långsiktigt ska vara statligt?
            </seg>
            <seg xml:id="i-b2e8728658cd271a-0">
              Är det svårt att svara på den här frågan? För mig är det mycket
              enkelt att svara på den. Näringsministern för in någon sorts ideologisk
              diskussion om att man har olika uppfattningar. Så är det väl,
              men för mig är det enkelt att svara att vi inte kommer att privatisera
              när vi vinner valet 2010. Vilken är din bedömning som näringsminister?
              Anser du att vi ska föra in privata intressenter långsiktigt?
            </seg>
            <seg xml:id="i-74304c304bc30a9e-0">
              Är det så att ministern inte klarar av eller inte vill göra en
              bedömning måste jag ju tolka det som att man egentligen vill privatisera
              delar av företaget eller hela så småningom i en längre process,
              att man faktiskt är öppen i sinnelaget för den typen av utveckling.
              Att man kan ge besked med ett nej fram till 2010 förstår jag,
              men jag tolkar ministern och den allmänna debatten inom högeralliansen
              som jag följer som att man ändå är öppen för en privatisering
              på sikt. Det innebär att Eon och Fortum i så fall har chans att
              även bli ägare i de här sammanhangen. Frågan är om detta egentligen
              leder till en skarpare konkurrenssituation. Vattenfall är en sådan
              oerhörd resurs som kan bidra och göra så väldigt mycket gott i
              det svenska samhället.
            </seg>
            <seg xml:id="i-7863e159d68a6680-0">
              De långsiktiga leveransavtalen var någonting som inleddes på
              Thomas Östros tid jag vet att det var på det sättet så du behöver
              inte skaka på huvudet och som har fortsatt. Det kan göras mycket
              mer. Det finns mycket som återstår att göra på det här området.
              Här har Maud Olofsson en utmaning att fortsätta att jobba med
              inom ramen för och med hjälp av ett statligt företag.
            </seg>
          </u>
          <note type="speaker" xml:id="i-ad8f4bcec07febac-0">
            Anf. 21 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-1">
            <seg xml:id="i-164c5c5370e2e30e-0">
              Fru talman! Maud Olofsson måste vara en av de politiker i Sverige
              som har den mest kortsiktiga agendan. Hon vet nämligen inte vad
              hon vill göra längre än fram till valet 2010. Det brukar inte
              vara så att politiker saknar idéer om vad som ska ske i framtiden.
              Snarare brukar det vara så att man får prioritera bland de idéer
              man har. Men det kanske inte är så för Maud Olofsson. Jag beklagar
              detta.
            </seg>
            <seg xml:id="i-8ad38d6a905d7571-0">
              Anledningen till att jag gick upp i talarstolen en andra gång
              var det som sades om att vi skulle skapa högre energikostnader
              för basindustrin och att ni hade en så ambitiös klimat- och energipolitik.
              Det har naturligtvis inte vi, för det är ju alltid Mauds svar
              att vi inte har någon, att vi inget kan, att vi är helt korkade,
              att vi skriver fel motioner och att vi absolut inte gör någonting
              rätt. Det är Maud Olofssons vanliga retorik.
            </seg>
            <seg xml:id="i-f8573aa969c32f8a-0">
              Faktum är att den riktigt stora skillnaden mellan Maud Olofsson
              och oss framför allt är att Maud Olofsson tycker att det är rimligt
              att vi ska sälja vår förhållandevis billiga energi på den europeiska
              marknaden. Det vet alla som kan någonting om marknader, och det
              påstår ju Maud Olofsson att hon kan, att detta kommer att innebära
              att kostnaderna för den svenska industrin lär öka ordentligt.
            </seg>
            <seg xml:id="i-fa443c85899ef237-0">
              Maud Olofsson vill också säga att man öppnar för mer kärnkraft
              vi ska inte ha en kärnkraftsdebatt här, jag vill bara peka på
              den idén men staten ska inte tillföra några pengar till detta.
              Det var ju bra i och för sig. Kommer den kärnkraften, med de enorma
              investeringsmedel som krävs, att bli någonting som kommer att
              stärka basindustrin? Sannolikt inte, fru talman, utan det här
              har bara som vanligt sin grund i att Maud Olofsson inte kan föra
              en normal debatt utan måste skjuta från höften. Jag beklagar att
              vi har fått en sådan situation när det gäller energin, näringspolitiken
              och regionalpolitiken i Sverige.
            </seg>
          </u>
          <note type="speaker" xml:id="i-5b69a978aabb4f85-0">
            Anf. 22 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-7">
            <seg xml:id="i-0905151e3adb5d1f-0">
              Fru talman! Bara för att man inte delar varandras åsikter kan
              man väl ha lite hyfs i debatten.
            </seg>
            <seg xml:id="i-ffcb000bef24ccc6-0">
              Jag tror att det är viktigt att betona att vi har olika syn på
              det statliga ägandet. Det som förenar oss är att vi tycker att
              naturresurserna är viktiga och att man ska värna dem. Det är också
              det som jag tror att svenska folket bryr sig om, att vi har ett
              ägande och en kontroll över de naturresurser vi har. Där tror
              jag att det finns en samsyn mellan oppositionen och regeringen.
            </seg>
            <seg xml:id="i-c46a32ed8fd035bc-0">
              Låt mig ta ett exempel och försöka nyansera debatten. Vi har
              en diskussion om samägandet av kärnkraften och vi har fått Konkurrensverkets
              rapport där man inte tycker att det här är en bra sak. Ska vi
              lösa ut samägandet måste det också ske förändringar i de bolag
              som är inblandade. Så kommer av naturliga skäl att ske, annars
              kommer vi inte att kunna lösa upp samägandet. Jag har ändå förstått
              att Socialdemokraterna också vill göra någonting åt detta. Det
              är därför jag försöker att ha en något mer nyanserad bild när
              jag uttalar mig om detta.
            </seg>
            <seg xml:id="i-387acf9509d6e43a-0">
              Om ni nu säger att det inte blir några klara besked om vad som
              händer efter 2010 skulle jag för min del börja undra över Vänstern
              som vill förstatliga allt mellan himmel och jord. Kommer ni att
              gå med på det? Med Lars Ohly som finansminister eller ansvarig
              för statliga bolag är det klart att ni kommer att få ett jättestort
              problem med att ge besked om vad ni tänker er för politik efter
              2010 om ni skulle vinna valet. Det är det som är problemet när
              vi båda sitter i koalition med andra. Det är klart att ni också
              pratar å en allians vägnar liksom vi pratar å vår allians vägnar.
            </seg>
            <seg xml:id="i-8ee670d589501c7c-0">
              Jag tycker att det är viktigt att säga att Vattenfall och LKAB
              förvaltar naturresurser. Det är framför allt de nationella delarna
              som är viktiga. Sedan måste vi som ägare vara tydliga med vad
              vi förväntar oss av de här bolagen. Då tycker jag att Vattenfall
              ska ta ledningen i omställningen. Jag tycker att LKAB ska vara
              ansvarigt när det gäller att bygga om Gällivare, Malmberget och
              Kiruna. Jag tycker att man ska medverka i detta. Sedan ska vi
              också ställa höga krav på avkastning från dessa bolag så att de
              kan ge pengar till andra saker i verksamheten som ingår i statens
              portfölj.
            </seg>
          </u>
          <note xml:id="i-89dbc45cfc15bd35-1">
            Överläggningen var härmed avslutad.
          </note>
          <note xml:id="i-f798816aa0abeec8-0">
            7 § Svar på interpellation 2009/10:10 om regeringens ansvar för
            utvecklingen i Jämtlands län
          </note>
          <note type="speaker" xml:id="i-645db313fdf7b429-0">
            Anf. 23 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-8">
            <seg xml:id="i-b533535eafeb600e-0">
              Fru talman! Berit Andnor har frågat mig vilka konkreta åtgärder
              jag avser att vidta för att utvecklingen i Jämtlands län ska vända
              i en positiv riktning avseende jobb och befolkningsmängd.
            </seg>
            <seg xml:id="i-29f308aa70075dbd-0">
              Berit Andnor har vid upprepade tillfällen frågat mig vilka åtgärder
              jag tänker vidta för att främja utveckling i Jämtlands län. Jag
              vill återigen betona att regeringen för en aktiv politik för företagstillväxt
              och regional tillväxt som ger alla delar av landet förutsättningar
              att utvecklas av egen kraft.
            </seg>
            <seg xml:id="i-2535727c44902d8d-0">
              Genom ett eget aktivt tillväxtarbete kan kommuner och regioner
              bli intressanta och attraktiva för företagare, besökare och invånare.
              Jag har ett mycket stort förtroende för de aktörer som jobbar
              på lokal och regional nivå, och den här regeringen arbetar för
              att öka det lokala och regionala inflytandet och möjligheten att
              växa utifrån sina egna förutsättningar.
            </seg>
            <seg xml:id="i-855788cec000961b-0">
              Tidigare socialdemokratiska regeringar har ibland satt in regionala
              stödpaket i akuta krissituationer, men det är svårt att finna
              exempel på att sådana har gett långvarigt positiva effekter på
              kommuners eller läns utveckling. Jag tror helt enkelt att den
              bästa kompetensen och kunskaperna om vad som behövs i Jämtland
              finns i regionen. Därför ligger huvudansvaret för de regionala
              tillväxtresurserna också i länet.
            </seg>
            <seg xml:id="i-fbd8b4d8d03e5a1a-0">
              Under 2009 satsas 48 miljarder, och budgetpropositionen för 2010
              innehåller ytterligare offensiva åtgärder för att möta lågkonjunkturen
              i spåren av finanskrisen. Totalt satsas 35 miljarder kronor på
              åtgärder för 2010. Det betyder att de åtgärder som regeringen
              vidtagit för att möta den ekonomiska krisen sedan sommaren 2008
              uppgår till sammanlagt 83 miljarder kronor åtgärder som även kommer
              Jämtland till del.
            </seg>
            <seg xml:id="i-4f63a2f66ce3dfe0-0">
              Det handlar om åtgärder som stärker incitamenten att starta,
              driva och utveckla företag, ett ökat antal vuxenutbildningsplatser,
              förstärkta arbetsmarknadspolitiska åtgärder, ökade resurser till
              kommunsektorn, mer infrastruktursatsningar, sänkta inkomstskatter,
              satsningar på utveckling inom energisektorn med mera.
            </seg>
            <seg xml:id="i-816dee773f56b441-0">
              Med gemensamma resurser, lokalt, regionalt och nationellt, kan
              vi möta krisens negativa effekter samtidigt som vi också drar
              nytta av de nya möjligheter till jobb och företagande som uppstår.
            </seg>
            <seg xml:id="i-ecd6e0c74044fcf6-0">
              Detta är det bästa sättet att stödja Jämtland såväl som andra
              delar av landet. Tillväxt byggs underifrån. Den nationella nivån
              ger förutsättningar så att man lokalt och regionalt kan utveckla
              sin region efter egna prioriteringar.
            </seg>
          </u>
          <note type="speaker" xml:id="i-03f0d2ad79e97c9e-0">
            Anf. 24 BERIT ANDNOR (s):
          </note>
          <u who="berit_andnor_e7c6b5" xml:id="i-96ae474e9a1ba1e1-0">
            <seg xml:id="i-a5bfe285cc02b738-0">
              Fru talman! I samband med försvarsnedläggningen som skedde i
              Östersund beslutade och genomförde också den socialdemokratiska
              regeringen lokaliseringar av statlig verksamhet. Det gällde Folkhälsoinstitutet,
              förstärkningar när det gäller arbetsförmedling och försäkringskassa,
              Sika och Nutek. Allt det här gjordes för att man ville kompensera
              bortfallet av statliga arbetstillfällen. Det gjorde också att
              den befarade arbetslösheten kunde motas bort, samtidigt som arbetsmarknaden
              i Östersund i Jämtlands län blev mer varierad.
            </seg>
            <seg xml:id="i-3b3839573a5bee1a-0">
              Det som har skett sedan den högerledda borgerliga regeringen
              tillträdde är att regeringen aktivt har fattat beslut som innebär
              att statlig verksamhet har lagts ned eller också flyttats till
              Helsingfors. Det har alltså inneburit ett bortfall av statliga
              arbetstillfällen. Det handlar om nedläggning av Arbetslivsinstitutet,
              förändringen av Glesbygdsverket, Nutek och ITPS och därmed förlorade
              arbetstillfällen. Det handlar om flytt av länsrätt och länsstyrelsens
              sociala tillsyn. Senast i raden är också flyttningen till Helsingfors
              av Sika, Statens institut för kommunikationsanalys. Dessutom lägger
              Statens institutionsstyrelse ned Frösö behandlingshem, som också
              innebär 50 förlorade statliga arbetstillfällen.
            </seg>
            <seg xml:id="i-7c406feb654443bd-0">
              Befolkningen minskar i Jämtlands län, och arbetslösheten ökar.
              Den har på ett år ökat med 83 procent för män och 67 procent för
              kvinnor.
            </seg>
            <seg xml:id="i-63e434a7609d3360-0">
              Utöver detta har regeringen också fattat en rad beslut som direkt
              motverkar en positiv utveckling i Jämtlands län. I sitt svar hänvisade
              näringsministern, precis som vanligt, till lite allmänna åtgärder
              som ska vara bra för Jämtland, men själva situationen i Jämtlands
              län berördes inte med ett ord. Dessutom hävdade näringsministern
              att regionala stödpaket i akuta krissituationer inte ger långvarigt
              positiva effekter på kommuners och läns utveckling. Med det menade
              näringsministern att det var fel av den dåvarande socialdemokratiska
              regeringen att besluta om lokalisering av statliga arbetstillfällen
              till Östersund och Jämtlands län just för att kompensera nedläggningen
              av försvarsverksamheten.
            </seg>
            <seg xml:id="i-12496cba29a4f273-0">
              Det här är mycket förvånande, särskilt mot bakgrund av Centerpartiets
              och inte minst Maud Olofssons tidigare krav på den dåvarande socialdemokratiska
              regeringen. Men nu är Maud Olofsson i regeringsställning tillsammans
              med moderater, folkpartister och kristdemokrater, och då är det
              annat som gäller. Medan jämtarna funderar på varför regeringen
              aktivt flyttar statliga jobb till Helsingfors, eller rent av lägger
              ned dem, och inte uppfyller tidigare givna löften, sitter Maud
              Olofsson i Rosenbad och funderar på hur hon ytterligare ska sänka
              skatten åt dem som redan har gott om pengar.
            </seg>
            <seg xml:id="i-e25e4e99fc7a5e73-0">
              Det är regeringen som styr landet, Maud Olofsson. Det är ytterst
              Maud Olofsson och regeringen som har ansvar för att hela landet
              ges förutsättningar till tillväxt och utveckling. I Jämtlands
              län gör vi vad vi kan för att mota arbetslösheten, skapa framtidstro
              och utveckling. Samtidigt har vi en regering, och Maud Olofsson,
              som fattar beslut om att verksamheter ska läggas ned i Jämtlands
              län och flyttas till Helsingfors.
            </seg>
            <seg xml:id="i-aaf2e19993694684-0">
              Har inte Maud Olofsson ett regionalpolitiskt ansvar? Varför flyttar
              regeringen statliga jobb från Jämtlands län och Östersund? Hur
              kan det bidra till en positiv utveckling i Jämtlands län, Maud
              Olofsson?
            </seg>
          </u>
          <note type="speaker" xml:id="i-3de9f92a253f0c54-0">
            Anf. 25 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-9">
            <seg xml:id="i-75aafeb18980e3ff-0">
              Fru talman! Det finns en stor skillnad mellan Socialdemokraternas
              syn på regional tillväxt och min och regeringens syn. Berit Andnor
              tillhör den grupp som tycker att det bästa en regering kan göra
              är att åka runt i landet och utlova paket av olika slag. Det är
              en del orter som har fått prova på det. Det finns en del fantastiskt
              goda exempel från till exempel Björn Rosengrens tid. Då flyttades
              pengar mellan olika regioner. Trollhättan är ett annat exempel.
              Många regioner, inklusive Jämtland, fick finansiera en del av
              infrastruktursatsningarna. Då var det precis den orten som skulle
              ha satsningen.
            </seg>
            <seg xml:id="i-03338151f76d8959-0">
              Det är viktigt att vara långsiktig, Berit Andnor. Regioner ska
              ges förutsättningar att växa själva. Det är också därför som vi
              lägger ansvaret ut på regionerna och tillför resurser till dem.
              Åsa Torstensson, ansvarig infrastrukturminister, har ansträngt
              sig till det yttersta för att involvera regionerna i att göra
              nödvändiga infrastruktursatsningar.
            </seg>
            <seg xml:id="i-b078bbe2170fa68e-0">
              När vi tillträdde fattades 100 miljarder kronor till infrastruktur.
              Sverige hade det nästan sämst skötta järnvägsnätet av alla europeiska
              länder. Ni lämnade efter er en misär i fråga om infrastruktur.
            </seg>
            <seg xml:id="i-981a5ee6b6cd9373-0">
              Nu håller vi steg för steg på att rusta upp vägar och järnvägar.
              Vi ger till enskilda vägar. Vi ger till det finmaskiga vägnätet.
              Vi ger till investeringar. Vi ger till upprustning av järnvägar.
              Det gäller hela kedjan av åtgärder. Nu tillför vi också i den
              senaste budgeten medel till utbyggnaden av bredbandssatsningar.
            </seg>
            <seg xml:id="i-55c2df001b06f976-0">
              Jag vet att Jämtland är otroligt beroende av infrastrukturen.
              Därför är en sådan satsning en viktig sak för Jämtland, men den
              är också viktig för hela Sverige. Vi tänker likadant, nämligen
              att skapa förutsättningar ute i regionerna för att möta den svåra
              situationen.
            </seg>
            <seg xml:id="i-de40ba5505f8e0fb-0">
              På samma sätt tänker vi när det gäller kommunerna. Vi har tillfört
              38 miljarder till kommunsektorn sedan 2006. De har naturligtvis
              också tillförts Jämtlands resurser. Senast har tillförts 414 miljoner
              till kommunerna i Jämtland. Vi vill att kommunerna ska klara den
              svåra situationen och behålla barnskötare, sjuksköterskor och
              så vidare. Men det är inte jag som ska peka ut var resurserna
              ska tillföras utan det ska kommunerna göra själva.
            </seg>
            <seg xml:id="i-70fb0152792600b7-0">
              Sänkta egenavgifter, sänkta arbetsgivaravgifter och sänkta arbetsgivaravgifter
              för unga är en bra åtgärd för Jämtland. Det skapar förutsättningar
              för tillväxt i den privata sektorn. Det måste ändå vara så att
              den privata sektorn ska växa i Jämtland. Här finns ett fantastiskt
              entreprenörskap och fantastiska resurser för företagande. Sänkta
              kostnader för företagande ger också förutsättningar för tillväxt.
            </seg>
            <seg xml:id="i-fb74faf389eb96b4-0">
              Sänkta inkomstskatter är naturligtvis en jätteviktig sak. Berit
              Andnor vet mycket väl att det finns fler låginkomsttagare i Jämtland
              än i många andra delar av landet. Det gäller vårdbiträden, metallare,
              poliser eller lärare, som kanske har 1 500 kronor mer kvar i plånboken
              efter skatt. De kan naturligtvis klara sig bättre om de får behålla
              mer av sina egna pengar. Det är också en viktig drivkraft för
              att skapa jobb och tillväxt.
            </seg>
            <seg xml:id="i-0b5f9ecb1c37fa1c-0">
              Vi har olika syn. Berit Andnor vill ha den här paketlösningen.
              Så resonerar ett socialistiskt centralistiskt parti som vill styra
              uppifrån. Jag är inte centralist. Jag tror på lokal utveckling.
              Jag tror på ett underifrånperspektiv. Därför lägger vi också makten
              ut till regionerna att själva bestämma. Det är det som är den
              stora skillnaden mellan socialister samt decentralister och liberaler.
              Vi tror på entreprenörskapet. Vi tror på underifrånperspektivet.
              Därför ger vi också resurserna ut till regionerna. Jämtland kommer
              att klara detta med de resurser som vi har tillfört.
            </seg>
          </u>
          <note type="speaker" xml:id="i-bd99ab62d4e400d3-0">
            Anf. 26 BERIT ANDNOR (s):
          </note>
          <u who="berit_andnor_e7c6b5" xml:id="i-96ae474e9a1ba1e1-1">
            <seg xml:id="i-0554dac4e194b015-0">
              Fru talman! Under det senaste året, Maud Olofsson, har det försvunnit
              2 200 jobb i den privata sektorn i Östersunds kommun. Det är facit
              av den här regeringens politik. 2 200 jobb har försvunnit.
            </seg>
            <seg xml:id="i-8405d7926aa86636-0">
              Centralistisk politik är exakt det Maud Olofsson och Centerpartiet
              just nu står för. Nu pratar vi om regeringens ansvar, för regeringens
              aktiva beslut, att flytta statliga arbetstillfällen från Jämtlands
              län till Helsingfors. Det är vad den här interpellationsdebatten
              handlar om. Om det var fel av den dåvarande socialdemokratiska
              regeringen att kompensera Jämtlands län och Östersund för bortfallet
              när försvaret lades ned, borde det ändå inte vara så, Maud Olofsson,
              att det också är fel att avstå från att flytta statliga arbetstillfällen
              till Helsingfors eller rättare sagt centralisera verksamheten?
              Det är vad ni gör. Den kompensation som gavs tar ni tillbaka genom
              att gång på gång, på regeringssammanträde efter regeringssammanträde,
              fatta beslut som innebär att det som regeringen direkt kan styra
              och som också påverkar utvecklingen i Jämtlands län och i Östersund
              tas tillbaka, det vill säga förflytta och centralisera verksamhet.
            </seg>
            <seg xml:id="i-acdaf93f0b70faa5-0">
              Jag tror att det var Åsa Torstenssons pressekreterare som sade,
              när Sika skulle flyttas tillbaka till Helsingfors, att regeringen
              anser att analysverksamheten bör sitta nära regeringen.
            </seg>
            <seg xml:id="i-8c439b158fd564aa-0">
              Det besked som Maud Olofsson borde ge här i dag är: Vi har förstått
              hur allvarlig situationen är. Vi förstår att det inte blir bättre
              i Jämtlands län för att vi flyttar tillbaka arbetstillfällen till
              Helsingfors. Vi avstår från det.
            </seg>
            <seg xml:id="i-478ee27de190a399-0">
              Men det säger hon inte. Hon säger ingenting. Hon hänvisar till
              allmänna uttalanden, den allmänna politiken.
            </seg>
            <seg xml:id="i-a9db9ba1e056a44b-0">
              Sedan jag skrev interpellationen har regeringen beslutat sig
              för ytterligare en sak som kommer att innebära en svårare situation
              för Jämtlands län.
            </seg>
            <seg xml:id="i-b8507f0baafa65a4-0">
              Det finns ett stort behov av anstalter inom Kriminalvården. En
              kompensation från den dåvarande socialdemokratiska regeringen
              i samband med bortfallet av statliga arbetstillfällen var att
              förlägga ett fängelse till Östersund. Det har regeringen nu avstått
              från att göra, om jag har förstått det hela rätt. Man fattar inga
              beslut. Det här är ytterligare ett svek av den borgerliga regeringen.
            </seg>
            <seg xml:id="i-4fa7def23e089070-0">
              Det som är förvånande i allt detta är att vi har ett centerparti
              och en företrädare för Centerpartiet, Maud Olofsson, som agerar
              centralistiskt. Borta är allt detta som tidigare fanns inom Centerpartiet
              med decentralisering, att se till hela landet, se till att skapa
              förutsättningar från centralt håll, just för att skapa förutsättningar
              för tillväxt och utveckling regionalt i hela landet.
            </seg>
            <seg xml:id="i-ba2b1d6dac4cec57-0">
              I stället för att försvara landsbygden och glesbygden driver
              näringsminister Maud Olofsson en politik som leder i helt motsatt
              riktning. Det facit som nu finns för Jämtlands del och Östersunds
              del under de här tre borgerliga åren är att arbetslösheten ökar
              och befolkningen minskar.
            </seg>
            <seg xml:id="i-64cb951a547ea5c4-0">
              Småföretagen har inte fått bättre förutsättningar. Hur kan Maud
              Olofsson tro att det blir bättre för småföretagen om man höjer
              skatten? Det var egentligen det ni gjorde genom förändringarna
              av arbetsgivaravgiften och borttagandet av de statliga arbetstillfällena,
              som många gånger ger just arbete åt småföretagen.
            </seg>
          </u>
          <note type="speaker" xml:id="i-727b3c14beaf7511-0">
            Anf. 27 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-2">
            <seg xml:id="i-1bf9be22096cdfb5-0">
              Fru talman! Jag har nog aldrig varit uppe i en debatt som har
              handlat om regionalpolitik och framför allt inte för att försvara
              Jämtland. Det får bli premiär, även om jag riskerar att åka på
              kompanistryk av mina Helsingforsskompisar.
            </seg>
            <seg xml:id="i-d3b6d1405e021e8e-0">
              Jag måste säga att jag reagerade väldigt när man rabblade upp
              det vanliga: Man har sänkt skatten och man har satsat på infrastruktur,
              och nu kommer hela landet att frälsas. Jag tyckte att Maud Olofsson
              var så nära en frikyrkopastor man kan komma i det här sammanhanget,
              för man måste ha en stark tro för att göra det som regeringen
              har gjort när det gäller Jämtland.
            </seg>
            <seg xml:id="i-8075404dd1dec020-0">
              Det är klart att tillväxten och tillväxtförutsättningarna är
              viktiga. Men om man de facto plockar bort jobben helt och hållet
              medvetet och planerat och tror att andra åtgärder, som man inte
              har något facit i handen på vad de kommer att innebära, och gör
              detta i regeringsbeslut efter regeringsbeslut, hur ska man då
              kunna tro att man ska kunna klara regional tillväxt?
            </seg>
            <seg xml:id="i-5f53cbffb433c68a-0">
              Och så tar man den diskussion vi alltid har om infrastrukturpengarna.
              Då vill jag fråga Maud Olofsson: Hur många nya jobb har kommit
              till Jämtland på grund av att man har förbättrat infrastrukturen?
              Vilka konkreta vägar respektive järnvägar har man dragit i gång
              i just Jämtlands län? Det är det den här debatten handlar om.
            </seg>
            <seg xml:id="i-5a4700fd57df8128-0">
              Det andra jag skulle vilja säga gäller att ni tror på entreprenörskapet.
              Men hur är det om entreprenörskapet inte får möjlighet att växa?
              Statliga företag är oftast ganska stora arbetsplatser. Vi behöver
              inte gå längre än en mil norr om Helsingfors, där en kommunal
              förvaltning hade ett stort kontor. Vad hände när den förvaltningen
              lades ned? Jo, det innebar att restaurangen och fyra butiker lades
              ned några veckor senare.
            </seg>
            <seg xml:id="i-fda130d30bdec858-0">
              Det här är konsekvenser, fru talman och statsrådet. Man kan inte
              komma och säga att man först ska ta bort arbetstillfällena och
              sedan tro, som en envis frikyrkopastor, att saker och ting kommer
              att lösas. Jag ska inte göra någon mer jämförelse. Jag tycker
              att det är en ganska innehållslös tunna som Maud Olofsson skramlar
              med.
            </seg>
          </u>
          <note type="speaker" xml:id="i-39aa21e9213deada-0">
            Anf. 28 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-10">
            <seg xml:id="i-a667622033729f1a-0">
              Fru talman! Jag undrar om Berit Andnor har hört talas om någonting
              som heter finanskris. Detta år har varit tuffare än både 40-talet
              och 20-talet. Det är klart att det får effekter också för Östersunds
              kommun. Det är givet det får effekter för nästan alla kommuner.
            </seg>
            <seg xml:id="i-5c69aec5f9893dad-0">
              Det är i ljuset av att regeringen har skött ekonomin på det sätt
              som vi har gjort som vi nu kan satsa offensivt. Det var det jag
              försökte beskriva i interpellationssvaret.
            </seg>
            <seg xml:id="i-2bdf0e9281883bb0-0">
              Det vi tänker är att om vi ger förutsättningar för utbildningsplatser,
              arbetsmarknadsinsatser, stöd till kommunerna och infrastrukturen,
              satsningar på företagen och på energiomställning allt detta skapar
              det förutsättningar för tillväxt.
            </seg>
            <seg xml:id="i-7478ae3f5e66f1ae-0">
              Utöver det har vi resurser ut till regionerna via strukturfondspengarna,
              där Jämtland har 3,2 miljarder, som man ska jobba med för att
              skapa regional tillväxt. Jag tror att Jämtland är ett län som
              har väldigt goda förutsättningar därför att det finns ett entreprenörstänkande.
            </seg>
            <seg xml:id="i-1e43db53b5e60568-0">
              Förändringar inom statlig verksamhet har skett tidigare, kan
              jag berätta. Statlig verksamhet har flyttats också under Socialdemokraternas
              tid. Det var en av de stora diskussioner vi hade. Det är klart
              att staten ska ha ett ansvar det är givet. Men det är också myndigheterna
              själva som diskuterar hur man ska organisera verksamheten.
            </seg>
            <seg xml:id="i-de989007e29918ec-0">
              Ett sådant exempel är Kriminalvården. Jag vet att Socialdemokraterna
              lovade fängelse i Jämtland, men ni lovade inga pengar. Det var
              det som var ett problem. Det fanns inga papper förberedda som
              innebar att det skulle finnas pengar. Det var så ni gjorde med
              infrastrukturen också. Ni åkte runt och visade spadtag på alla
              möjliga olika ställen runt om i landet utan pengar.
            </seg>
            <seg xml:id="i-a79e94f56001a68e-0">
              Det är det här vi får städa upp efter. Det är det vi får göra
              för att få någon ordning på infrastrukturen och för att få någon
              ordning på svensk ekonomi.
            </seg>
            <seg xml:id="i-0b96f968e2b0940a-0">
              Jag tycker att det är väldigt bra att vi i denna svåra finanskris
              jag vet att det är många enskilda som lider och många kommuner
              som har det svårt också kan vara med och satsa offensivt. Med
              den politik som vi genomför möter vi också de önskemål som våra
              samordnare har efterfrågat, nämligen: Gör generella saker så att
              vi lokalt och regionalt kan anpassa det ute i regionerna! Det
              är precis det som vi möter.
            </seg>
            <seg xml:id="i-b113f67f7b98518d-0">
              Sedan finns det en skillnad mellan Socialdemokraterna och alliansen,
              och mellan Socialdemokraterna och Centerpartiet. Ni tror på uppifrån,
              och jag tror på underifrån. Det är de förutsättningarna som vi
              skapar nu. Om jag bara tar hela energiomställningen är det en
              fantastisk möjlighet för landsbygden. Om jag tar bredbandssatsningen,
              som Åsa Torstensson och Eskil Erlandsson ansvarar för, är det
              en fantastisk sak för landsbygden. Hela Matlandetsatsningen, som
              Eskil Erlandsson ansvarar för, är en fantastisk sak inte minst
              för Jämtland. Men det är också de sänkta kostnader som vi inför
              för företagen.
            </seg>
            <seg xml:id="i-f590bc75bcaa0a15-0">
              Det är klart att det finns otroliga förutsättningar. Det är en
              tuff period, men vi ger också. Genom att vi håller ordning och
              reda på statsfinanserna, genom att vi kan investera, skapar vi
              större möjligheter för alla regioner att växa, inklusive Jämtland.
            </seg>
          </u>
          <note type="speaker" xml:id="i-9c0012958a6bad35-0">
            Anf. 29 BERIT ANDNOR (s):
          </note>
          <u who="berit_andnor_e7c6b5" xml:id="i-96ae474e9a1ba1e1-2">
            <seg xml:id="i-ec68c784094682c7-0">
              Fru talman! Det satsas inte offensivt i Jämtlands län från den
              här regeringens sida. Jag noterar att näringsministern är svaret
              skyldig på Börje Vestlunds frågor.
            </seg>
            <seg xml:id="i-de50502e3ebc442e-0">
              Sanningen är den när vi tittar på planeringen när det gäller
              infrastrukturen framåt att de stora investeringarna inte hamnar
              i Jämtlands län. Så är det inte.
            </seg>
            <seg xml:id="i-fd77fcaca4c245ef-0">
              Det handlar om storstadsområdena, där de storskaliga investeringarna
              finns. Det är också en följd av det mycket medvetna beslut som
              regeringen och den borgerliga majoriteten i riksdagen har fattat,
              nämligen att man kräver medfinansiering i samband med de stora
              infrastrukturprojekten.
            </seg>
            <seg xml:id="i-3799a1d4bd06cfb7-0">
              Men nu är det ju regeringen som har ansvar för de statliga myndigheterna.
              Det är regeringen som med aktiva beslut har flyttat arbetstillfällen
              från Jämtlands län till Helsingfors. Det är regeringen, och Maud
              Olofsson, som är ansvarig för detta. Verksamhet som flyttades
              till Östersund 2007 flyttas nu tillbaka. Vad är det för långsiktighet
              i det? Vad är det för ekonomi i detta? Det är ju aktiva beslut
              som direkt motverkar en positiv utveckling i Jämtlands län.
            </seg>
            <seg xml:id="i-6fc2e998f96b399b-0">
              Varför arbetar man aktivt mot Jämtlands län? Varför har Centerpartiet
              och Maud Olofsson övergivit sina tidigare uppfattningar om utveckling
              i hela landet? Varför har nu Centerpartiet blivit den främsta
              förespråkaren för centralisering? Det är ju det som sker.
            </seg>
            <seg xml:id="i-53ea6da2d98d9434-0">
              Här har regeringen ett tydligt ansvar. Det räcker inte, Maud
              Olofsson, att stå här och prata allmänt om positiva saker som
              ska komma. Här handlar det ju faktiskt om utvecklingen i Jämtlands
              län. Varför ska statlig verksamhet flyttas från Jämtlands län
              till Helsingfors? Jag har ännu inte fått något svar på den frågan.
            </seg>
          </u>
          <note type="speaker" xml:id="i-3b98cf37aa973438-0">
            Anf. 30 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-3">
            <seg xml:id="i-317d74d106f0d4b9-0">
              Fru talman! Den centralistiska politiken från den här regeringen
              handlar om att flytta jobb, i det här fallet från Jämtlands län.
              Det är de centrala besluten man tar i Rosenbad, tvärs över vattnet
              härifrån. Det är det man har gjort man har inte tillfört några
              infrastruktursatsningar till Jämtlands län i en sådan omfattning
              att det skulle kunna påverka näringslivet. Man har också sett
              till att väldigt många jobb har försvunnit från Jämtlands län.
              Det är väl självklart att detta ger effekt!
            </seg>
            <seg xml:id="i-5db33d44e4f267f7-0">
              Sedan kan man stå här och måla upp en vision om det samhälle
              man vill se. Så gör vi ju alla i våra partier. Det är ju för att
              vi har en vision om hur samhället ska se ut som vi alla en gång
              gick med i politiken. Men på vägen dit brukar det dyka upp en
              massa praktiska hinder som vi faktiskt måste lösa.
            </seg>
            <seg xml:id="i-b000e9202b7fbe67-0">
              I vårt fall försökte vi ersätta med statliga jobb när man tog
              bort statliga jobb. I Maud Olofssons fall tar man bort statliga
              jobb från en region som tidigare har haft och fortfarande har
              problem med att få sysselsättning. Det kallar jag för en omvänd
              regionalpolitik. Det är faktiskt att göra det svårare för landsbygden.
            </seg>
          </u>
          <note type="speaker" xml:id="i-e1591f4b3b106ef0-0">
            Anf. 31 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-c6a2cbf643567bac-11">
            <seg xml:id="i-5284cd9ce67c895e-0">
              Fru talman! Det är klart att det sker förändringar inom statlig
              verksamhet, och jag tror att också under Berit Andnors tid i regeringen
              förändrades en del i den statliga verksamheten. Jag kan ge exempel
              från Västerbotten om det behövs.
            </seg>
            <seg xml:id="i-908c9043d4327e4b-0">
              Det som borde glädja Berit Andnor men som hon inte nämner är
              att Försäkringskassan har gått från 175 anställda till 830 anställda,
              om jag har rätt siffror. Det finns alltså också statlig verksamhet
              som har ökat. Det är för att vi ökar våra insatser för rehabilitering,
              för att hjälpa sjukskrivna och så vidare som Försäkringskassan
              växer. Det är en viktig del där vi har tillfört ytterligare resurser
              just nu. Vi har tillfört ytterligare förvaltningsresurser också
              till Arbetsförmedlingen för att möta den svåra situation som nu
              finns på arbetsmarknaden.
            </seg>
            <seg xml:id="i-86fb22f25ff485ad-0">
              Det jag försöker beskriva är hur vi skapar förutsättningar för
              tillväxt i de olika regionerna genom de verktyg som vi har. Låt
              mig ta upp närtidssatsningen på infrastruktur. Utöver plan hade
              Jämtlands län 40 miljoner kronor. Om Börje Vestlund vill veta
              en specifik väg kan jag nämna att till exempel väg 772 KompanietSkyttmon
              har fått pengar. Det är framför allt tjälsäkring och bärighet
              som har varit det viktiga. Därtill kommer 129 miljoner kronor
              i ramen framöver.
            </seg>
            <seg xml:id="i-416f9609f9066977-0">
              Det är fantastiskt bra, i synnerhet med tanke på att vi tog över
              ett råttbo. Det fanns bara löften om vägar och upprustning, men
              det fanns inga pengar. Ni hade inte budgeterat. Ni hade bara varit
              ute med spaden. Det var det enda ni gjorde.
            </seg>
            <seg xml:id="i-ddd1042c2d0f3662-0">
              Om man ska skapa tillväxt i hela landet måste man skapa goda
              förutsättningar för företagen. Därför sänker vi kostnaderna. Hittills
              har vi sänkt dem med 47 miljarder för företagen. Om man vill att
              människor ska jobba mer är jobbskatteavdraget en jätteviktig sak.
              Då kan man också stimuleras till mer arbete, och det är grunden
              för välfärden.
            </seg>
            <seg xml:id="i-666ec5d426774d7d-0">
              Om vi investerar i energiomställning skapar det tillväxt i hela
              vårt land. Det är en fantastisk sak som nu händer på vindkraftssidan,
              på bioenergisidan och annat. Steg för steg ger vi verktygen till
              länen för att man ska kunna ställa om och också skapa tillväxt,
              både i Jämtland och på många andra ställen.
            </seg>
          </u>
          <note xml:id="i-89dbc45cfc15bd35-2">
            Överläggningen var härmed avslutad.
          </note>
          <note xml:id="i-f4116d7985803d08-0">
            8 § Svar på interpellation 2009/10:15 om utbyggnaden av bredband
          </note>
          <note type="speaker" xml:id="i-0f8b037d8d7d56d0-0">
            Anf. 32 Statsrådet ÅSA TORSTENSSON (c):
          </note>
          <u who="unknown" xml:id="i-56cc324d0a8f4413-0">
            <seg xml:id="i-c928d57278e17bd2-0">
              Fru talman! Peter Hultqvist har frågat mig vilka åtgärder jag
              avser att vidta för att dels skapa en strategi för svensk utbyggnad
              av bredbandskapacitet så att Sverige kan tillhöra toppskiftet
              i IT-världen, dels föra in ett regionalpolitiskt perspektiv på
              eventuell framtida utbyggnad av bredband.
            </seg>
            <seg xml:id="i-b935e6ac18b3e110-0">
              Jag vill inleda med att understryka att Sverige är och ska förbli
              en ledande IT-nation.
            </seg>
            <seg xml:id="i-8cbefc01e517b8c2-0">
              Sverige ligger redan i dag i toppen inom IT-området i olika internationella
              jämförelser. Som exempel kan nämnas Connectivity Scorecards studie
              som placerar Sverige på andra plats när olika länders IT-mognad
              jämförs, och Economist Intelligence Units studie som placerar
              Sverige som den tredje bästa IT-nationen i världen. En av Sveriges
              styrkor, och som också särskilt lyfts fram, är att vi har en god
              tillgång till infrastruktur för bredband.
            </seg>
            <seg xml:id="i-0e8e50b25f84f832-0">
              Det som bidragit till denna utveckling är en politik och reglering
              som stimulerat ökad konkurrens, effektiv frekvensanvändning och
              en hög användning av IT och Internet i den offentliga sektorn.
              Andra viktiga faktorer är att vi har många IT- och telekomföretag,
              stora och små, i täten av den tekniska utvecklingen. Dessutom
              är det regionala och lokala engagemanget i IT-frågorna stort.
            </seg>
            <seg xml:id="i-ecb1b8bbb8b9c4e0-0">
              Utgångspunkten är och har varit att statens huvudsakliga roll
              är att se till att marknaden fungerar effektivt och att marknadsaktörerna
              ges goda förutsättningar för sin verksamhet i hela landet, samtidigt
              som hänsyn tas till att förutsättningarna för att anlägga infrastruktur
              skiljer sig åt i olika delar av landet.
            </seg>
            <seg xml:id="i-ebb5647011821a74-0">
              Det innebär att det är marknaden som driver utvecklingen av bredband
              och gör investeringar i infrastruktur. Sverige är ett av de länder
              inom OECD som har den högsta andelen investeringar i IT i förhållande
              till de totala investeringarna. Det offentliga har ett ansvar
              där marknaden inte fungerar tillfredsställande och där allmänna
              intressen inte tillgodoses. Även här ligger vi i Sverige bra till.
            </seg>
            <seg xml:id="i-86c2f1b679c2b474-0">
              Det stämmer inte när Peter Hultqvist påstår att de planerade
              offentliga investeringarna i Sverige ligger på en låg nivå jämfört
              med andra länder såsom Frankrike, Finland, Storbritannien och
              Tyskland. Det är viktigt att sätta dessa länders planerade investeringar
              i ett historiskt perspektiv. I Sverige gjordes under perioden
              med bredbandsstöd offentliga investeringar på ca 5,3 miljarder
              kronor i orter och områden där marknadsmässiga investeringar inte
              bedömdes komma till stånd. Det var få andra länder som gjorde
              liknande satsningar då. Nu satsar många för att komma i kapp.
            </seg>
            <seg xml:id="i-82d2626bd6a1de79-0">
              Men vi kan inte nöja oss med det. Därför fortsätter regeringen
              att göra satsningar på bredband, vilket också presenterades i
              höstbudgeten. Regeringen har infört ett kanalisationsstöd som
              kan användas för att anlägga kanalisation samtidigt som annan
              infrastruktur byggs. År 2010 uppgår detta till 95 miljoner. Regeringen
              har dessutom beslutat om satsningar på bredband inom ramen för
              landsbygdsprogrammet på 250 miljoner kronor. Syftet är att öka
              tillgången till bredband just i områden där kommersiella aktörer
              inte bedöms bygga ut inom rimlig tid. Regeringen satsar också
              100 miljoner kronor år 2010 på åtgärder för driftsäkra och robusta
              elektroniska kommunikationer. Sammanlagt uppgår dessa insatser
              till 445 miljoner kronor. Till detta kommer andra offentliga investeringar
              i bredband som planeras av kommuner och regioner.
            </seg>
            <seg xml:id="i-bf8ec07d8249db24-0">
              I regeringsförklaringen pekar vi på att bra kommunikationer är
              avgörande för vår förmåga att möta de framtida utmaningarna kring
              klimat och miljö, kring sysselsättning, regional tillväxt och
              utveckling av hela vårt land. Ett väl fungerande transportsystem
              och en god IT-infrastruktur är en förutsättning för hållbar tillväxt
              i alla delar av landet och en viktig del i regeringens strategi
              för att stärka utvecklingskraften i Sveriges landsbygder.
            </seg>
            <seg xml:id="i-14aa8b47925dfe3e-0">
              Jag har därför initierat ett arbete med syfte att uppdatera regeringens
              strategi för bredbandspolitiken. Strategin ska innehålla långsiktiga
              mål samt en konkretisering av de övergripande IT-politiska målen
              och förslag på åtgärder för att nå dessa. Det regionala tillväxtperspektivet
              och strategin för en stärkt utvecklingskraft i Sveriges landsbygder
              kommer beaktas i detta arbete.
            </seg>
          </u>
          <note type="speaker" xml:id="i-b6075173d895abce-0">
            Anf. 33 PETER HULTQVIST (s):
          </note>
          <u who="peter_hultqvist_c9866b" xml:id="i-489b9142bda8eb0b-4">
            <seg xml:id="i-9d306c5ca030a66f-0">
              Fru talman! Tack för svaret!
            </seg>
            <seg xml:id="i-2cc8d0a0340b64c0-0">
              I sin bredbandskartläggning från 2008 skriver Post- och telestyrelsen
              följande när det gäller så kallade centrala utmaningar:
            </seg>
            <seg xml:id="i-a5e03eda3eaa9815-0">
              En av dessa utmaningar berör den politiska ambitionsnivån. Det
              är påtagligt att Sverige riskerar att halka efter inom bredbandsområdet.
              Ett flertal andra OECD-länder, bland annat Finland, Frankrike
              och Sydkorea, har satt upp konkreta mål och lanserat ambitiösa
              planer för hur investeringar i bredband skall bidra till skapandet
              av jobb och nya företag. Som ett resultat av den ekonomiska krisen
              har därtill flera länder intensifierat sitt arbete på bredbandsområdet
              och höjt ambitionsnivån för samhällets åtagande för bredbandsutvecklingen.
              Detta påverkar Sveriges långsiktiga konkurrenskraft då motsvarigheter
              till mål och satsningar för tillfället saknas.
            </seg>
            <seg xml:id="i-d7cf89dcf628df49-0">
              Min fråga till Åsa Torstensson är: Har den statliga myndigheten
              Post- och telestyrelsen fel i sin analys?
            </seg>
            <seg xml:id="i-06531ef276080542-0">
              Min uppfattning är att Post- och telestyrelsen faktiskt har rätt.
              Vi kan som land inte luta oss tillbaka och tro att allt är frid
              och fröjd. Vi måste helt enkelt bli ambitiösare. Vi måste bli
              bättre.
            </seg>
            <seg xml:id="i-526773ff7128bb77-0">
              Läget är det att flera s-regeringar satsade stora belopp på bredbandsutbyggnad.
              Det handlade om ca 5 miljarder.
            </seg>
            <seg xml:id="i-0ebda20ab7d9a2b8-0">
              Jag var själv inblandad i ett projekt i Dalarna tillsammans med
              kommunerna och länsstyrelsen och Telia. Gunnar Björk, partivän
              till Åsa Torstensson, var en viktig person i det arbetet. Han
              var landshövding på den tiden.
            </seg>
            <seg xml:id="i-718ec553c4eeaa62-0">
              Stödet, som bland annat gjorde det här möjligt, har avskaffats
              av nuvarande regering.
            </seg>
            <seg xml:id="i-27f679a61dfe04b3-0">
              Nu satsar andra länder mycket ambitiöst. De är ambitiösare när
              det gäller både volym och överföringshastighet.
            </seg>
            <seg xml:id="i-de9b5cfdfeb5e011-0">
              Om vi har 20 kilobit per sekund som miniminivå i ett läge där
              Finland storinvesterar och som riktvärde har 1 megabit per sekund
              ligger vi för lågt. Vi måste alltså bli bättre. Vi kan bättre.
            </seg>
            <seg xml:id="i-7c1dda64a5f40cc9-0">
              Vad är Sveriges satsning på 95 miljoner i så kallat kanalisationsstöd
              sedan räknas det upp lite olika penningströmmar till en summa
              av 445 miljoner i jämförelse med Frankrikes satsning på 10 miljarder?
              Finland satsar 1,25 miljarder och Storbritannien 1 ½ miljard per
              år. USA satsar 5 miljarder, Tyskland 1,7 och Sydkorea 7 ½ miljard.
            </seg>
            <seg xml:id="i-c7e14759a1c2c8e8-0">
              Samtliga dessa länder planerar för överföringshastigheter som
              ligger betydligt högre än den svenska nivån. Dessutom används
              de här satsningarna som ett offensivt sätt att skapa arbetstillfällen
              i den ekonomiska krisen.
            </seg>
            <seg xml:id="i-b45bcb1a3b6299fd-0">
              Åsa Torstensson hänvisar till pengar inom landsbygdsprogrammet.
              Okej, det kan vara bra. Men vi har i dag i Sverige 150 stadsnät,
              och vi har 290 kommuner. Det är inte svårt att konstatera att
              vi har en hel del kvar att göra. Därför behövs den strategi som
              Post- och telestyrelsen efterlyser. Vi måste höja ribban. Vi måste
              ta ut steglängden. Det är viktigt för både konkurrenskraften och
              den regionala balansen.
            </seg>
            <seg xml:id="i-fb9f4563acb71782-0">
              Jag skulle vilja veta lite mer konkret vad det är för åtgärder
              som statsrådet planerar utöver den översyn av läget som statsrådet
              hänvisar till i sitt svar.
            </seg>
          </u>
          <note type="speaker" xml:id="i-8b1f2063b17733f0-0">
            Anf. 34 ELIZA ROSZKOWSKA ÖBERG (m):
          </note>
          <u who="eliza_roszkowska_oberg_840edd" xml:id="i-c163d4fd004ca387-0">
            <seg xml:id="i-f535d8ff90700538-0">
              Fru talman! Det var lite synd att Peter Hultqvist inte läste
              den del av budgetpropositionen för 2010 som handlar om IT-politik.
              För i budgetpropositionen, som förresten överlämnades till riksdagen
              ett par dagar innan Peter Hultqvist ställde sin interpellation,
              finns svar på hans fråga om bredbandsutbyggnad och bredbandsstrategi.
            </seg>
            <seg xml:id="i-1a20717bd537d906-0">
              Som infrastrukturministern har berättat kommer regeringen snart
              att presentera en bredbandsstrategi för Sverige. I den här bredbandsstrategin
              ska man beskriva inriktningen av IT-politiken, långsiktiga mål
              och konkreta mål och komma med förslag på hur vi ska uppnå våra
              mål.
            </seg>
            <seg xml:id="i-a1ac2be18f36e507-0">
              Redan nu kommer förslag från regeringens sida. Det är ett nytt
              anslag på 195 miljoner till driftsäker och tillgänglig elektronisk
              kommunikation. Det kommer 250 miljoner kronor i stöd till bredbandsutbyggnad
              på landsbygden, där 190 miljoner kronor kommer från EU:s åtgärdspaket
              för ekonomisk återhämtning.
            </seg>
            <seg xml:id="i-56a55fd9a2d9dd41-0">
              Det här stödet är mycket viktigt, för det innebär att man kan
              söka upp till 75 procent av finansieringen av bredbandsprojekt
              via landsbygdsprogrammet.
            </seg>
            <seg xml:id="i-f54acc3359a6ab9d-0">
              Dessutom kommer en särskild proposition i början av 2010 där
              man kommer att ta upp olika frågor som kräver lagstiftning och
              också hantering av radiofrekvenser som behövs för elektroniska
              kommunikationer.
            </seg>
            <seg xml:id="i-439222222c7fce6f-0">
              Låt oss inte glömma att trådlösa bredbandsaccesser blir alltmer
              populära. Antalet abonnemang för bredband i Sverige ökade med
              20 procent 2008 jämfört med 2007. Mobilt bredband stod för 80
              procent av denna ökning, så nu är nästan vart fjärde bredbandsabonnemang
              abonnemang för mobilt bredband.
            </seg>
            <seg xml:id="i-69f65b8ac827964c-0">
              Bredbandsutredningen beräknade att det skulle behövas över 7
              miljarder kronor för att täcka de så kallade vita fläckarna, varav
              3 miljarder kronor från våra skatter.
            </seg>
            <seg xml:id="i-5b5060a3455faeda-0">
              Men jag ser inte 3 miljarder kronor i förslaget till budget från
              Socialdemokraternas sida. I deras skuggbudget förra året fanns
              det blygsamma 45 miljoner kronor. Jag bara undrar, fru talman,
              hur mycket pengar Socialdemokraterna kommer att föreslå i sin
              skuggbudget för 2010 för utbyggnad av IT-infrastrukturen.
            </seg>
            <seg xml:id="i-77d1dd98cd8a2800-0">
              Men vi kan inte fastna i en diskussion om bara siffror när det
              gäller IT-infrastruktur. Vi måste titta på IT-infrastrukturen
              som helhet, som bärare av tjänster som underlättar vardagen för
              människor och företag.
            </seg>
            <seg xml:id="i-139b2dfae21d440f-0">
              Vi måste se den stora potential som finns inom IT, det som IT
              kan ge i våra liv, på våra arbetsplatser, i våra skolor. Det finns
              väldigt stora möjligheter när det gäller IT i till exempel sjukvården
              och när det gäller att minska den negativa påverkan på miljön.
            </seg>
            <seg xml:id="i-18229e11b50b5d09-0">
              IT-infrastrukturen är mycket viktig för oss, för vårt informationssamhälle,
              vårt kommunikationssamhälle och vårt kunskapssamhälle.
            </seg>
          </u>
          <note type="speaker" xml:id="i-a424bd8f1126b327-0">
            Anf. 35 Statsrådet ÅSA TORSTENSSON (c):
          </note>
          <u who="unknown" xml:id="i-56cc324d0a8f4413-1">
            <seg xml:id="i-d733c9aef68ae5f7-0">
              Fru talman! Ja, Peter Hultqvist, PTS har naturligtvis som uppgift
              att lämna underlag och komma med årliga kartläggningar, just som
              underlag för regeringens arbete och prioriteringar. Det är i allra
              högsta grad en viktig del av den översyn som nu pågår vad gäller
              bredbandspolitiken.
            </seg>
            <seg xml:id="i-8aa11ed8cc4015a0-0">
              Men, fru talman, jag tror också att det är viktigt att jag tar
              lite tid åt att beskriva verkligheten bakom de siffror som Peter
              Hultqvist använder sig av. För i opposition vill man naturligtvis
              inte fördjupa sig i siffrorna så att de beskrivs och jämförs på
              rätt sätt.
            </seg>
            <seg xml:id="i-d0c4bd0ed8283711-0">
              Låt oss ta Finland, till exempel! Där har man presenterat två
              bredbandsmål i sin strategi.
            </seg>
            <seg xml:id="i-608fb4808a70274e-0">
              Det ena handlar om att 2010 göra bredband på minst 1 megabit
              per sekund till en samhällsomfattande tjänst. Här förutsätter
              man från Finland att marknaden själv kommer att tillhandahålla
              merparten av anslutningarna utan ersättning från staten.
            </seg>
            <seg xml:id="i-c1866d0eb0300bb9-0">
              Finland har något bättre förutsättningar än Sverige att nå ut
              i glest befolkade områden, och man räknar med att marknaden sköter
              det på ett tydligare sätt.
            </seg>
            <seg xml:id="i-f2b5e19e1a4543bd-0">
              Finland har dessutom presenterat ett mer visionärt mål om att
              i princip alla 2015 ska befinna sig inom två kilometer från en
              anslutningspunkt som medger 100 megabit. Den finländska regeringen
              räknar med att marknaden på egen hand tillgodoser 95 procent av
              den täckningen.
            </seg>
            <seg xml:id="i-0770be135f905bda-0">
              De övriga 5 procenten, Peter Hultqvist, beräknas ha en investeringskostnad
              på 200 miljoner euro, ca 2 miljarder svenska kronor. En tredjedel
              av dessa ska finansieras av staten, en tredjedel av operatörerna
              och en tredjedel av kommunerna, regionerna och EU:s strukturfonder.
            </seg>
            <seg xml:id="i-94b1b36e0eb8ed1d-0">
              Den finska staten planerar alltså för motsvarande ca 660 miljoner
              svenska kronor till och med 2015, alltså under fem år, vilket
              är fullt jämförbart med den svenska regeringens satsning för 2010
              på 445 miljoner kronor.
            </seg>
            <seg xml:id="i-1e6942fb625d1bcc-0">
              Det är viktigt att vi ärligt ser hur varje land lägger upp sitt
              strategiska arbete, på vilka olika sätt man hanterar det från
              statens sida och hur man ser på marknadens roll.
            </seg>
          </u>
          <note type="speaker" xml:id="i-dc1e4228fc578e45-0">
            Anf. 36 PETER HULTQVIST (s):
          </note>
          <u who="peter_hultqvist_c9866b" xml:id="i-489b9142bda8eb0b-5">
            <seg xml:id="i-47e4da0c183a5436-0">
              Fru talman! Frankrike 10 miljarder kronor per år, riktnivå för
              bredband till alla 0,5 megabit per sekund, Finland 1,25 miljarder
              kronor fram till 2015, 1 megabit per sekund, Storbritannien 1
              ½ miljard kronor per år, 2 megabit per sekund, USA 48 miljarder
              kronor totalt, 5 megabit per sekund, Tyskland 1,7 miljarder, 50
              megabit per sekund, Sverige 0,17 miljarder på fem år, 0,02 megabit
              per sekund. Det är de siffror som Post- och telestyrelsen har
              presenterat. Det här är officiella siffror.
            </seg>
            <seg xml:id="i-8adf46dc2939786c-0">
              Det som Åsa Torstensson redovisar i sitt interpellationssvar
              ändrar inte de här relationerna. Vi måste höja vår ambitionsnivå
              betydligt om vi ska hänga med i den internationella konkurrensen
              i framtiden. Så är läget.
            </seg>
            <seg xml:id="i-513176603b428f09-0">
              En av de mest ambitiösa satsningar som genomförs nu sker i Australien
              som satsar 43 miljarder australiska dollar för att ge 90 procent
              av hushållen och företagen bredbandsaccess. Det projektet skapar
              25 00037 000 nya arbetstillfällen. Det är en oerhörd satsning.
            </seg>
            <seg xml:id="i-32f2692cd6fb6cf5-0">
              Vi behöver en nationell plan, en vision och en strategi. Vi behöver
              ta oss till nästa utvecklingsskede. Ni hänvisar till någon sorts
              översyn som ska ske i framtiden och förslag som ni ska komma med
              nu. Ni har haft tre år på er. Man skulle kunna ha använt den tiden
              betydligt bättre.
            </seg>
            <seg xml:id="i-e5aaae4df1123d27-0">
              Det som nu sker i vårt land är att många olika aktörer, precis
              som när man byggde järnväg en gång i tiden, tar olika initiativ.
              Det är energibolag, privata företag och kommuner. Man hittar många
              egna lösningar. På sina håll väljer man tekniska och affärsmässiga
              lösningar som försvårar nationell samordning. Ibland byggs näten
              ut i takt med att intäkterna kommer. Det blir lite av ur hand
              i mun.
            </seg>
            <seg xml:id="i-468e0dc19f9757e4-0">
              Kortsiktiga ekonomiska vinstintressen styr till viss del när
              den nya infrastrukturen borde sättas in i ett strategiskt perspektiv
              för att lyfta Sverige som IT-nation. Så nog finns det brister,
              nog finns det sådant som vi måste ta tag i. Åsa Torstensson har
              många stora utmaningar framför sig när det gäller sin utlovade
              översyn.
            </seg>
            <seg xml:id="i-70bc131f1ec9d31d-0">
              Så ser det alltså ut. Jag kan peka på att länder som Kanada,
              Portugal, Slovakien, Ungern och Irland också har lanserat offentliga
              investeringsprogram för bredband med strategier, officiella mål
              och mätbara mål.
            </seg>
            <seg xml:id="i-f42812e2a64e7f50-0">
              Jag kan se i Post- och telestyrelsens uppräkning att när det
              gäller Frankrike, Finland, Storbritannien, USA, Tyskland och Sydkorea
              står det ja på officiell strategi, och för alla dem står det ja
              när det gäller mätbara mål. För Sverige står det nej på båda punkterna.
              Det borde ha stått ja.
            </seg>
            <seg xml:id="i-17644625d691916d-0">
              Så är läget. Så skönmåla inte det här nu! Se det som det är och
              ta tag i problemen i stället! Då kanske den här debatten har lett
              till någonting.
            </seg>
            <seg xml:id="i-3aadcdc974051c0f-0">
              Jag är inte imponerad av något i det här förrän jag ser resultat.
              Det är bra att säga att man ska göra en översyn och att det kommer
              förslag, men vi får värdera förslagen och översynens substans
              när det kommer. För det finns en hel del i övrigt att önska när
              det gäller de här frågorna.
            </seg>
          </u>
          <note type="speaker" xml:id="i-461565eb5166c9d6-0">
            Anf. 37 ELIZA ROSZKOWSKA ÖBERG (m):
          </note>
          <u who="eliza_roszkowska_oberg_840edd" xml:id="i-c163d4fd004ca387-1">
            <seg xml:id="i-1bd2c79b2ce44ae8-0">
              Fru talman! Det gläder mig att Peter Hultqvist tänker på den
              svenska konkurrenskraften. Den svenska innovations- och konkurrenskraften
              är faktiskt bra. World Economic Forum bekräftar det i sin rapport.
            </seg>
            <seg xml:id="i-f0b072854fca3b62-0">
              Vi ligger på fjärde plats på listan av 137 länder och på andra
              plats när det gäller den tekniska konkurrenskraften. Det som är
              intressant här och som World Economic Forum pekar ut som en faktor
              som försvagar den svenska konkurrenskraften är den svenska skattenivån.
              Så där finns det också potential att visa resultat.
            </seg>
            <seg xml:id="i-bc2d7260914de2ce-0">
              Jag har uppfattningen när det gäller utbyggnad av IT-infrastrukturen
              att det offentliga inte bör konkurrera med det privata. Finns
              det vilja från privata aktörers sida att leverera bredband ska
              de får göra det på en marknad där det finns sund konkurrens och
              icke-diskriminerande villkor.
            </seg>
            <seg xml:id="i-a7cb12111f96623f-0">
              Det blir alltså inget bredbandsstöd i den form som presenterades
              av Bredbandsutredningen, eftersom det bedöms att ett sådant stöd
              skulle påverka marknaden alldeles för mycket och snedvrida konkurrensen.
              Staten, landsting och kommuner kan inte gå i konkurs. Det kan
              däremot hända privata företag. Det är därför det är så viktigt
              att staten inte slår ut näringslivet från marknaden, inte konkurrerar
              med privata företag och inte hämmar företag att drivas, startas
              och utvecklas.
            </seg>
            <seg xml:id="i-e88318663bb7be4a-0">
              Politiken och staten ska skapa bra förutsättningar för utveckling,
              se till att det finns en marknad med sunda regler, tydliga, långsiktiga,
              teknikneutrala regler, och att det finns konkurrens utan snedvridningar
              och begränsningar. Konkurrensen driver fram innovationer. Innovationer
              driver fram tillväxt. Det är det Sverige behöver.
            </seg>
          </u>
          <note type="speaker" xml:id="i-4bbd42c0d1e57c69-0">
            Anf. 38 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-4">
            <seg xml:id="i-332138d12ac7d099-0">
              Fru talman! Vi började det här resonemanget med att redovisa
              vad som hade gjorts. En del har gjorts. Huvuddelen var under den
              socialdemokratiska regeringen. Man avslutade programmet 2007.
              Det var 5 miljarder kronor, precis som Peter Hultqvist sade.
            </seg>
            <seg xml:id="i-159df736df01ba73-0">
              Då kan man fråga sig: Vad har hänt därefter? Hur många hushåll,
              byar och människor har därefter fått mer bredband och kunnat ta
              del av detta?
            </seg>
            <seg xml:id="i-6ce4408c995eff94-0">
              I svaret talar man om IT-mognad. IT-mognad handlar inte om man
              har bredband eller ej. Det är helt enkelt om man kan använda IT
              eller inte. Där har Sverige i andra mätningar jag vet inte om
              det är just i den mätning som statsrådet åsyftar legat på första
              plats ganska länge och låg outstanding där år ut och år in. När
              det var någon som började närma sig oss blev vi livrädda för att
              vi nästan hade blivit ikappsprungna. Men vi låg där på första
              plats i alla fall. Det är möjligt att sådana saker har ändrats
              under årens lopp.
            </seg>
            <seg xml:id="i-db71494128a118bf-0">
              Sedan blev jag väldigt oroad när man pratade om att det ska vara
              icke-diskriminerande och att vi inte ska konkurrera med privata
              företag. Det är nog min uppfattning också. Men problemet är de
              delar av landet som inte har en utbyggd IT-infrastruktur. I min
              region här i Helsingfors kan jag välja på hur många leverantörer
              som helst, men på de allra flesta håll finns det ingen leverantör
              över huvud taget.
            </seg>
            <seg xml:id="i-56f2be30231f4fa7-0">
              Jag träffar företrädare för kommunerna. Inte sällan har de gjort
              ett försök att få någon eller några leverantörer att engagera
              sig. De får efter ett tag beskedet att det inte finns någon som
              vill lägga det minsta lilla anbud eller göra någonting. Detta
              är ett problem i de här sammanhangen, fru talman.
            </seg>
            <seg xml:id="i-138d1c6437cb0a43-0">
              Min fråga till statsrådet måste ändå bli: Vad har hänt under
              de här tre åren? Jag misstänker att det inte är särskilt mycket.
            </seg>
            <seg xml:id="i-642d0c047b1ad56a-0">
              I så fall: Vad kommer statsrådet att göra för att vi i varje
              fall ska komma upp till det socialdemokratiska målet med 90 procent
              av alla hushåll? Hur ska man bära sig åt för att nå det målet?
            </seg>
            <seg xml:id="i-90fe5388b951e533-0">
              Med de få kronor som man redovisar i sitt svar kommer man inte
              att nå målet. Frågan är vad man ska göra, vad man konkret ska
              göra.
            </seg>
          </u>
          <note type="speaker" xml:id="i-2bd93c17b2c2c8c3-0">
            Anf. 39 Statsrådet ÅSA TORSTENSSON (c):
          </note>
          <u who="unknown" next="cont" xml:id="i-dc7bdd33d3bc0dcd-0">
            <seg xml:id="i-f5c0b161dd494f40-0">
              Fru talman! Peter Hultqvist är som oppositionspolitiker naturligtvis
              inte intresserad av att beskriva den verklighet som de övriga
              länderna befinner sig i och verkligheten bakom de siffror som
              jag just har beskrivit. Eftersom han ofta hänvisar till våra grannländer
              upprepar jag: Finlands statliga del i detta är 660 miljoner på
              fem år. I övrigt har man krav på och tilltro till marknaden.
            </seg>
            <seg xml:id="i-45ac1c9c3ac6d416-0">
              Regeringen har nyligen lämnat en budgetproposition där vi har
              lagt in 445 miljoner i 2010 års budget. Jag tror att de flesta
              som lyssnar på detta kan göra jämförelser.
            </seg>
            <seg xml:id="i-ed976b33fbd9046a-0">
              Peter Hultqvist fortsätter att blanda äpplen och päron i sin
              interpellation och hänvisar till Frankrikes riktnivå på 0,5 megabit
              per sekund för bredband, medan Sverige har en riktnivå på 20 kilobit
              per sekund. Det Peter Hultqvist refererar till är en nivå för
              funktionellt tillträde till Internet som ingår i de samhällsomfattande
              tjänsterna.
            </seg>
            <seg xml:id="i-3f71c4b732f8b02e-0">
              Det är riktigt att Frankrike har höjt nivån för funktionellt
              tillträde till Internet till 0,5 megabit per sekund. Samhällsomfattande
              tjänster är ett minimiutbud av elektroniska kommunikationstjänster
              som alla användare har rätt att ta del av. Rimliga krav på telefoni
              och funktionellt tillträde till Internet ska tillgodoses; därmed
              inte sagt att Sverige inte kan sätta upp högre mål och ha högre
              ambitioner för sin bredbandspolitik, och vi ska naturligtvis sikta
              högre.
            </seg>
            <seg xml:id="i-6eaa34d8c88a66f3-0">
              Men varje land har möjlighet att nationellt fastställa nivån,
              just för det funktionella tillträdet till Internet. Nivåerna varierar
              mellan de olika medlemsländerna, precis som i de siffror Peter
              Hultqvist använder sig av, men där blandar han som sagt var tyvärr
              äpplen och päron.
            </seg>
            <seg xml:id="i-0bf39b81cf853771-0">
              Fru talman! Man kan naturligtvis referera till utredningar. Regeringen
              använder PTS utredning som ett underlag för att värdera regeringens
              roll i att utveckla bredbandsanvändandet runt omkring i landet.
              Jag är ofta ute i Sveriges landsbygdsområden och inviger uppkopplingar,
              bredbands- och fibersatsningar. Det pågår ju väldigt mycket runt
              omkring i landet, och det är just därför, Peter Hultqvist, som
              regeringen nu lägger nya miljoner för att även dessa landsbygdsområden
              ska fortsätta utveckla och skapa bra förutsättningar för att förenkla
              vardagen för människor och för företag. Internetuppkopplingen
              är en viktig del när man skapar rättvisa villkor för landsbygden.
            </seg>
            <seg xml:id="i-ac08ca6b4e3d4c0a-0">
              Fru talman! Regeringen arbetar aktivt med att skapa bra förutsättningar
              runt om i landet. Vi har till exempel via HUS-reformen skapat
              möjlighet för skattereduktion för arbetskostnaden när man ansluter
              bredband till huset. Regeringen stöder också initiativ för att
              lägga ned kanalisation när annan infrastruktur byggs. Vi lägger
              fram åtgärder för att säkerställa och driftsäkra de robusta kommunikationerna
              och gör satsningar inom landsbygdsprogrammet som en del av den
              europeiska ekonomiska återhämtningsplanen. Totalt är detta 445
              miljoner kronor under 2010.
            </seg>
          </u>
          <note xml:id="i-ca189e2e63019d56-0">
            Ajournering
          </note>
          <note xml:id="i-5dcb76f766c3fe5f-0">
            Kammaren beslutade kl. 13.54 på förslag av tredje vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u who="unknown" prev="cont" xml:id="i-5ccc0b95de9d66df-0">
            <seg xml:id="i-077b3940436e911a-0">
              Återupptagna förhandlingar
            </seg>
            <seg xml:id="i-64e9f1fef4f63778-0">
              Jag ber att få hälsa statsministern och övriga deltagare under
              statsministerns frågestund välkomna.
            </seg>
            <seg xml:id="i-fa2e05014a122f1d-0">
              Effekten av skattesänkningar
            </seg>
          </u>
          <note xml:id="i-c3e13134df5a5285-0">
            Förhandlingarna återupptogs kl. 14.00.
          </note>
          <note xml:id="i-f5812fbf34740270-0">
            9 § Statsministerns frågestund
          </note>
          <note xml:id="i-ddb4f3222ce26d94-0">
            Anf. 40 FÖRSTE VICE TALMANNEN:
          </note>
          <note type="speaker" xml:id="i-c3ae99b84ca409f0-0">
            Anf. 41 MONA SAHLIN (s):
          </note>
          <u who="mona_sahlin_813e3b" xml:id="i-718ff5601d8118d7-0">
            <seg xml:id="i-e0dab3194c413bc6-0">
              Herr talman! Ungdomsarbetslösheten ökar väsentligt snabbare i
              Sverige än i övriga Europa, så man kan säga att våra ungdomar
              drabbas hårdare av krisen än ungdomar i andra länder.
            </seg>
            <seg xml:id="i-fbcf5437a62b956d-0">
              Även pensionärer drabbas hårt. De betalar högre skatt än löntagare
              en oanständig effekt av 85 miljarder i skattesänkningar som din
              regering har orsakat.
            </seg>
            <seg xml:id="i-b7219238e7fa0d10-0">
              Nu föreslår du, Fredrik Reinfeldt, att vi ska låna till ytterligare
              skattesänkningar. Höginkomsttagare som du och jag ska få 200 kronor
              till varje månad genom ofinansierade skattesänkningar, så min
              fråga är enkel; jag hoppas att den också är enkel att besvara.
              Den handlar om sambandet när det gäller jobben: Varför får en
              arbetslös ungdom jobb för att ni lånar till ytterligare skattesänkningar,
              samtidigt som pensionärerna halkar efter ännu mer?
            </seg>
          </u>
          <note type="speaker" xml:id="i-042d465dd25cafe5-0">
            Anf. 42 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-2">
            <seg xml:id="i-02d9515c1e339bc7-0">
              Herr talman! Pensionärerna betalar lägre skatt nu än de gjorde
              2006. Vi har under en lång tid haft problem med ungdomsarbetslöshet
              i Sverige. Jag tar gärna den diskussionen. Det handlar om brister
              i den svenska skolan och om höga trösklar in på den svenska arbetsmarknaden
              när det gäller ingångslöner och regelsystem, någonting som vi
              har försökt åtgärda genom riktade tröskelsänkningar. Man får till
              exempel en kraftig rabatt på arbetsgivaravgiften om man anställer
              någon som är under 26 år. Det är lite märkligt att ni föreslår
              att den rabatten tas bort det blir en kraftig skattesmäll för
              dem som är under 26 och som försöker få jobb.
            </seg>
            <seg xml:id="i-86e6c39b25344bdb-0">
              Vi för en total politik för jobb som handlar om att möta krisens
              verkningar med utbyggd arbetsmarknadspolitik och utbyggda utbildningssystem.
              Vi talar om 23 000 fler platser för nästa år och om 54 000 platser
              i utökade arbetsmarknadspolitiska åtgärder. Mycket av detta kommer
              att täcka in unga människor.
            </seg>
            <seg xml:id="i-3217377d179e104e-0">
              Sedan handlar det naturligtvis om att drivkrafterna för arbete
              måste bli rätt. Det vi konsekvent gjort är att vi har sänkt skatten
              för vanligt folk. Jag tror att det är någonting som man inte gillar
              inom Socialdemokraterna.
            </seg>
          </u>
          <note type="speaker" xml:id="i-552403b616678703-0">
            Anf. 43 MONA SAHLIN (s):
          </note>
          <u who="mona_sahlin_813e3b" xml:id="i-718ff5601d8118d7-1">
            <seg xml:id="i-63b967be6d54273a-0">
              Herr talman! På statsministerns svar lät det som att ungdomsarbetslösheten
              minskar inte ökar mer här trots eller beroende på de åtgärder
              som ni har vidtagit i Sverige eller att det blivit fler jobb.
              Antalet jobb har i stället faktiskt minskat.
            </seg>
            <seg xml:id="i-d2bc43a4289f2323-0">
              När det gäller jobbskatteavdraget, som ju ska vara drivkraften
              för jobb, har er ordförande i Finanspolitiska rådet, Lars Calmfors,
              beskrivit vad han menar är jobbeffekter av det: Lönerna kommer
              att öka i långsammare takt så att de blir lägre än de annars skulle
              ha blivit, och det är något som på sikt kan ge högre sysselsättning.
            </seg>
            <seg xml:id="i-1770446adc4c65e0-0">
              Löntagarna ska alltså betala för sina skattesänkningar med lönesänkningar,
              för annars blir det inga eventuella jobbeffekter. Är det inte
              i stället så att de enda mätbara effekterna av er politik de här
              åren är färre jobb, en ökad klyfta mellan pensionärer och löntagare
              samt orättvisa och ofinansierade skattesänkningar? Det är inte
              mycket till föregångsland annat än som avskräckande exempel på
              vad en högerregering i kristid gör!
            </seg>
          </u>
          <note type="speaker" xml:id="i-8af923a87223d0b3-0">
            Anf. 44 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-3">
            <seg xml:id="i-4ffea0e8f7e6a463-0">
              Herr talman! Jag har noterat tendensen till att det numera över
              huvud taget inte finns några referenser till finanskris och lågkonjunktur
              när Socialdemokraterna beskriver Sveriges utveckling. Det är rätt
              tydligt för alla andra i världen att nära nog hela världen hanterar
              effekterna av en mycket svår finanskris och en snabbt ökad arbetslöshet.
              Det spelar ingen roll om det är en socialdemokratisk eller en
              borgerlig regeringschef; alla har i princip samma problem. Tyngre
              drabbas dessutom exportberoende länder som exempelvis Sverige.
            </seg>
            <seg xml:id="i-4077c7d41ab6ed4d-0">
              Det är en utmaning för oss att se hur vi möter att vi på kort
              sikt riskerar att förlora kanske 300 000 jobb så att det inte
              övergår i varaktig arbetslöshet samt att vi lär av misstagen från
              tidigare insatser som ofta gjorde att det blev för mycket utanförskap
              av dem. Det är den politik vi för aktiva åtgärder.
            </seg>
            <seg xml:id="i-2efc1a3b21f78978-0">
              Vi möter här med arbetsmarknadspolitik och med utbildningsinsatser.
              Det är också väldigt många som nu börjar studera. En hel del av
              dem räknar vi dessutom som arbetslösa. När vi talar om ungdomsarbetslösheten
              ska ni veta att hälften av de här ungdomarna är heltidsstuderande,
              så vi har visat aktivitet. Jag tror att också detta med att göra
              det mer lönsamt att arbeta för vanligt folk är en viktig ingrediens
              tillsammans med annat.
            </seg>
            <seg xml:id="i-4ed294f36dab3dd7-0">
              Stöd till kulturtidskrifter
            </seg>
          </u>
          <note type="speaker" xml:id="i-3394177f363af019-0">
            Anf. 45 SIV HOLMA (v):
          </note>
          <u who="siv_holma_8514dc" xml:id="i-ed61c370545d87eb-0">
            <seg xml:id="i-2f7c7914869bfb11-0">
              Herr talman! I den befintliga statliga kulturpolitiken ska vi
              värna yttrandefriheten och skapa reella förutsättningar för alla
              att använda den. I förslag från alliansregeringen vill man ändra
              och snäva in den kulturpolitiska målsättningen: Kulturen ska vara
              en dynamisk utmanande obunden kraft med yttrandefriheten som grund.
            </seg>
            <seg xml:id="i-dabc76550f3ec452-0">
              Låt mig ta kulturskriftsstöden som ett exempel på nyordningen.
              Från att ha vänt sig till en allmän publik med samhällsinformation
              samt med ekonomisk, social och kulturell debatt vill man snäva
              in så att det handlar bara om kulturell debatt samt om analys
              och presentation inom de skilda konstarternas område.
            </seg>
            <seg xml:id="i-3df632ba8a5798a8-0">
              Det här innebär att samhällskritiska tidskrifter som Bang, Pockettidningen
              R, Expo med flera kommer att riskera att bli utan stöd. Min fråga
              är därför: Är stöd till kulturtidskrifter eller presstöd viktigt
              för att skapa reella förutsättningar för att alla ska kunna använda
              sig av yttrandefriheten?
            </seg>
          </u>
          <note type="speaker" xml:id="i-ecc3c9583288ce27-0">
            Anf. 46 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-4">
            <seg xml:id="i-f653b73eb6207844-0">
              Herr talman! Jag har noterat att en sammanställning visar att
              när vi har borgerliga regeringar i Sverige ökar kulturens andel
              av de samlade anslagen. Vår vilja är att försöka förnya vår kulturpolitik,
              som ju mycket uttolkades i 70-talets miljö, efter de förutsättningar
              som nu råder.
            </seg>
            <seg xml:id="i-0e07ce76cf228158-0">
              Det är väldigt lätt att då säga att varje förändring är fel,
              att allt ska bliva vid vad det har varit. Det tror jag är en felaktig
              utgångspunkt. Jag kan inte bedöma vad det exakta kulturtidskriftsstödet
              för var och en av dessa publikationer ska vara. Men jag är beredd
              att försvara en kulturpolitik som utvecklas med sin tid och som
              inte har som huvudutgångspunkt att stödja för överlevnad om det
              finns andra möjligheter för kulturtidskrifter att stå på egna
              ben.
            </seg>
            <seg xml:id="i-166597a42d41f5be-0">
              Det är inte en korrekt beskrivning att det är en kulturproposition
              präglad av att subventioner och stöd försvinner. Så är det inte,
              utan det är till och med så att det är inom ramen för en växande
              andel av statens samlade resurser som vi presenterar denna kulturpolitik.
            </seg>
          </u>
          <note type="speaker" xml:id="i-ba1f9eb0c4c6412d-0">
            Anf. 47 SIV HOLMA (v):
          </note>
          <u who="siv_holma_8514dc" xml:id="i-ed61c370545d87eb-1">
            <seg xml:id="i-a05b91dec369473a-0">
              Herr talman! Allting är relativt. Beroende på hur mycket de andra
              områdena minskar kan man på det sättet få kulturens del att öka.
            </seg>
            <seg xml:id="i-7b12c87e18e26d4b-0">
              Jag tycker att det är viktigt att värna yttrandefriheten och
              att skapa reella förutsättningar för alla att använda den. Det
              är det som det handlar om.
            </seg>
            <seg xml:id="i-eb96174dd7b35db4-0">
              Jag vill gärna ta detta principiellt. Innebär det här förslaget
              man vill ju snäva in stödet till kulturtidskrifter att färre röster
              så att säga kommer till tals och kommer att höras i kulturdebatten?
              Och vad vill statsministern göra för att fler ska kunna vara med
              i kulturdebatten och kunna skriva och göra allt det som gjorts
              via kulturtidskriftssystemet?
            </seg>
          </u>
          <note type="speaker" xml:id="i-3b94fa848096188a-0">
            Anf. 48 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-5">
            <seg xml:id="i-ba0b8fc8bfd9a3f8-0">
              Herr talman! Återigen: I en del fall kan det vara befogat att
              kritisera och ompröva. Men jag tror inte att någon skulle skriva
              under på beskrivningen att det inte saknas bredd och möjligheter
              att föra en debatt i Sverige. Det må gälla kulturutgångspunkter
              eller annan form av samhällsdebatt.
            </seg>
            <seg xml:id="i-82fec976f81e4bec-0">
              Allting är ju inte kopplat till tidskrifter, utan mycket av detta
              rör sig numera på webben och i Internetmiljö. En hel del ungdomar
              tycker att vi har ett ålderdomligt synsätt som tror att allting
              som ska läsas måste läsas i något som man håller i sin hand.
            </seg>
            <seg xml:id="i-1b91e895856aec44-0">
              Vi måste kunna vara öppna för att kulturens uttryck och sätt
              att nå människor kan förflytta sig och inte hävda att den enda
              kloka tanke vi tänkt tänkte vi på 70-talet och att varje förändring
              från det är fel. Då hamnar man, menar jag, i den typ av argumentering
              som jag tycker att Siv Holma har här i dag. Det är möjligt för
              mig att inom ramen för detta växande stöd göra en del omprövningar
              av kulturens inriktning.
            </seg>
            <seg xml:id="i-820494a1b28e953b-0">
              Uranbrytning i Sverige
            </seg>
          </u>
          <note type="speaker" xml:id="i-5eb4feb09ee70598-0">
            Anf. 49 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-9b960c0fdcd0d314-0">
            <seg xml:id="i-cdf66c649845cb45-0">
              Herr talman! Sommaren 2006 sade Fredrik Reinfeldt: Miljön är
              ingen prioriterad fråga för alliansen. Man måste våga prioritera
              i politik, och miljö- och kulturfrågor prioriterar vi inte.
            </seg>
            <seg xml:id="i-2ed88ace98506506-0">
              Vi fick ytterligare ett exempel på det tidigare i veckan när
              Fredrik Reinfeldt gav besked och sade att han anser att det är
              logiskt att Sverige öppnar för uranbrytning i samband med att
              regeringen också vill bygga tio nya kärnkraftsreaktorer.
            </seg>
            <seg xml:id="i-30f7d4e451f9dc44-0">
              Det här är en av de största miljöfrågorna ute i landet. Den har
              fått ganska lite uppmärksamhet här i huvudstaden, men det är väldigt
              många som vänder sig till mig och är mycket oroade över utvecklingen.
              Än så länge finns ingen ansökan om att starta uranbrytning, bland
              annat tack vare ett kompakt motstånd i de berörda kommunerna.
              Det pågår dock prospektering på 125 platser i landet. 18 kommuner
              har tydligt sagt nej, och 16 kommuner har inte tagit ställning.
            </seg>
            <seg xml:id="i-62ac3f0cdce9eb7a-0">
              När tycker statsministern att det är lämpligt att öppna en urangruva
              i Sverige, och hur blir det med det kommunala vetot?
            </seg>
          </u>
          <note type="speaker" xml:id="i-6b44391a389bb6b5-0">
            Anf. 50 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-6">
            <seg xml:id="i-7e8b38010075e45f-0">
              Herr talman! Eftersom jag 2006, till skillnad från Maria Wetterstrand,
              var med vid diskussionen med den journalist från vilket detta
              emanerar kan jag berätta vad som sades. Frågan var: Ska valet
              2006 ha miljön som huvudfråga? Jag sade: Nej, jag tycker att det
              ska vara jobben. Resten är, som vi brukar säga, historia.
            </seg>
            <seg xml:id="i-857149f5d5fd59dc-0">
              När det gäller uranbrytning vill jag bara påpeka att jag inte
              har ifrågasatt ett kommunalt veto. Jag har inte heller sagt något
              annat än att det måste bli en arbetsmiljö- och miljöprövning.
              Men jag står upp för min överenskommelse med den övriga alliansen
              om att vi avser att förlänga kärnkraftsparentesen. Jag är nämligen
              så oroad för klimatet och för fossilbränsleanvändningen i Sverige
              och i världen att arbetet att ytterligare trycka tillbaka fossilbränsleanvändningen
              måste komma först. Det blir då en förlängd kärnkraftsparentes,
              som kan öppna för diskussionen att det bränsle som används faktiskt
              finns också i Sverige och kanske inte bara ska tas från annat
              håll på jorden. Jag gör det dock inte genom att bryta kommunala
              veton eller genom att säga att jag inte ska lyssna på vad människor
              tycker.
            </seg>
          </u>
          <note type="speaker" xml:id="i-b59df1414295e2ef-0">
            Anf. 51 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-9b960c0fdcd0d314-1">
            <seg xml:id="i-bdeec47366c4c15f-0">
              Herr talman! En bidragande orsak till förvirringen i frågan kan
              vara att det ges olika besked från olika företrädare för regeringen
              när det gäller vad överenskommelsen har för betydelse för frågan
              om uranbrytning. Statsministern säger att det är en logisk följd
              att öppna upp för och tillåta uranbrytning i Sverige, medan miljöminister
              Andreas Carlgren för bara några månader sedan sade att det inte
              finns någonting i överenskommelsen som öppnar upp för ny uranbrytning.
            </seg>
            <seg xml:id="i-8bfc198c4b31f136-0">
              Vi rödgröna har tagit gemensam ställning och sagt att det inte
              blir någon uranbrytning i Sverige med en rödgrön regering. Vi
              har också läst underlaget till regeringens energiöverenskommelse
              och där sett att det inte finns något behov av att bygga nya kärnkraftverk
              i Sverige för att klara energitillförseln. Sverige kan mycket
              väl klara av elförsörjningen med hjälp av förnybar energi och
              effektiviseringar.
            </seg>
            <seg xml:id="i-d38a493bf17f8caa-0">
              Min enkla fråga är: Hur ska ni egentligen ha det i regeringen
              på miljöministerns eller statsministerns sätt?
            </seg>
          </u>
          <note type="speaker" xml:id="i-47b58e0f7f47f2df-0">
            Anf. 52 Statsminister FREDRIK REINFELDT (m):
          </note>
          <u who="unknown" next="cont" xml:id="i-dc7bdd33d3bc0dcd-1">
            <seg xml:id="i-ed8f1cc3876bcdd9-0">
              Herr talman! Återigen: Vi har öppnat för att investera i och
              till och med byta ut inom ramen för tio befintliga kärnkraftsaggregat.
              På det sättet förlängs kärnkraftsparentesen som ett sätt att trycka
              tillbaka fossilbränsleanvändningen. Parallellt med detta görs
              stora insatser för att få in förnybar energi. Det är det som gäller.
              Jag har sagt att jag inte kan utesluta att det i framtiden kan
              leda till en diskussion om att också det bränsle som vi har i
              omfattande mängd i Sverige kan komma i fråga. Jag har dock inte
              ifrågasatt kommunala veton, och jag har inte ifrågasatt att det
              måste ställas stränga miljö- och arbetsmiljökrav.
            </seg>
            <seg xml:id="i-2cba4414e34727a6-0">
              Maria Wetterstrand berättar att den rödgröna sidan har givit
              besked det blir ingen uranbrytning. Men har ni, alla tre tillsammans,
              givit besked om kärnkraften? Är ni redo att berätta i vilken takt
              ni ska stänga ned den svenska kärnkraften? Du påstod ju att ni
              är överens om att det på intet sätt ska tillåtas att bygga nya
              reaktorer. Många hör av sig till Maria Wetterstrand, men det här
              är också en fråga många hör av sig om. Hur ser kärnan i den rödgröna
              energipolitiken egentligen ut?
            </seg>
          </u>
          <note xml:id="i-baa3247bd93de488-0">
            Anf. 53 FÖRSTE VICE TALMANNEN:
          </note>
          <u who="unknown" prev="cont" xml:id="i-5ccc0b95de9d66df-1">
            <seg xml:id="i-4f7d20d4628ed880-0">
              Eftersom statsministern ställde en direkt fråga tillåter jag
              ett inlägg till.
            </seg>
          </u>
          <note type="speaker" xml:id="i-5e3284b7fe79911a-0">
            Anf. 54 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-9b960c0fdcd0d314-2">
            <seg xml:id="i-71a1e15e494899da-0">
              Herr talman! Vi har en energi- och klimatöverenskommelse mellan
              de rödgröna partierna som är oerhört tydlig i denna fråga. Vi
              säger nej till att öppna upp för ett fortsatt kärnkraftsberoende
              i ytterligare kanske 75 eller 100 år i Sverige, vilket regeringen
              vill. Det gör vi bland annat för att vi ser att det som behöver
              göras för att lösa klimatfrågan inte är att bygga nya kärnkraftsreaktorer
              som i så fall skulle bli klara långt efter det datum då världen
              måste vända utsläppen nedåt.
            </seg>
            <seg xml:id="i-0fe4bd26fdbbc8e1-0">
              Det finns mycket mer att göra när det gäller förnybar energi,
              och det finns mycket mer att göra när det gäller energieffektivisering.
              Att i ett sådant läge bestämma sig för att man ska satsa på kärnkraft
              som skapar radioaktivt avfall som vi lämnar över till barn och
              barnbarn att ta hand om i 100 000 år är, menar vi, en ansvarslös
              politik.
            </seg>
          </u>
          <note type="speaker" xml:id="i-00d600f7eb859e5f-0">
            Anf. 55 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-7">
            <seg xml:id="i-1fab2561886f8c74-0">
              Herr talman! Kära väljare, ni har nu lyssnat på den som kanske
              blir energiminister i en rödgrön regering. Jag hoppas att alla
              medlemmar i LO, Pappers och andra förbund hörde svaret: Här gäller
              nedstängning av svensk kärnkraft. Det får inte satsas och investeras,
              och någon parentes får inte förlängas.
            </seg>
            <seg xml:id="i-96a69dc7c53a3ad0-0">
              Det är ett tydligt besked och ett av de viktigaste beskeden inför
              nästa års val. Det finns en tydlig skillnad mellan hur vi ser
              på användningen av kärnkraft och hur den av Miljöpartiet företrädda
              rödgröna sidan ser på den.
            </seg>
            <seg xml:id="i-ab7c76ff90518e6a-0">
              Arbetslinjen och jobbskatteavdraget
            </seg>
          </u>
          <note type="speaker" xml:id="i-8f4758e6254fab1d-0">
            Anf. 56 ANNA TENJE (m):
          </note>
          <u who="anna_tenje_47c5a1" xml:id="i-8b3b462a6efed12b-0">
            <seg xml:id="i-c0c47f2937925cf1-0">
              Herr talman! Min fråga till statsministern rör arbetslinjen och
              jobbskatteavdraget.
            </seg>
            <seg xml:id="i-3384e90439881fe8-0">
              Det fjärde jobbskatteavdrag som regeringen nu har föreslagit
              i budgeten gör det mer lönsamt att arbeta än att inte göra det.
              Arbetslinjen ligger fast. I kristider väljer regeringen att satsa
              på ytterligare skattesänkningar. Detta välkomnar jag, men jag
              har också träffat många ute på gator och torg som inte riktigt
              får ihop logiken med att sänkt skatt på arbete ska hjälpa Sverige
              ur krisen. Vad är ditt svar till dem, Fredrik Reinfeldt?
            </seg>
          </u>
          <note type="speaker" xml:id="i-15a223b3f1e5db2a-0">
            Anf. 57 Statsminister FREDRIK REINFELDT (m):
          </note>
          <u who="unknown" next="cont" xml:id="i-dc7bdd33d3bc0dcd-2">
            <seg xml:id="i-70e258bde661d72c-0">
              Herr talman! Det finns inte en isolerad åtgärd som leder till
              jobb. Det handlar om attraktivitet att starta företag. Det handlar
              om de 17 miljarder vi i vårpropositionen ger till kommuner och
              landsting för att säkra att vi inte förlorar jobb i offentliga
              verksamheter. Det handlar om en aktiv arbetsmarknadspolitik för
              att fortsätta att söka jobb. Ingen ska alltså säga att det finns
              ett ensamt svar.
            </seg>
            <seg xml:id="i-e193b62eac1cc595-0">
              Varför spelar det roll hur hög skatt man har på arbete? Eller
              varför lägger vi extra beskattning på alkohol eller koldioxid?
              Syftet med det är ju att vi vill minska användningen av alkohol
              och dämpa utsläppen av koldioxid. Högre skatt ger mindre konsumtion.
              Det är bara det att det funkar på arbete också högre skatt på
              arbete leder till mindre arbete, och lägre skatt ökar arbetsviljan
              och drivkrafterna för eget arbete. Människor märker att de får
              mer kvar i plånboken och kan påverka sina egna liv.
            </seg>
            <seg xml:id="i-32d9292b81f065f5-0">
              Vi har riktat in det så att det träffar 4 ½ miljon löntagare.
              De största effekterna märks för dem som tjänar minst låginkomsttagare
              som vårdbiträden i hemtjänst och sjukvård. De har fått en förstärkning
              med en hel månadslön när vi nu genomför det fjärde jobbskatteavdraget.
              Detta, tillsammans med det övriga jag nämnde, menar jag ger jobb.
            </seg>
            <seg xml:id="i-15767654138c4260-0">
              EU:s skogspolitik
            </seg>
          </u>
          <note xml:id="i-011785a3fa7854e7-0">
            Anf. 58 ANITA BRODÉN (fp):
          </note>
          <u who="unknown" prev="cont" xml:id="i-5ccc0b95de9d66df-2">
            <seg xml:id="i-f5865dedc0c5a303-0">
              Herr talman! Min fråga till statsministern handlar om klimattoppmötet
              i Köpenhamn. Inför mötet kommer statsministern att spela en otroligt
              viktig roll, och jag vill börja med att önska all framgång i det
              arbetet och den uppgiften.
            </seg>
            <seg xml:id="i-fb660314fbd2ad3a-0">
              Det försvinner otroligt mycket skog, bland annat tropisk regnskog,
              varje år. Det är en yta lika stor som England som försvinner.
              Det är otroligt problematiskt eftersom skogen spelar en så viktig
              roll vad gäller klimatet och att få ned koldioxidutsläppen. Skogen
              står för 20 procent, vilket är lika mycket som EU:s utsläpp. Det
              är problematiskt också för att avskogningen har betydelse för
              förlust av biologisk mångfald 70 procent av den biologiska mångfalden
              finns här.
            </seg>
            <seg xml:id="i-fe52029b2eb4875a-0">
              Mina frågor till statsministern är: På vilket sätt är statsministern
              beredd att driva på för en gemensam EU-position och lyfta in skogen
              i klimatförhandlingarna? Bedömer statsministern att REDD-initiativet,
              REDD plus, som handlar om avskogning, också kommer att komma in?
            </seg>
          </u>
          <note type="speaker" xml:id="i-f82c4e09b22fec3c-0">
            Anf. 59 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-8">
            <seg xml:id="i-f84c87f76b9856d4-0">
              Herr talman! Jag var på det så kallade REDD plus-toppmötet i
              New York i förra veckan och var en av talarna. Jag inser alltså
              fuller väl betydelsen av skog som lösning för klimatfrågan. Det
              är framför allt Brasilien och Indonesien vi talar om. President
              Lula kommer till vårt särskilda toppmöte på tisdag, och det kommer
              att bli en av våra frågor att diskutera just detta: Hur stoppar
              vi skogsskövlingen i Brasilien? Vi vet nämligen att det är en
              av våra viktigaste kolsänkor att uppmuntra till mer framväxt av
              skog och hållbar skogsutveckling.
            </seg>
            <seg xml:id="i-d5d4cdf46fa4fffc-0">
              Vi är beredda att ta det som en del av de finansieringsdiskussioner
              som nu finns, det vill säga: Hur skapar man ekonomiska tydliga
              incitament som får stopp på den skogsskövling vi ser? Hur bejakar
              man över huvud taget och det är viktigt inte minst viktigt i ett
              skogstätt land som Sverige en aktiv skogsvårdande politik och
              återplantering så att den totala skogsmängden faktiskt växer?
              Det gör den i Sverige. Återigen: Det är en av våra viktigaste
              kolsänkor och en av de viktigaste vägarna till att få det riktiga
              svaret i Köpenhamn.
            </seg>
            <seg xml:id="i-91b1aeb3466e233e-0">
              Åtgärder mot ungdomsbrottslighet
            </seg>
          </u>
          <note type="speaker" xml:id="i-b7634f25b6936f90-0">
            Anf. 60 MIKAEL OSCARSSON (kd):
          </note>
          <u who="mikael_oscarsson_b81cce" xml:id="i-6dd1b9e7badad95a-0">
            <seg xml:id="i-5c753ca71983d75a-0">
              Herr talman! Under de senaste veckorna har vi fått uppleva i
              Uppsala att 200 bilar har blivit förstörda. De har bränts upp
              eller fått däcken sönderskurna. Vi har upplevt hur hotfulla ungdomsgäng
              bestående av upp till hundra 13-, 14-, 15- och 16-åringar uppträtt
              mycket aggressivt mot polisen. Vi har upplevt hur en 61-åring
              som ville stoppa att hans bil blev uppbränd när han skulle till
              ett bröllop blev nedslagen med en gatsten. Mycket annat har hänt,
              och det har använts kamphundar.
            </seg>
            <seg xml:id="i-f0c1f7608d866baa-0">
              Nu är frågan hur vi får en ändring på detta. Jag tror själv på
              familjens betydelse, föräldraansvaret. Naturligtvis är det här
              också någonting där det krävs mer polisresurser. Jag vet att regeringen
              satsar kraftfullt, men tyvärr har statistiken inte förbättrats.
              Hur kan vi få en ändring på det?
            </seg>
            <seg xml:id="i-d63abf7f52661e04-0">
              En specifik fråga: Är det inte rimligt att föräldrarna på något
              vis blir betalningsskyldiga vid sådan här grov skadegörelse? Jag
              anser det.
            </seg>
          </u>
          <note type="speaker" xml:id="i-ee7824262b549997-0">
            Anf. 61 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-9">
            <seg xml:id="i-75747f3ae6f9fcf5-0">
              Herr talman! Det vi ser i Gottsunda och på en del andra platser
              i Sverige är en allvarlig signal om att vårt samhälle inte fungerar
              så bra som vi alla skulle önska. Låt mig också säga det uppenbara:
              Den som i sena tonåren kastar sten och bränner bilar måste ställa
              sig frågan: Vill jag att andra ska bete sig så här? Är det här
              det samhälle som vi vill se utvecklas i Sverige? Rimligen måste
              man komma till slutsatsen att man inte vill det. Det öppna Sverige,
              det Sverige där vi inte har den här typen av uttryck är det samhälle
              vi vill se i alla delar av Sverige.
            </seg>
            <seg xml:id="i-93be7e0d1499f4fb-0">
              Jag ska inte påstå att det finns några enkla och snabba svar.
              Jag vill inte heller påstå att det här är en diskussion som uppkom
              just nu, utan vi har sett den utvecklingen över tid där vi haft
              problem med frågor kring integration i vissa förortsmiljöer.
            </seg>
            <seg xml:id="i-47bff33a1fbce6da-0">
              Jag tror att familjen har sin roll, att skolans kvalitet och
              betydelse inte kan underskattas, men det handlar också om föreningsliv,
              möjligheter att bli sedd som ung människa, att ha någonting viktigt
              och vettigt att göra. Det handlar också om rättsväsendet och polisens
              närvaro. Jag tror på fler poliser som är närvarande över tid och
              som lär känna ungdomarna. Jag tror som sagt att det finns flera
              svar, bland annat de som frågeställaren nämnde.
            </seg>
            <seg xml:id="i-5c55d7ac71007737-0">
              Bankernas bonusprogram
            </seg>
          </u>
          <note type="speaker" xml:id="i-22344e585dfb027b-0">
            Anf. 62 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-0a3a64d6a228700c-0">
            <seg xml:id="i-a38c9a2f1fb2a9b8-0">
              Herr talman! Vi har noterat att man, trots att det har varit
              stora problem inom bankerna, fortsättningsvis tänker dela ut stora
              bonusar, 5,1 miljarder. Jag såg att finansmarknadsministern för
              femte gången i rad jag har räknat häpnar över detta. Vällovligt
              är, skulle jag vilja säga, som regeringen har gjort, att ta upp
              frågan i EU och på G20-mötet. Jag kan ingenting annat säga än
              att det ligger i linje med vad jag gärna ser att man gör. Men
              jag tycker att bristen är att regeringen inte gör någonting på
              hemmaplan. Vi kan inte ha en finansmarknadsminister som häpnar
              varje gång det händer, utan vi måste se till att vi gör någonting
              i sak.
            </seg>
            <seg xml:id="i-88e99d8b76419e19-0">
              Min fråga är: Vad tänker statsministern göra på hemmaplan för
              att komma till rätta med detta? Jag antar att statsministern inte
              sitter och väntar på att EU och G20 ska lösa frågan för oss. Det
              här måste lösas hemma i Sverige, om vi inte vill fortsätta på
              det här sättet.
            </seg>
          </u>
          <note type="speaker" xml:id="i-3684a72e44f2158b-0">
            Anf. 63 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-10">
            <seg xml:id="i-5761034eaf73e0f3-0">
              Herr talman! Jag är som många andra kund i en bank. Man blir
              lite upprörd över bonusar. Jag vill gärna säga det. Det är många
              som jobbar i banker och finansiella institutioner och som inte
              har höga löner, som sliter hårt och som inte riktigt känner igen
              sig i sådana här diskussioner. Vi talar om några få befattningshavare
              som får osannolika summor i form av bonusar.
            </seg>
            <seg xml:id="i-2b7239b803e66bf6-0">
              Vi har redan gjort, vilket Sven-Erik Österberg känner till, en
              hel del. Vi satte upp en begränsning om man sökte att komma in
              i det statliga garantisystemet som innebar att vi begränsade möjligheterna
              till bonusutbetalningar till de fem ledande befattningshavarna
              i den svenska bank eller finansiella institution som gick in i
              systemet. Det verkar naturligtvis.
            </seg>
            <seg xml:id="i-e770527aa7749b4b-0">
              Skälet till att vi inte isolerat i Sverige gör allting är att
              det inte får den verkan vi avser. Vi måste agera gränsöverskridande.
              Därför tycker jag också, precis som Sven-Erik Österberg, att det
              är viktigt att vi får ett genombrott vid G20 och får ett globalt
              svar med en rad delar för att begränsa bonusutbetalningarna som
              andel av inkomst, att sådana inte utbetalas vid förlust och att
              det tas riktiga beslut. Syftet är naturligtvis att komma runt
              och komma bort från de excesser som vi har sett i historien och
              som vi tycker oss se återvända. Det tycker jag är det ansvarsfulla
              sättet att få ett globalt svar, som förhoppningsvis gör att vi
              slipper se detta i framtiden.
            </seg>
            <seg xml:id="i-84ceba71191f1400-0">
              Regeringens miljöpolitik
            </seg>
          </u>
          <note type="speaker" xml:id="i-0fb3499e8fffc1cc-0">
            Anf. 64 PER BOLUND (mp):
          </note>
          <u who="per_bolund_0a9708" xml:id="i-de20390d75ed1ca9-0">
            <seg xml:id="i-58422260de3202e1-0">
              Herr talman! Just nu pågår internationella förhandlingar i Bangkok
              som ska förbereda klimatmötet i Köpenhamn i december. De här förhandlingarna
              går tyvärr trögt. Sveriges regering har som ordförandeland i EU
              ett enormt ansvar i processen fram till mötet i Köpenhamn. För
              att Sverige ska kunna leda vägen till ett hållbart klimatavtal
              krävs det att vi är ett föredöme själva. Vi kan inte säga en sak
              i internationella förhandlingar och göra en annan sak på hemmaplan.
            </seg>
            <seg xml:id="i-6299e5b9c5f3c541-0">
              Tyvärr går regeringens politik just nu i många frågor i helt
              fel riktning. Regeringens nya budget medför att koldioxidskatterna
              sänks för första gången på 30 år i reala termer. Regeringen har
              nyligen beslutat att genomföra det dyraste motorvägsprojektet
              någonsin i Sverige, Förbifart Helsingfors. Nu senast framkom det
              att den svenska isbrytaren Oden används för att leta efter ny
              olja i Arktis, med regeringens goda minne.
            </seg>
            <seg xml:id="i-e5eabbc847c0a308-0">
              Vid Moderaternas partistämma i slutet av augusti höll statsministern
              ett tal under rubriken Föregångslandet Sverige. Hur kan det vara
              förenligt med att vara ett föregångsland att staten sänker miljöskatter
              och hyr ut sin isbrytare för ökad oljeutvinning?
            </seg>
          </u>
          <note type="speaker" xml:id="i-32d497250a257088-0">
            Anf. 65 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-11">
            <seg xml:id="i-3ce6e97f9cf34b27-0">
              Herr talman! Jag kommer precis från en lunch och ett samtal om
              detta med FN:s generalsekreterare Ban Ki Moon. Han var mycket
              tydlig och tackade för det svenska ledarskapet i klimatfrågan.
              Jag vill gärna vidaresända den hälsningen till Sveriges riksdag
              eftersom jag menar att det har funnits ett mycket brett stöd för
              det. Sverige ligger längst fram i världen i användande av klimatskatter
              och klimatstyrning. Vi har en klimatskatt i form av koldioxidskatt
              som precis har passerat 1 000 kronor per ton. Det finns tre länder
              till i Europa som har en sådan, och de ligger på 200. I Kina,
              Indien och USA som är stora utsläppsländer finns ingen sådan koldioxidskatt.
            </seg>
            <seg xml:id="i-9c80a523596451e6-0">
              Då kan man göra som Miljöpartiet och låtsas som att vi inte gör
              någonting och alla andra är före oss. Jag förstår att det bottnar
              i någon sorts inhemskt behov, men det har väldigt lite med verkligheten
              att skaffa. Jag tror därför mer på generalsekreteraren i FN när
              han tackar oss för vårt ledarskap och för vår fortsatta beslutsamhet
              att driva på världen för att få ett klimatavtal på plats i Köpenhamn.
              Det är globala svar som behövs, och vi ska ta vår del av ansvaret.
            </seg>
            <seg xml:id="i-b62cf65403838a93-0">
              Kulturstöd
            </seg>
          </u>
          <note type="speaker" xml:id="i-c7a13c5518504ee5-0">
            Anf. 66 BERIT HÖGMAN (s):
          </note>
          <u who="berit_hogman_17a4be" xml:id="i-62511f7f713a6789-0">
            <seg xml:id="i-b328553bb2bc724f-0">
              Herr talman! Jag vill återkomma till det ämne som Siv Holma tog
              upp, för jag tycker att det var en anmärkningsvärd nonchalans
              som statsministern visade i den frågan.
            </seg>
            <seg xml:id="i-0e5dd8fea80886f7-0">
              Just nu pågår ett upprop över hela landet, lett av chefredaktörer
              och kulturchefer, angående det fria ordet. Jag kunde inte i min
              vildaste fantasi tro att vi i Sverige skulle behöva ha en debatt
              om yttrandefrihet och yttrandemöjlighet 2009. Det har vi nu med
              anledning av den proposition som regeringen har lagt fram.
            </seg>
            <seg xml:id="i-19e58643731365d7-0">
              Nu ska alltså staten avgöra vad som är önskvärd kultur- och samhällsdebatt.
              Oavsett om debatten förs på webben eller i en tidskrift behöver
              den fria debatten stöd och support.
            </seg>
            <seg xml:id="i-f152d9a7683ee8be-0">
              Tycker inte statsministern att det är obehagligt, rent av pinsamt,
              att en regering lägger fram ett förslag som innebär att oberoende,
              men inte sällan för en regering obehagliga, debatter ska tystas
              ned?
            </seg>
          </u>
          <note type="speaker" xml:id="i-15bb25e4781b9e00-0">
            Anf. 67 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-12">
            <seg xml:id="i-ef6b04bdd6ae3c5b-0">
              Herr talman! Jag tror inte att det är en alldeles korrekt beskrivning
              av avsikten i kulturpropositionen. Återigen: Man måste ha en möjlighet
              att reflektera över och utveckla en politik som slogs fast på
              70-talet. Jag delar inte uppfattningen att all grund för det fria
              ordet i Sverige helt är länkad till vilka bidrag vi betalar till
              olika tidskrifter. Jag tror att frågan är bredare än så. Men jag
              har inte heller tagit ansvar för att lägga fram en proposition
              som står i bjärt kontrast till den tidigare förda politiken. Jag
              har också noterat att det är många som påpekat det. Det är en
              utveckling och en modernisering, men den bygger i stora drag på
              kulturpolitiken såsom den har formulerats, med fortsatt stöd till
              viktiga kulturuttryck i olika delar av den kulturella sfären.
              Det var det jag försökte ge uttryck för.
            </seg>
            <seg xml:id="i-b6941c3356efe9f5-0">
              Konkurrensutsatt fjärrvärme
            </seg>
          </u>
          <note type="speaker" xml:id="i-6f847a2dceaa4681-0">
            Anf. 68 CURT LINDEROTH (m):
          </note>
          <u who="hans_linde_f4736f" xml:id="i-23be53c8b4c7c2e0-0">
            <seg xml:id="i-5b728447e5c6193e-0">
              Herr talman! Min fråga gäller Fjärrvärmeutredningen. Konkurrensverket
              lämnade en rapport som var beställd av regeringen tidigare i år
              om olika åtgärder för att förbättra konkurrensen inom olika områden,
              bland annat inom fjärrvärmeverken. Det gäller frågan om tredjepartsinträde.
            </seg>
            <seg xml:id="i-40b25ba3a59b0d21-0">
              Lyckligtvis har regeringen redan den 22 januari i år lämnat direktiv
              till en utredning, och den ska vara klar den 30 april 2010. Nu
              har det tyvärr gått mer än åtta månader sedan dess, och såvitt
              jag vet har inte någon utredningsman tillsatts.
            </seg>
            <seg xml:id="i-5a5699ea27b69f66-0">
              Jag hoppas då att herr statsminister, bland alla sina andra tunga
              plikter, skulle kunna ge en hint till några lämpliga tjänstemän
              om att vi snabbt får en sådan utredning till stånd. Mer än hälften
              av uppvärmningen sker genom fjärrvärme i Sverige, så det är många
              medborgare som önskar detta.
            </seg>
          </u>
          <note type="speaker" xml:id="i-348e6006dc61aedd-0">
            Anf. 69 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-13">
            <seg xml:id="i-4727bd7c0ce65a61-0">
              Herr talman! Utbyggnaden av fjärrvärme i Sverige är en viktig
              del i att vi ligger långt framme i klimatfrågan. Det är ett mycket
              mer klimatriktigt sätt att försörja med värme, inte minst i ett
              lite kallt land som Sverige. Men det är också viktigt att det
              inte får bli en monopolsituation. Det är många som irriterar sig
              på höga priser, som man ibland har möjlighet att ta ut när det
              gäller energiförsörjning. Det är i den delen vi försöker bryta
              upp risken för ett sådant monopol.
            </seg>
            <seg xml:id="i-bb4c9c07c233d622-0">
              Frågan är inte bortglömd men ännu inte färdigberedd i Regeringskansliet.
              Det är därför som utredningen ännu inte är tillsatt.
            </seg>
            <seg xml:id="i-185b53cd5184bd9f-0">
              Skattesänkningarna
            </seg>
          </u>
          <note type="speaker" xml:id="i-36edd42003eca599-0">
            Anf. 70 LARS JOHANSSON (s):
          </note>
          <u who="lars_johansson_1e1d92" xml:id="i-32d5ff8970fe1447-0">
            <seg xml:id="i-1c63bfe2ee8d7318-0">
              Herr talman! Jag har försökt att granska statsministerns uttalanden
              när det gäller att sänka skatter därför att det ska bli fler jobb.
              Jag har gått in på Moderaternas hemsida och kunnat konstatera
              att Moderaterna ända sedan 1921 har krävt sänkta skatter. Det
              har inte spelat någon roll om det har varit lågkonjunktur, högkonjunktur,
              om det varit finanskris eller om det har handlat om att bygga
              ut välfärden, till exempel en skola för alla, bygga ut sjukvården
              eller äldreomsorgen ni har alltid krävt sänkta skatter.
            </seg>
            <seg xml:id="i-79961cf4043e9bf3-0">
              När ni senast hade möjligheten att ha statsministerposten, alltså
              19911994, både inför valet 1991 och efter valet 1994, krävde ni
              sänkta skatter. Det är alltid sänkta skatter.
            </seg>
            <seg xml:id="i-ebc01bb14490ce30-0">
              Jag hoppas verkligen att väljarna inte går på ert prat om att
              sänkta skatter är för jobben. Det är klart att det egentligen
              handlar om det andra, som kommer i bisatser, att ni tycker att
              vi ska ha mindre välfärd, att var och en ska betala mer själv
              oavsett om man har möjlighet till det eller inte. Tycker statsministern
              att det är att ta ansvar för landets ekonomi att nu återigen sänka
              skatterna när vi har stora budgetunderskott?
            </seg>
          </u>
          <note type="speaker" xml:id="i-db389efdc9fc41a4-0">
            Anf. 71 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-14">
            <seg xml:id="i-386742abca8aa453-0">
              Herr talman! Om jag får återgälda vänligheten så har väl Socialdemokraterna
              begärt höjda skatter sedan 1889, så det är väl välkända positioner.
              Jag vill ändå inskärpa att vi inte sänker skatten hur som helst,
              utan syftet har varit att hitta en metod som leder till att drivkrafterna
              för arbete växer.
            </seg>
            <seg xml:id="i-261cc5217882eb45-0">
              Vi valde ett jobbskatteavdrag. Ibland kallas det förvärvsavdrag.
              Det finns i 1012 länder, de länder som har kunnat uppvisa resultat
              och kommit längst med att fler får jobb och med att bryta ned
              utanförskap. Det var det Clinton gjorde i USA och det var det
              Blair gjorde i Storbritannien. Vi ser en lång rad utvecklade länder
              som använder just den här tekniken, ett förvärvs- eller jobbskatteavdrag
              som riktar sig till dem som har förvärvsinkomster. Det gör svart
              ekonomi vit. Det ökar drivkrafterna för eget arbete. Det har en
              profil, om man använder det rätt, som mest gynnar dem som tjänar
              minst. Det är en låginkomsttagarvänlig politik som framför allt
              ökar drivkrafterna för deltidsarbetande kvinnor eller lågavlönade
              kvinnor i offentlig sektor.
            </seg>
            <seg xml:id="i-0ff2f2c1296d8f01-0">
              Om frågan var om jag är beredd att ställa upp för den politiken
              i fortsättningen är svaret ett rungande ja.
            </seg>
          </u>
          <note xml:id="i-2651a437d7577d7e-0">
            Skyddet av polishelikoptrarna
          </note>
          <note type="speaker" xml:id="i-f28dc642115f3003-0">
            Anf. 72 KARL GUSTAV ABRAMSSON (s):
          </note>
          <u who="karl_gustav_abramsson_226c93" xml:id="i-3d832bf0002a6de6-0">
            <seg xml:id="i-958c123dc233f719-0">
              Herr talman! Med risk för att det blir lite tjatigt vill jag
              ta upp det som hände förra veckan, rånet mot värdecentralen i
              Västberga. Det har kommit fram en del fakta som jag tycker att
              vi borde ta tag i från samhällets sida. Då vill jag ställa en
              fråga men först ge lite bakgrund.
            </seg>
            <seg xml:id="i-f975e28101082b54-0">
              År 2007 tillsatte regeringen en utredning om samhällets helikopterverksamhet.
              Där ingick polisflygets helikoptrar. Bland annat diskuterade utredningen
              polisflygets stationeringar i Sverige. Man tog då bland annat
              upp den utsatta helikopterns stationering i Myttinge och föreslog
              att den skulle flyttas. Då var det Bromma som var aktuellt.
            </seg>
            <seg xml:id="i-23548b486ea075c9-0">
              Nu har vi hört att regeringen inte tänker göra någonting. Det
              här är viktiga samhällsfunktioner som vi måste ta ansvar för.
              Då är min fråga till statsministern: Varför tänker regeringen
              inte fatta något beslut i frågan om att göra någonting åt polisflyget?
            </seg>
          </u>
          <note type="speaker" xml:id="i-9c39f1c2c415b058-0">
            Anf. 73 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-15">
            <seg xml:id="i-cf4a7af17babcbd0-0">
              Herr talman! Regeringen överväger visst att titta på detta. Men
              problemet med Bromma, för att ta det exemplet, är att de har ett
              avtal som innebär att man inte får bedriva flygverksamhet efter
              kl. 22 på kvällen. Och det är klart att det vore starkt begränsande
              om meddelandet blev att vid rån på natten ingriper inte helikoptrar.
              Det öppnar för ny innovativ verksamhet i den organiserade brottsligheten.
            </seg>
            <seg xml:id="i-20713e042a1f91b0-0">
              Jag vill också påpeka att vi har kraftfullt byggt ut rättsväsendets
              resurser under denna mandatperiod. Vi talar om 5 miljarder i förstärkta
              ramar. Det är faktiskt en historisk satsning på fler poliser.
              Också särskilda insatser har satts samman, och 200 poliser är
              speciellt avsatta för att agera mot grovt organiserad brottslighet.
            </seg>
            <seg xml:id="i-8af9c7735b86d3a7-0">
              Det är väl uppenbart att det här visade att skyddet och säkerheten
              kring polishelikoptrarna inte var tillräcklig. Men det innebär
              inte att vi inte har kommit fram till det slutgiltiga avgörandet.
              Det är klart att dessa diskussioner förs med polis, försvarsmakt
              och andra involverade.
            </seg>
            <seg xml:id="i-85296449a9d512d3-0">
              Skattesänkningarna och jobben
            </seg>
          </u>
          <note type="speaker" xml:id="i-1444744688424b03-0">
            Anf. 74 PETER HULTQVIST (s):
          </note>
          <u who="peter_hultqvist_c9866b" xml:id="i-489b9142bda8eb0b-6">
            <seg xml:id="i-7acc0942e1c93c47-0">
              Herr talman! Den nuvarande regeringen avskaffade förmögenhetsskatten.
              Aftonbladet gjorde en granskning för ett tag sedan som visar att
              det är ett antal herrar som får betala rejält mycket mindre i
              skatt, 1 miljon i veckan, står det.
            </seg>
            <seg xml:id="i-2e2bd0b750f14fb2-0">
              Det är alltså så att statskassan dräneras på ca 5 miljarder beroende
              på det här. 60 procent av förmögenhetsskatten betalades av den
              tiondel av befolkningen som hade de högsta inkomsterna. De här
              artiklarna visar på personer som har fått 48 miljoner, 29 miljoner,
              25 miljoner, 15 miljoner, 12 miljoner och så vidare i sänkt skatt.
              Jag tror inte att de här människorna egentligen behöver det för
              sitt liv och sin välfärd.
            </seg>
            <seg xml:id="i-16f6d70fb93eceea-0">
              Det här känns orimligt när arbetslöshetsprognoserna samtidigt
              skrivs upp. Man räknar med högre socialbidragsutgifter med 5 miljarder,
              och antalet fattiga ökar med 30 procent. Så här ser alltså fördelningspolitiken
              ut i dag.
            </seg>
            <seg xml:id="i-1e05eb993315da34-0">
              På vilket sätt ger det här fler jobb? Och tänker statsministern
              vidta någon form av åtgärder mot den här typen av grundläggande
              orättvisor i Sverige med stora klyftor?
            </seg>
          </u>
          <note type="speaker" xml:id="i-6d841c939b02e2d1-0">
            Anf. 75 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-16">
            <seg xml:id="i-9452421a6c30cdc1-0">
              Herr talman! Ibland är det bra att man har lite minne. Vi minns
              den socialdemokratiska förmögenhetsskatten. Det var den som miljonärer
              betalade men miljardärer var befriade från. Det var en osthyvelsprincip
              ni hade skapat med en förmögenhetsskatt som godtyckligt och närmast
              frivilligt betalades av pensionärer som betalat av på sitt hus,
              medan riktigt rika människor, dem du just visade på bild, inte
              betalade någon förmögenhetsskatt. Alternativet var att inte bo
              i Sverige. Man kan ju föra en sådan politik och tvinga människor
              att lämna landet. Vi tror inte att det är bra för jobb och för
              investeringar.
            </seg>
            <seg xml:id="i-7432f0ea4a3379a0-0">
              Man skulle ha kunnat göra motsvarande uppvisning med den av Göran
              Persson och Socialdemokraterna borttagna arvs- och gåvoskatten.
              Det var människor som fick 10, 15, 20 miljoner utan beskattning.
              Vi kan föra debatten på det sättet.
            </seg>
            <seg xml:id="i-a9f3798392b174d3-0">
              Ja, jag tror att mer pengar som investeras och stannar i Sverige
              ger jobb, och jag är beredd att stå upp för en sådan politik.
              Jag har inte sett något socialdemokratiskt förslag på hur man
              ska utforma sin förmögenhetsskatt. Jag hör att ni pratar mycket
              om det, men ni har inget tekniskt färdigt förslag. Därför vet
              jag faktiskt inte vad ni står för.
            </seg>
            <seg xml:id="i-05e8729370357e43-0">
              Regelkrånglet för företagen
            </seg>
          </u>
          <note type="speaker" xml:id="i-2710e54d9b959123-0">
            Anf. 76 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-5">
            <seg xml:id="i-3c758ced204659c6-0">
              Herr talman! Vi har noterat att ett av de vallöften som alliansen
              gav var att man skulle minska krånglet för företagen. Nu har man
              efter mycket om och men klarat av det första lilla, lilla betinget.
              Man har minskat krånglet med 2 procent under perioden 20072008.
              Om man ska se till hela mandatperioden har man väl tvärtom snarare
              ökat regelkrånglet varje år.
            </seg>
            <seg xml:id="i-ede0cd38827b1cc2-0">
              När man detaljgranskar det här kan man konstatera att det är
              inom en enda sektor som det skett en ordentlig minskning, och
              det är livsmedelssektorn. Det är positivt i sig. Men nu är det
              ju så att de flesta företag inte är inom livsmedelssektorn. Inom
              några sektorer har regelkrånglet ökat ordentligt. Det handlar
              om transporter, det handlar om hälso- och sjukvård. Exakt vilka
              regler det är tror jag att varken statsministern eller jag kan
              reda ut på den här korta stunden.
            </seg>
            <seg xml:id="i-d7f57787c017bb4a-0">
              Min fråga är: Kommer man trots detta att nå sina 25 procent till
              år 2010? Vad är statsministerns bedömning?
            </seg>
          </u>
          <note type="speaker" xml:id="i-1ceb407867cf1061-0">
            Anf. 77 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-17">
            <seg xml:id="i-06c1d95ea8678a9c-0">
              Herr talman! Jag har inget färdigt underlag för att ge något
              färdigt svar på frågan i dag när det gäller det av Sverige formulerade
              regelminskningsmålet. Det finns också ett motsvarande mål på EU-nivå.
              Jag kan inte heller i den delen svara på om detta är möjligt.
            </seg>
            <seg xml:id="i-15ee95ab9009be1a-0">
              Ambitionen är tydlig. Vi tycker att vi har gjort en lång rad
              regelförenklingar. Många myndigheter och verksamheter är dock
              måna om att behålla sina regelsystem. Därför är det möjligt att
              vi inte når så långt som vi hade hoppats. Jag har dock i dag inget
              underlag för att veta exakt var vi kommer att vara 2010.
            </seg>
            <seg xml:id="i-9c9de05d9892b42d-0">
              Kommunalt veto mot uranbrytning
            </seg>
          </u>
          <note type="speaker" xml:id="i-818a62a81400955d-0">
            Anf. 78 PER ÅSLING (c):
          </note>
          <u who="per_asling_eef4de" xml:id="i-794e1f7d88bb6879-0">
            <seg xml:id="i-50194566a4152c93-0">
              Herr talman! Statsministerns uttalande om uranbrytning häromdagen
              skapade berättigad oro och väckte frågor runt om i landet, bland
              annat i Storsjöbygden i Jämtland. Jag är tacksam för det klara
              besked statsministern gav här när det gäller det kommunala vetot,
              men frågan väcker starka känslor hos människor som är rädda för
              att det trots det kommunala vetot ändå kan komma tillfällen när
              prospekteringsbolag ges möjlighet att gå vidare. Det förutsätter
              givetvis en lagändring.
            </seg>
            <seg xml:id="i-475d2a4628069b34-0">
              Vad kan vi göra för att ytterligare stärka det kommunala vetot?
            </seg>
          </u>
          <note type="speaker" xml:id="i-db43985e0a7678fb-0">
            Anf. 79 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-18">
            <seg xml:id="i-24525c50f5ab1997-0">
              Herr talman! Jag har inte ställt i utsikt att det behöver stärkas
              av det enkla skälet att jag anser att det finns ett kommunalt
              veto. Det kan inte fungera på annat sätt än att en kommun har
              rätt att säga ja eller nej till en sådan prospektering.
            </seg>
            <seg xml:id="i-dbf027cee17edf20-0">
              På något sätt blir det som att vi ska lova saker som bygger på
              att vi förutsätts ljuga eller inte mena det vi säger. Det är svårt
              att föra samhällsdebatt på det sättet.
            </seg>
            <seg xml:id="i-6a2bc04aeab8e6bf-0">
              Jag förstår dock Per Åslings fråga. Jag har nämligen läst hur
              en del ledarredaktioner på tidningar i Västerbotten uttolkar vad
              jag säger det vill säga först ger jag ett rakt besked som sedan
              förvanskas. Denna förvanskning uttrycker man sedan oro för att
              den möjligen kommer att skapa oro. Det är inte så konstigt eftersom
              det är en kraftig förvanskning.
            </seg>
            <seg xml:id="i-9c8639bf2a5f8de4-0">
              Jag har varit tydlig med att gällande lagar respekteras, att
              arbetsmiljö och miljöfrågor är styrande och att kommunalt veto
              gäller. Därför finns det ingen grund för denna oro. Vi får dock
              fortsätta föra en diskussion om hur den riktiga mixen av svensk
              energi ska se ut i framtiden.
            </seg>
            <seg xml:id="i-8b8dba9e5a55f63b-0">
              Utbyggnad av läkarutbildningen
            </seg>
            <seg xml:id="i-d4a2c6cacb6a794c-0">
              Anf. 80 LENNART SACRÉDEUS (kd):
            </seg>
            <seg xml:id="i-f6a767141c9ccb8a-0">
              Herr talman! Statsministern får gå från ämne till ämne. Min fråga
              gäller ett av välfärdens kärnområden. På 25 år har det inte etablerats
              några nya läkarutbildningar i vårt land. Det skiljer Sverige från
              många andra västländer. Österrike har 40 procent fler läkare och
              Danmark 60 procent fler läkare än vad vi har i vårt land. I Danmark
              har det nästan blivit ett bekymmer att det är så många svenska
              läkarstuderande. Samtidigt ser vi att antalet stafettläkare ökar
              runt om i landet, framför allt i de landsting där det inte finns
              någon läkarutbildning.
            </seg>
            <seg xml:id="i-eea7895dca4099b5-0">
              Är det dags för en reform och en rejäl satsning på fler läkarutbildningar
              i ett land som saknar läkare och som ligger långt efter omvärlden?
            </seg>
          </u>
          <note type="speaker" xml:id="i-d3739311ea7e8920-0">
            Anf. 81 Statsminister FREDRIK REINFELDT (m):
          </note>
          <u who="unknown" xml:id="i-56cc324d0a8f4413-19">
            <seg xml:id="i-055c2fdbd1067d8e-0">
              Herr talman! Regeringen mötte diskussionen i Köpenhamn och Danmark
              om att många svenska studenter läser medicin där med att öka antalet
              platser i svensk läkarutbildning. Det är nu på plats.
            </seg>
            <seg xml:id="i-42d62ceff02d536c-0">
              Jag har i och för sig sett en del underlag som påpekar att Sverige
              på sina håll är mycket läkartätt. Som ofta när det gäller samhällsdebatt
              kan man diskutera detta. Då blir det mer en diskussion om hur
              effektivt vi använder våra läkarresurser och hur vi får mest möjligt
              ut ur skattebetalarnas pengar i detta hänseende.
            </seg>
            <seg xml:id="i-124dec0c279fcd02-0">
              Vi håller med om att det fanns grund för diskussion och oro i
              denna fråga. Därför utökade vi antalet platser. Jag är dessutom
              beredd att föra ett samtal som kopplar in effektivitetsdiskussionerna
              om hur många läkare vi egentligen har i Sverige.
            </seg>
            <seg xml:id="i-776101a2c9e367bf-0">
              Skattelättnad för pensionärer
            </seg>
          </u>
          <note type="speaker" xml:id="i-7013e8b874461945-0">
            Anf. 82 INGE GARSTEDT (m):
          </note>
          <u who="inge_garstedt_61f29b" xml:id="i-c51bead01f5e0b80-0">
            <seg xml:id="i-eb5238f21ae2fbfe-0">
              Herr talman! Jobbskatteavdraget har varit på tapeten. Många,
              framför allt pensionärsorganisationerna, tycker att det är orättvist.
              Varför har statsministern och regeringen valt att kompensera de
              sämst ställda pensionärerna med ökat bostadsbidrag och lägre skatt?
              Varför har man inte valt att lägga skattesänkningen rakt över?
              Det hade uppfattats som rättvisare.
            </seg>
          </u>
          <note type="speaker" xml:id="i-bdf3a9a84b48df75-0">
            Anf. 83 Statsminister FREDRIK REINFELDT (m):
          </note>
          <u who="unknown" next="cont" xml:id="i-dc7bdd33d3bc0dcd-3">
            <seg xml:id="i-254444c89782c031-0">
              Herr talman! Låt oss först slå fast att vi har sänkt skatten
              för alla pensionärer. Vi har gjort det med särskild tyngdpunkt
              på de pensionärer som har minst marginaler av det enkla skälet
              att det ofta från pensionärer och pensionärsorganisationer beskrivs
              som viktigt att göra så. Varför? Jo, för att vi har de kanske
              största ekonomiska skillnaderna som finns i det svenska samhällslivet
              just bland pensionärer. Vi har både dem som har allra minst, den
              grupp av äldre kvinnor som inte har förvärvsarbetat och därför
              har mycket låg pension, och dem som förvaltar mycket stora förmögenheter.
              Att försöka vara pricksäker i en sådan miljö bygger på att man
              riktar in sig på dem som har de lägsta pensionerna.
            </seg>
            <seg xml:id="i-ecfb9cfd886221fa-0">
              Vi har också tagit bort det statliga fastighetsskattesystemet
              och ersatt det med en kommunal fastighetsavgift. Det har gynnat
              stora grupper av pensionärer som äger bostäder. Det gäller också
              en del andra skatteförändringar. Man måste se på hela skattesituationen.
              Då finner man att vi brett sänkt skatten för alla pensionärer.
              Jag välkomnar trycket från pensionärer som vill se ytterligare
              sänkt skatt. I sådan miljö trivs moderater.
            </seg>
          </u>
          <note xml:id="i-76e60b2c6c0d9804-0">
            Anf. 84 FÖRSTE VICE TALMANNEN:
          </note>
          <u who="unknown" prev="cont" xml:id="i-5ccc0b95de9d66df-3">
            <seg xml:id="i-f01d546243aa9d82-0">
              Med det var dagens frågestund över. Vi tackar statsministern
              och övriga deltagare.
            </seg>
          </u>
          <note xml:id="i-ddea7a78fae5723c-0">
            10 § (forts. från 8 §) Svar på interpellation 2009/10:15 om utbyggnaden
            av bredband
          </note>
          <note type="speaker" xml:id="i-d5a27f13698cff34-0">
            Anf. 85 PETER HULTQVIST (s):
          </note>
          <u who="peter_hultqvist_c9866b" xml:id="i-489b9142bda8eb0b-7">
            <seg xml:id="i-93cdde1c4302a313-0">
              Herr talman! Den statistik och de uppgifter om bredband och positioneringar
              som jag har använt mig av i denna debatt är PTS egna uppgifter.
              Man har i tabeller jämfört olika länder. Jag kan inte se att det
              är något fel på denna statistik.
            </seg>
            <seg xml:id="i-6a65a147a0b45f0f-0">
              Det är intressant att notera att de satsningar som är planerade
              i olika länder, som jag tidigare har redogjort för, kommer att
              ge högre kapacitetsöverföringsmöjligheter för en lång rad länder
              men inte för Sverige som planeringen ser ut nu. I en lång rad
              länder har man en officiell strategi med mätbara mål, vilket vi
              inte har.
            </seg>
            <seg xml:id="i-8fe3503bbe411892-0">
              Följande står i rapporten från Post- och telestyrelsen: En annan
              utmaning berör kapacitetsproblem. Även om kvaliteten i de svenska
              bredbandsnäten generellt är god förefaller det finnas begränsningar
              för användare som är i behov av högre hastigheter. Eftersom efterfrågan
              på kapacitet sannolikt kommer att öka kraftigt i samband med den
              framtida tjänsteutvecklingen ser PTS tydliga risker för att dessa
              kapacitetsbegränsningar får betydligt större inverkan på den svenska
              bredbandssituationen på lite längre sikt. Stora framtida investeringar
              kommer att behövas, vilket sannolikt blir mycket tungt att bära
              för en industri som samtidigt kan förvänta sig att bredbandsmarknadens
              totala omsättning ökar i en betydligt lägre takt än tidigare.
            </seg>
            <seg xml:id="i-53569c9376af5826-0">
              Detta stämmer bra med det jag tidigare har sagt. Vi har en stor
              utmaning framför oss. Det behövs en nationell strategi, mer samordning
              och mer visionärt tänkande. De pengar som är anslagna i dag, den
              planering som finns och framför allt den splittring som finns
              i utbyggnaden av detta är inte acceptabla och löser inte problemet.
              Vi måste ta tag i detta om vi ska kunna hävda oss konkurrensmässigt
              och långsiktigt som nation.
            </seg>
          </u>
          <note type="speaker" xml:id="i-47063fe9896c68f4-0">
            Anf. 86 Statsrådet ÅSA TORSTENSSON (c):
          </note>
          <u who="unknown" xml:id="i-56cc324d0a8f4413-20">
            <seg xml:id="i-bffe154d48471820-0">
              Herr talman! Peter Hultqvist refererar till ett antal siffror
              från Post- och telestyrelsen. De siffrorna behöver inte vara fel,
              men det blir missvisande när Peter Hultqvist blandar äpplen och
              päron. Det är därför jag har lagt energi på att förtydliga vilka
              investeringar, mål och strategier man gör exempelvis i vårt grannland
              Finland. Jag gör därtill konkreta ekonomiska jämförelser med de
              insatser som regeringen gör i 2010 års budget.
            </seg>
            <seg xml:id="i-7c6e4bdf92e68564-0">
              Det är något som Peter Hultqvist undviker att förhålla sig till.
              Det är naturligtvis inte oppositionens ansvar. Därför är jag tydlig
              och säger att vi nu investerar och tillför resurser för att fortsatt
              utveckla bredbandsutbyggnaden på landsbygden. Vi är mycket medvetna
              om att det finns delar av landsbygden som marknadens egna drivkrafter
              aldrig kommer att vara intresserade av.
            </seg>
            <seg xml:id="i-278426c35a7f5351-0">
              Det generella är att det är marknadsaktörer som ska tillgodose
              behovet av IT-infrastruktur. Därför skapar vi bra regelsystem
              och bättre förutsättningar för konkurrens.
            </seg>
            <seg xml:id="i-647f5530bfdfaf4e-0">
              Vi tillför 445 miljoner för bättre utbyggnad, för robustare system
              och för att man, när man ändå gräver, också lägger ned tomrör.
              Allt i syfte att utnyttja de tillfällen som ges för att på bästa
              möjliga sätt utnyttja våra resurser så att vi skapar fortsatt
              utbyggnad av bra bredbandskapacitet i alla delar av landet.
            </seg>
          </u>
          <note xml:id="i-89dbc45cfc15bd35-3">
            Överläggningen var härmed avslutad.
          </note>
          <note xml:id="i-0cef8345d7743295-0">
            11 § Svar på interpellation 2009/10:8 om införande av moratorium
            rörande hbt-flyktingar från Irak
          </note>
          <note type="speaker" xml:id="i-ae8e510c3eec3b60-0">
            Anf. 87 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-9480ce1a835e86a8-0">
            <seg xml:id="i-f2bf139bdcb0fb04-0">
              Herr talman! Börje Vestlund har frågat mig om jag är beredd att
              ta initiativ till att ett moratorium för avvisningar av hbt-personer
              införs snarast och till att EU:s medlemsländer stoppar avvisningar
              av hbt-flyktingar till Irak. Börje Vestlund har också frågat vilka
              åtgärder jag på längre sikt är beredd att initiera för att riksdagens
              beslut om asyl till personer som förföljs på grund av sin sexuella
              läggning eller könsidentitet också får genomslag i praktiken.
            </seg>
            <seg xml:id="i-ab447f82f0a13ab8-0">
              När det gäller Börje Vestlunds första fråga, om initiativ till
              ett moratorium för avvisningar av hbt-personer, vill jag hänvisa
              till mitt svar den 10 september 2009 på Börje Vestlunds fråga
              om införande av moratorium rörande hbt-flyktingar från Irak (2008/09:1195).
              Enligt utlänningslagen är en person att anse som flykting om han
              eller hon på grund av ras, nationalitet, religiös eller politisk
              uppfattning eller på grund av kön, sexuell läggning eller annan
              tillhörighet till viss samhällsgrupp känner välgrundad fruktan
              för förföljelse. Det som avgör om en asylsökande ska få stanna
              som flykting är om han eller hon, mot bakgrund av de individuella
              omständigheterna i det enskilda fallet, riskerar förföljelse.
              Omständigheterna utgörs av den asylsökandes egen berättelse tillsammans
              med vad som är känt om förhållandena i hemlandet. Migrationsverket
              och migrationsdomstolarna gör en samlad bedömning av de uppgifter
              som framkommer i ärendet.
            </seg>
            <seg xml:id="i-f402db1fc1437988-0">
              Självklart ska den svenska regeringen fortsätta att driva frågor
              om hbt-personers grundläggande rättigheter i EU-sammanhang men
              det är varje medlemsstats ansvar att fatta beslut i enskilda asylärenden.
              Det bör dock uppmärksammas att sexuell läggning omnämns som exempel
              på en särskild samhällsgrupp i det så kallade skyddsgrundsdirektivet,
              det vill säga Europeiska rådets direktiv 2004/83/EG av den 29
              april 2004 om miniminormer för när tredjelandsmedborgare eller
              statslösa personer ska betraktas som flyktingar eller som personer
              som av andra skäl behöver internationellt skydd samt om dessa
              personers rättsliga ställning och om innehållet i det beviljade
              skyddet.
            </seg>
            <seg xml:id="i-4028e5ebf4f73536-0">
              Vad gäller frågan om att bevilja asyl till personer som förföljs
              på grund av sin sexuella läggning eller könsidentitet så utgår
              jag från att Migrationsverket och domstolarna tillämpar den aktuella
              bestämmelsen på ett korrekt sätt. Som jag tidigare nämnt har regeringen
              anvisat Migrationsverket att i utbildnings- och kompetenshänseende
              uppmärksamma hbt-personers situation. Mot den här bakgrunden ser
              jag inte att det föreligger behov av åtgärder från min sida.
            </seg>
          </u>
          <note type="speaker" xml:id="i-b2e19e47e198ce82-0">
            Anf. 88 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-6">
            <seg xml:id="i-4535ac30c3c2377b-0">
              Herr talman! Jag ber att få tacka för svaret. Även om statsrådet
              knappast har svarat på mer än möjligen den första av mina frågor
              säger statsrådet ändå något i sitt bristfälliga svar: Jag vill
              inget göra. Jag kan inget göra. Jag ska inte göra något.
            </seg>
            <seg xml:id="i-1a3f551b2388f559-0">
              Jag vill påstå att det svaret har vi fått i denna kammare varje
              gång dessa frågor har varit uppe till debatt oavsett vilken politisk
              hemvist migrationsministern just då har haft.
            </seg>
            <seg xml:id="i-fc50837d2a6b6dfb-0">
              Statsrådet anför att han har gjort allt som står i hans makt.
              Ändå, migrationsministern, skickas homosexuella tillbaka till
              Irak där vi vet att de i dag förföljs, torteras och dödas. Migrationsministern
              vill inte göra något åt situationen. Säg det så är statsrådet
              åtminstone ärlig.
            </seg>
            <seg xml:id="i-679dee5cc5bb482a-0">
              Herr talman! I början av 80-talet blev jag aktiv i den svenska
              hbt-rörelsen. Då var mördandet, torterandet och förföljandet en
              vanlig företeelse i Iran. Det är så än i dag. Då var man faktiskt
              modig när man vågade ta upp de här frågorna i kammaren. Vpk:s
              Jörn Svensson, till exempel, ställde precis de frågor om Iran
              som jag i dag har ställt i min interpellation. Redan då svarade
              den dåvarande invandrarministern: Jag kan inget göra. Jag vill
              inget göra. Jag ska inte göra något.
            </seg>
            <seg xml:id="i-4023ad77512aa039-0">
              Nu, snart 30 år senare, har vi samma fråga och svaret är detsamma,
              trots att vi har fått en lagstiftning som tydligt säger att sexuell
              läggning är en egenskap som ska tolkas som samhällsgrupp enligt
              flyktingbestämmelserna.
            </seg>
            <seg xml:id="i-4660d91974b777e7-0">
              Trots den skärpningen av lagstiftningen väljer Migrationsverket
              att bortse från lagstiftarens vilja när det gäller just sexuell
              läggning. Migrationsverkets tolkning av lagstiftningen är minst
              sagt underlig. Jag vet inget annat område där man år ut och år
              in tillåter en myndighet att bortse ifrån vad lagstiftaren uttryckligen
              har begärt vid en ändring av lagen.
            </seg>
            <seg xml:id="i-9000636de404f22d-0">
              Jag erkänner gärna att det finns ett försvar för tidigare invandrar-
              och migrationsministrar, även om det är litet. De hade inte en
              så tydlig lagstiftning som den här regeringen har.
            </seg>
            <seg xml:id="i-0386e24d495084c0-0">
              Såvitt jag minns var statsrådet ledamot av socialförsäkringsutskottet
              och stod bakom majoriteten för vad som uttalades om utlänningslagen
              i utskottet. Jag vill hävda att statsrådet och ingen annan har
              det fulla politiska ansvaret för att svensk lagstiftning följs.
            </seg>
            <seg xml:id="i-189e5834b6d11832-0">
              Nej, statsrådet vill inte medverka till moratorium. Då är frågan
              hur många hbt-personer som ska förföljas, torteras och dödas innan
              migrationsministern förstår att detta är ett stort problem. Ministern
              säger ju att han noga följer frågan. Hur många ska dödas innan
              migrationsministern är beredd att göra några förändringar?
            </seg>
            <seg xml:id="i-d42377f50c6d217f-0">
              Sverige är nu ordförande i EU. Vi vet alla att statsrådet arbetar
              hårt för att få till stånd en politisk överenskommelse angående
              en gemensam asylpolitik. Jag önskar statsrådet lycka till med
              det arbetet. Frågan är om hbt-flyktingar är något som finns på
              dagordningen och i förhandlingarna. Är den svenska attityden även
              i de här fallen: Jag kan inget göra. Jag vill inget göra. Jag
              kommer inte att göra något.
            </seg>
            <seg xml:id="i-a1e2fde078d7ca4f-0">
              Slutligen vill jag fråga statsrådet: När kommer hbt-personer
              att få genomslag i Migrationsverkets praxis?
            </seg>
            <seg xml:id="i-0d6ed780491f93d0-0">
              Är det inte snart dags att bryta devisen: Jag kan inget göra.
              Jag vill inget göra. Jag kommer inte att göra något.
            </seg>
          </u>
          <note type="speaker" xml:id="i-b69997d317047690-0">
            Anf. 89 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-9480ce1a835e86a8-1">
            <seg xml:id="i-f5e638e58e7ec8e9-0">
              Herr talman! Jag tycker att det här är angelägna och viktiga
              frågor.
            </seg>
            <seg xml:id="i-0cf1d7f2582d6bb4-0">
              Innan jag går in på dem ska jag göra en reflexion över Börje
              Vestlunds engagemang här i kammaren. Det är bra att man tar upp
              frågor för diskussion och debatt. Det är bra att man försöker
              utveckla en migrationspolitik och en asylpolitik som så många
              människor som möjligt här i landet kan stå bakom.
            </seg>
            <seg xml:id="i-f7904e60aa8594b6-0">
              Det är min uppfattning som migrationsminister att det därför
              också är viktigt att arbeta med skyddsgrunderna.
            </seg>
            <seg xml:id="i-abffd2e41df9b673-0">
              Att, som Börje Vestlund gör från talarstolen, påstå att den här
              regeringen jag vet inte hur det har varit med tidigare regeringar
              har haft som mantra att inte göra något är att inte tala sanning.
            </seg>
            <seg xml:id="i-9bba3320a3d5aff9-0">
              Vi arbetar inom Europeiska unionen mycket tydligt för att skapa
              ett gemensamt europeiskt asylsystem där personer som är i behov
              av internationellt skydd har tillgång till en effektiv rättsprocess.
            </seg>
            <seg xml:id="i-63db9bb50b43f013-0">
              Sverige har en viktig roll när det gäller att föra fram hbt-personers
              rättigheter i dessa sammanhang. Det är också en roll som Sverige
              kommer att ta.
            </seg>
            <seg xml:id="i-b5eefb0f5e2c85fa-0">
              Vi har också i detta sammanhang arbetat för att vi ska slå vakt
              om den ordning som vi har i Sverige där det är personers individuella
              asylskäl som bedöms. Det är bara bra att Börje Vestlund förklarade
              att han står bakom den ordning som riksdagen röstade igenom 2005/06.
              Jag önskar att man kunde säga samma sak om Socialdemokraternas
              tilltänkta samarbetspartner i Miljöpartiet och Vänstern som inte
              alls är intresserade av ett gemensamt europeiskt asylsystem, vilket
              skulle ge fler människor skydd. De är för den delen inte heller
              särskilt intresserade av att stå upp för den ordning med migrationsdomstolar
              som vi har i Sverige.
            </seg>
            <seg xml:id="i-5f38d852ff964f52-0">
              Vad har förresten hänt sedan vi fick en ny regering, Börje Vestlund?
              Det är ganska mycket på det här området, jämfört med tidigare,
              när det gäller hbt-frågorna. Regeringen anvisade till exempel
              i Migrationsverkets regleringsbrev för 2007 det var en av mina
              första åtgärder som statsråd att verket i utbildningshänseende
              särskilt skulle uppmärksamma frågor som rör hbt-personer. Ett
              sådant uppdrag hade verket aldrig tidigare haft.
            </seg>
            <seg xml:id="i-f4631f1c11e17d81-0">
              Det skulle vara intressant att höra Börje Vestlunds reflexion
              över detta eftersom han också ingick i riksdagen under den förra
              mandatperioden och också under mandatperioden dessförinnan, om
              jag inte missminner mig.
            </seg>
            <seg xml:id="i-cfaf640c7b1f1860-0">
              Vilka initiativ tog Börje Vestlund som riksdagsledamot och hans
              parti för att det i Migrationsverkets instruktioner skulle framgå
              att man skulle utbilda sig självt på detta område, så att de tjänstemän
              som ytterst faktiskt är ansvariga för att pröva asylärenden har
              rätt kompetens på detta område?
            </seg>
            <seg xml:id="i-03f07c7d2d39993c-0">
              Alltnog, nu har verket ett sådant uppdrag, och man är också ålagt
              att återkomma till regeringen för att tala om hur man arbetar.
              I regleringsbrevet för 2008 anvisade regeringen att Migrationsverket
              skulle redovisa detta arbete. För 2009 vill regeringen se hur
              verket analyserar sitt kompetensbehov i frågor om grupper som
              kan vara särskilt utsatta, däribland hbt-personer.
            </seg>
            <seg xml:id="i-eacb730141b36838-0">
              Mitt intryck som statsråd är att Migrationsverket har kommit
              långt i arbetet med hbt-frågorna och att verket har ett i grunden
              gott samarbete med frivilligorganisationer som är engagerade i
              villkoren för asylsökande hbt-personer.
            </seg>
            <seg xml:id="i-1c6769870186ab94-0">
              Jag träffar själv RFSL regelbundet och för en dialog med dem.
              Men det kanske är ännu viktigare att verket träffar den typen
              av organisationer och tar intryck av vad de säger, tycker och
              tänker.
            </seg>
            <seg xml:id="i-e26b64dd8e2d474b-0">
              Min förhoppning är att vi ska kunna fortsätta att driva dessa
              frågor aktivt under mandatperioden. Det är, eftersom Börje Vestlund
              frågor vilket ansvar jag har, ett ansvar som jag tänker ta fullt
              ut, och jag har här inför kammaren redovisat att regeringen uppenbarligen
              har gjort väsentligt mycket mer bara under de första åren som
              vi har styrt Sverige än vad förutvarande regeringar har lyckats
              åstadkomma. Jag väntar, som sagt var, på Börje Vestlunds reflexioner
              kring detta.
            </seg>
          </u>
          <note type="speaker" xml:id="i-fbe61249ba87c1fc-0">
            Anf. 90 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-7">
            <seg xml:id="i-75e3e7e383c5b30a-0">
              Herr talman! Jag hade inte förväntat mig någonting annat av statsrådet
              eftersom statsrådet alltid i alla svar säger: Vi gör väldigt lite,
              men ni gjorde minsann mycket mindre.
            </seg>
            <seg xml:id="i-5e747e9a7d2f4289-0">
              Det är precis vad statsrådet säger i svar efter svar. Det blir
              man inte speciellt mycket bättre på.
            </seg>
            <seg xml:id="i-b10bcee36f0fa920-0">
              Jag har här redovisat ett problem som statsrådet inte är omedveten
              om, och ändå skickar man tillbaka hbt-personer att torteras, förföljas
              och dödas. Detta gör man medvetet från den svenska regeringen.
              Någon annan tolkning kan jag inte göra hur gärna jag än skulle
              vilja.
            </seg>
            <seg xml:id="i-71672078325752ec-0">
              I svaret på min interpellation har man fortfarande devisen: Jag
              kan inget göra, jag vill inget göra, och jag kommer inte att göra
              något.
            </seg>
            <seg xml:id="i-57589d1cb455a001-0">
              Sedan kan man utbilda hur många som helst i hbt-kunskap eller
              kring hbt-personers situation om det inte får något genomslag.
              Det har nämligen inte fått något genomslag i detta fall sedan
              Jörn Svensson stod och diskuterade dessa frågor på 80-talet.
            </seg>
            <seg xml:id="i-29d46cf465369f3c-0">
              Herr talman! Jag har hållit på med dessa frågor i 30 år, och
              ändå är situationen densamma, oavsett vilket namn eller vilken
              politisk färg som den aktuella migrationsministern har haft. Folk
              skickas tillbaka för att torteras, förföljas och mördas.
            </seg>
            <seg xml:id="i-7c415956948485ca-0">
              Det påstås att man har kommit långt, men man har inte kommit
              så långt på Migrationsverket att man har ändrat hur man bedömer
              dessa fall, utan fortfarande skickar man tillbaka människor.
            </seg>
            <seg xml:id="i-6442c48a3054c27a-0">
              Jag tycker också att det är utmärkt att man för en dialog, både
              att statsrådet för en dialog och att Migrationsverket för en dialog.
              Men om man inte tar in det som man får till sig och omvandlar
              detta till någonting praktiskt politiskt betyder den här dialogen
              inte någonting. Då har den inte haft någon verkan.
            </seg>
            <seg xml:id="i-de2aa99839e68b8a-0">
              Jag gör vad jag kan på min sida för dessa frågor eftersom jag
              är ganska trött på att höra den devis som vi har hört i så många
              år: Jag vill inget göra, jag kan inget göra och jag kommer inte
              att göra någonting.
            </seg>
            <seg xml:id="i-d1a22e83312dc1f4-0">
              Jag ska kommentera en sak som jag inte hann kommentera i mitt
              första anförande. Jag tycker att det är utmärkt att Jan O Karlsson
              och Barbro Holmberg fick igenom att sexuell läggning är en särskild
              samhällsgrupp enligt det skyddsgrundsdirektiv som vi i dag arbetar
              efter.
            </seg>
            <seg xml:id="i-6feb45fbdae9d470-0">
              Jag har inte sett någonting om hbt-personer i Helsingforssprogrammets
              handlingar eller i handlingarna till riksdagens EU-nämnd, och
              jag brukar kasta ett getöga extra när det gäller just flyktingfrågor.
              Men jag har inte sett någonting om hbt-personer där. Det är en
              massa prat från talarstolar och i vackra tal. Men när kommer vi
              att se en förändring av politiken? Det har vi inte sett än. Det
              är prat och prat och prat, men det gäller knappast de personer
              som riskerar att utvisas från Sverige därför att man säger: Jag
              vill inget göra, jag ska inget göra och jag kommer inte att göra
              någonting.
            </seg>
          </u>
          <note type="speaker" xml:id="i-1e2a4fcc1f47a630-0">
            Anf. 91 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-9480ce1a835e86a8-2">
            <seg xml:id="i-a854b5ad23cc0f14-0">
              Herr talman! Det är, som sagt var, en intressant diskussion,
              i synnerhet när motdebattören inte alls tar intryck av det som
              man säger eller bekvämar sig med att följa huvudspåren i debatten.
            </seg>
            <seg xml:id="i-05ac9ca69fec4d4c-0">
              Man kan utbilda hur många som helst, säger Börje Vestlund. Jag
              skulle vilja säga att det är ett kavat uttalande i dessa sammanhang,
              lite för kavat enligt min mening.
            </seg>
            <seg xml:id="i-6bea2e3b0dcc70cc-0">
              Först och främst har vi självständiga myndigheter och domstolar
              i det här riket. Det är inte riksdagen eller regeringen som med
              fjärrkontroll bestämmer vem som får lov att stanna och vem som
              får avslag på sina asylansökningar. Det handlar om rättsprocesser,
              Börje Vestlund. Det är just det som den nya ordning som vi införde
              i bred politisk enighet i den här kammaren befäster.
            </seg>
            <seg xml:id="i-27d28a4319082f8a-0">
              Om detta ska kunna fungera på ett bra sätt måste de tjänstemän
              som är satta att pröva asylansökningar ha korrekt utbildning.
              Det är därför som denna fråga är av central betydelse.
            </seg>
            <seg xml:id="i-614f396769909129-0">
              Det är bra, säger Börje Vestlund, att den tidigare socialdemokratiska
              regeringen lade fram en proposition som vann gehör i riksdagen,
              också den med bred politisk förankring, om att sexuell läggning
              skulle vara en skyddsgrund. Men uppenbarligen hade man sedan inte
              mod nog, kraft nog eller vilja nog för att använda ett mantra
              att ge Migrationsverket i dess regleringsbrev ett ansvar för att
              utbilda sin personal. Det var vi som gjorde detta.
            </seg>
            <seg xml:id="i-a260ea821743cd8d-0">
              Det händer ingenting, säger Börje Vestlund. Låt mig då få tala
              om vad som står i Migrationsverkets årsredovisning från 2007,
              alltså efter bara det första året med borgerligt styre, för att
              visa på skillnaden. Man har genomfört utbildningar om könsperspektiv
              och hbt-frågor med kompletterande utbildning om sexuell läggning
              och samarbete med RFSL i samtliga utbildningar. Tidigare har ungefär
              400 personer genomgått utbildningen, och nu ökar antalet ytterligare.
            </seg>
            <seg xml:id="i-a04a64ccbc5c1503-0">
              Jag tycker att det kan vara värt att peka på detta. Om man inte
              är intresserad av vad myndigheterna faktiskt gör för att förändra
              sin utbildningskapacitet och innehållet, kunskaperna och kompetensen
              hos de människor som är satta att bedöma dessa ärenden då har
              man inte förstått var problemet ligger.
            </seg>
            <seg xml:id="i-819ce31526dd11b4-0">
              Jag är fullt villig att fortsätta diskussionen om hur vi ska
              få ett genomslag i bedömningarna för dessa frågor. Jag tror att
              det är ganska svårt att tro att man kommer någonstans om man inte
              ser på utbildningsbehovet hos Migrationsverkets personal. Det
              är inte alldeles enkelt. Det är det aldrig när det gäller att
              bedöma asylfrågor. Det är inte alldeles enkelt att få människor
              att berätta att de kanske är i den situationen att de omfattas
              av hbt-perspektivet. Det kanske inte är helt lätt att få människor
              att tidigt i asylprocessen tala om den egentliga anledningen till
              att de söker skydd i Sverige.
            </seg>
            <seg xml:id="i-4a07dea487fc3926-0">
              När man talar om dessa frågor borde man egentligen, tycker jag,
              ha lite mer respekt för de svårigheter man ställs inför när man
              ska försöka avgöra trovärdigheten, för det är ju trovärdigheten
              som ligger till grund för bedömningen huruvida någon får asyl
              i Sverige eller inte.
            </seg>
            <seg xml:id="i-8861f80b67b17a66-0">
              Det är, som sagt, en intressant debatt och diskussion som Börje
              Vestlund har dragit upp här, men jag skulle önska att man var
              lite mer nyanserad och inte som ett mantra fortsatte att upprepa
              att det inte händer någonting, att det inte görs någonting och
              så vidare. Det är uppenbart för alla som kan läsa innantill att
              det i Migrationsverkets regleringsbrev och återrapportering samt
              i regeringens instruktioner framgår att det hänt väldigt mycket,
              och det fortsätter att hända saker och ting. Det tycker jag är
              den viktiga slutsatsen så här långt i debatten.
            </seg>
          </u>
          <note type="speaker" xml:id="i-f670f385f7c3fc89-0">
            Anf. 92 BÖRJE VESTLUND (s):
          </note>
          <u who="borje_vestlund_48292a" xml:id="i-7f3a87292d003726-8">
            <seg xml:id="i-2bafed670f8fd251-0">
              Herr talman! När det gäller den senaste lagstiftningsomgången
              var hela utskottet mycket noga med att säga att låt mig läsa innantill
              vad jag skrev i min interpellation utskottet ansåg att redan det
              förhållandet att personen levt öppet som homosexuell i Sverige
              torde kunna innebära en risk för avslöjande och därmed förföljelse
              i hemlandet, till exempel om det finns personer som av någon anledning
              vill skada honom eller henne. Så sade vi i utskottet, och det
              måste ha varit ett uttryck för politisk vilja. Där var vi överens,
              och vi trodde att vi skulle få en lagstiftning på plats så att
              vi slapp den här typen av debatter.
            </seg>
            <seg xml:id="i-7391be4bf09b554f-0">
              Migrationsministern säger att man gjort jättemycket, bland annat
              utbildat personal vid Migrationsverket. Det är i och för sig jättebra,
              men det måste också få genomslag. Om det inte får genomslag i
              praxis, i hur man hanterar ärendena, måste vi fundera på om vi
              kan förbättra lagstiftningen. Det är vad vi brukar säga när myndigheter
              inte gör som vi tänkt att de ska göra. Jag vet ärligt talat inte
              hur vi skulle kunna förändra lagstiftningen på det här området;
              jag tycker att vi har en bra lagstiftning som går längre än i
              många andra länder, och trots detta fungerar det inte. Migrationsministern
              säger att man har utbildat personal. Ändå förföljs, torteras och
              mördas hbt-personer i länder dit de utvisas.
            </seg>
            <seg xml:id="i-ff0fe4ee0cf81b68-0">
              Därför, menar jag, kvarstår mantrat jag vill inte, jag kan inte,
              jag kommer inte att göra något. Det kvarstår i detta sammanhang,
              herr talman, och efter denna debatt kan jag bara konstatera att
              när det gäller hur man hanterar frågorna från Migrationsverkets
              sida har inte mycket hänt sedan 80-talet. Mycket har inte hänt.
            </seg>
          </u>
          <note type="speaker" xml:id="i-0a1946a16efa8c09-0">
            Anf. 93 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-9480ce1a835e86a8-3">
            <seg xml:id="i-e3d370938724dc19-0">
              Herr talman! Jag vill tacka Börje Vestlund för en intressant
              debatt. Den har med all önskvärd tydlighet visat hur viktigt det
              är att vi återkommande funderar igenom vad vi från riksdagens
              och regeringens sida egentligen vill uppnå när det gäller asylprövningsprocessen.
            </seg>
            <seg xml:id="i-090db9c1309e6f26-0">
              Jag skulle därför i detta sammanhang vilja peka på Utvärderingsutredningen
              som har granskat det beslut som riksdagen fattade om att skapa
              en ny ordning för hanteringen av asylärenden, den nya instans-
              och processordningen. Den avlämnade sitt slutbetänkande till mig
              i juni. Utvärderingsutredningen slår med all önskvärd tydlighet
              fast att vi fått en mer rättssäker ordning i vårt land när det
              gäller att pröva asylärenden och att riksdagen fått exakt det
              som man beställde. Detta framgår mycket tydligt från utredningens
              sida. Sedan finns det naturligtvis ingenting som är så bra att
              det inte kan bli bättre. Man måste vara ödmjuk inför dessa frågor.
            </seg>
            <seg xml:id="i-8caeba019b3304e2-0">
              Till Börje Vestlund vill jag säga att vi nu skapat en ordning
              där individuell prövning ligger till grund för huruvida man får
              stanna i Sverige eller inte. Det innefattar även de personer som
              anför skäl som är relaterade till sexuell läggning, som är föremål
              för denna interpellationsdebatt, könsrelaterad förföljelse eller
              vad det än månde vara.
            </seg>
            <seg xml:id="i-4d33689362abb0cc-0">
              Också Migrationsverket har varit mycket tydligt i detta sammanhang.
              Inte minst gäller det rättschefen Mikael Ribbenvik som den 27
              augusti uttalade sig i dessa frågor och sade: Vi har ingen laglig
              möjlighet att säga att alla homosexuella från Irak ska få uppehållstillstånd.
              Vi måste pröva varje ärende individuellt. Men, utan att föregripa
              denna prövning, har jag väldigt svårt att se att någon homosexuell
              från södra och centrala Irak inte skulle ha rätt till skydd i
              Sverige.
            </seg>
            <seg xml:id="i-60d19ed55d9c806e-0">
              Det kan efter alla de stora orden i talarstolen vara värt att
              reflektera över hur Migrationsverket ser på dessa frågor. Det
              har varit viktigt att understryka, och jag tackar, som sagt, interpellanten
              för möjligheten att kunna framföra regeringens syn i dessa frågor.
            </seg>
          </u>
          <note xml:id="i-89dbc45cfc15bd35-4">
            Överläggningen var härmed avslutad.
          </note>
          <note xml:id="i-ab72acb031c1d228-0">
            12 § Svar på interpellation 2009/10:9 om tvåårsregeln i utlänningslagen
          </note>
          <note type="speaker" xml:id="i-441e63e8834fcf0f-0">
            Anf. 94 Statsrådet TOBIAS BILLSTRÖM (m):
          </note>
          <u who="per_bill_51abe7" next="cont" xml:id="i-f851a66768b7650f-0">
            <seg xml:id="i-58a9aa4dc7c47785-0">
              Herr talman! Amineh Kakabaveh har frågat mig vilka åtgärder jag
              avser att vidta för att kvinnor, som ännu inte beviljats permanent
              uppehållstillstånd och som misshandlats av sin partner, får stanna
              i Sverige och vilka åtgärder jag avser att vidta för att dessa
              kvinnor får nödvändigt skydd och stöd. Hon har också ställt motsvarande
              frågor beträffande barnen till dessa kvinnor.
            </seg>
          </u>
          <note xml:id="i-17ad255fa317cf33-0">
            Enligt 5 kap. 16 § utlänningslagen får en utlänning som under
            en tvåårsperiod har beviljats tidsbegränsat uppehållstillstånd
            på grund av familjeanknytning beviljas ett permanent uppehållstillstånd
            om förhållandet fortfarande består.
          </note>
          <u who="per_bill_51abe7" prev="cont" xml:id="i-097f627c4f73f705-0">
            <seg xml:id="i-c6842b0244535b1b-0">
              Bestämmelsen innehåller dock en särskild skyddsregel. Enligt
              regeln får nämligen fortsatt uppehållstillstånd ges, trots att
              förhållandet har upphört före tvåårsperiodens utgång, om det har
              upphört främst på grund av att utlänningen, eller utlänningens
              barn, i förhållandet har utsatts för våld eller för annan allvarlig
              kränkning av sin frihet eller frid.
            </seg>
            <seg xml:id="i-0b470d9fd0bf1489-0">
              Genom en lagändring i juli 2007 tydliggjordes socialtjänstens
              ansvar för att våldsutsatta kvinnor och barn som bevittnat våld
              får det stöd och den hjälp de behöver. Detta ansvar gäller oavsett
              om tillfälligt eller permanent uppehållstillstånd har beviljats
              kvinnan och barnen. I samband med lagändringen fick dessutom Socialstyrelsen
              en rad uppdrag som syftar till att öka kunskapen om och kvalitetsutveckla
              socialtjänstens arbete med våldsutsatta kvinnor och barn som bevittnar
              våld. Som en del i ambitionshöjningen och kvalitetsutvecklingen
              förstärktes också tillsynen av socialtjänstens arbete på det här
              området.
            </seg>
            <seg xml:id="i-a1d04c19e8909492-0">
              Även rättsväsendet, särskilt polis och åklagare, har en viktig
              roll i att skydda och hjälpa dessa kvinnor och barn. Den stora
              satsning regeringen genomför under mandatperioden genom handlingsplanen
              för att bekämpa mäns våld mot kvinnor innehåller en rad åtgärder
              som bidrar till att stärka skyddet för bland annat denna grupp.
            </seg>
          </u>
          <note type="speaker" xml:id="i-4d56f9e285ea71e2-0">
            Anf. 95 AMINEH KAKABAVEH (v):
          </note>
          <u who="amineh_kakabaveh_cbd776" xml:id="i-fd87fe30805a7457-0">
            <seg xml:id="i-f424d7e9d9b956f5-0">
              Herr talman! Jag vill tacka migrationsminister Tobias Billström
              för svaret. Ministern har redogjort för vad utlänningslagen 5
              kap. 16 § innehåller samt för en lagändring som tydliggör socialtjänstens
              ansvar när det gäller våldsutsatta kvinnor samt barn som bevittnar
              våld. Tyvärr har ministern missat att den grupp kvinnor och barn
              som jag lyfter fram i min interpellation befinner sig utanför
              alla samhällets skyddsnät. De kvinnor som importeras hit kommer
              sällan i kontakt med svenska myndigheter. Därmed är de inte heller
              aktuella hos socialtjänsten. De är mycket isolerade, och deras
              enda kontakt och sociala nätverk är den man som också misshandlar
              dem.
            </seg>
            <seg xml:id="i-cf04eda28ffc4b24-0">
              Den lagändring som gjordes 2007 innebär enligt ministern en förbättring.
              Det kan dock ifrågasättas utifrån perspektivet att Roks nyligen
              kommit med en rapport som beskriver dessa kvinnors situation.
              Min fråga är vad ministern har att säga om Roks rapport Täckmantel:
              äktenskap. Kvinnojourernas erfarenhet av fru-import , utgiven
              2009.
            </seg>
            <seg xml:id="i-162afece70a9ef96-0">
              Rapporten visar att kvinnojourerna kommit i kontakt med ett antal
              kvinnor som varit utsatta för olika former av kränkning och våld.
              Det är kvinnor som varit i Sverige i två år. Deras uppehållstillstånd
              under denna tvåårsperiod är reglerad. Under 2008 kom kvinnojourerna
              i kontakt med sammanlagt 515 kvinnor varav 99 hade fått barn med
              den man de gift sig med och 92 hade barn sedan tidigare.
            </seg>
            <seg xml:id="i-d84a355794db230d-0">
              Rapporten visar att situationen för dessa kvinnor och barn är
              ohållbar trots den lagändring som gjordes år 2000 och trots en
              lagändring som ministern hävdar har gjorts och som skulle innebära
              en förbättring.
            </seg>
            <seg xml:id="i-18ae88f8bf4118f3-0">
              De kvinnor som jourerna möter har ofta beviljats ett tillfälligt
              uppehållstillstånd som antingen gäller eller har gått ut. Det
              innebär att vissa av dessa kvinnor vistas illegalt i Sverige.
              Det begränsar starkt deras möjlighet att få hjälp och stöd från
              det svenska samhället. Kvinnornas ytterst svåra situation blir
              då värre på grund av språksvårigheter och på grund av att de inte
              vet hur det svenska samhället fungerar. De vågar inte ta sig till
              myndigheter. De har i princip ingen som de kan vända sig till
              förutom den man som dessutom misshandlar dem. De behöver stöd
              i form av pengar. Ekonomin är väldigt viktig för dessa kvinnor.
              De behöver tak över huvudet. De har bara mannen att vända sig
              till. Det är en ohållbar situation. Därför borde jourerna, myndigheter
              och frivilliga organisationer uppmärksamma situationen för dessa
              kvinnor.
            </seg>
            <seg xml:id="i-c44218252d28bedc-0">
              Då är frågan fortfarande: Vad anser ministern om den lagändring
              som gjordes, bland annat tack vare Vänsterpartiets arbete? Den
              nuvarande oppositionen har i åratal försökt att förändra detta
              så att det i stället för att kommunerna bör står att de ska ta
              hand om de här kvinnorna.
            </seg>
          </u>
          <note type="speaker" xml:id="i-74e536481b2cc255-0">
            Anf. 96 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-9480ce1a835e86a8-4">
            <seg xml:id="i-671027b24c58f4f4-0">
              Herr talman! Det är en angelägen och viktig fråga som lyfts fram
              i den här interpellationen. Jag vill börja med att slå fast att
              regeringens position är mycket tydlig när det gäller detta. Om
              vi har en situation där en kvinna blir misshandlad av sin man
              ska denna kvinna, oavsett om hon är svensk medborgare eller har
              tillfälligt eller permanent uppehållstillstånd, naturligtvis kunna
              vända sig till myndigheter och få skydd på olika sätt. Det handlar
              dels om det arbete som bedrivs av polis och åklagare den person
              som misshandlar ska naturligtvis lagföras dels om socialtjänsten
              och det arbete som man bedriver på kommunal nivå för att till
              exempel hjälpa de här kvinnorna till ett skyddat boende eller
              motsvarande.
            </seg>
            <seg xml:id="i-8f2973c862229bdb-0">
              För en kvinna som befinner sig i landet med ett uppehållstillstånd,
              det må vara tillfälligt eller permanent, kan situationen vara
              mer komplicerad. Jag är glad att Amineh Kakabaveh i sin interpellation
              och i sitt anförande visar hur komplex situationen kan vara för
              den som kommer till ett land och inte har kunskap om hur vårt
              samhälle fungerar.
            </seg>
            <seg xml:id="i-ed835a0215c0c408-0">
              Det är också därför som riksdagen i bred enighet beslutade att
              skapa en sådan skyddsbestämmelse som tas upp i interpellationen.
              Regeringen har studerat det här. På regeringens uppdrag har verket
              förra året avlämnat en rapport om tillämpningen av bestämmelsen.
              Statistiken visar mycket tydligt att andelen bifall i förlängningsärenden
              generellt är mycket hög. Den är mellan 97 och 98 procent. I princip
              alla som lämnar in en ansökan får bifall. Antalet ärenden där
              våld och kränkning har åberopats som grund för ansökan är dock
              få. Därför anser regeringen att det är viktigt att vi följer upp
              utvecklingen och statistiken på det här området.
            </seg>
            <seg xml:id="i-5ee71fba6126b655-0">
              Amineh Kakabaveh hänvisar också till Roksrapporten som beskriver
              de här kvinnornas utsatta situation och ställer sig frågande till
              att Migrationsverket inte redovisar statistik angående relationer
              som avslutas innan det tillfälliga uppehållstillståndet gått ut.
            </seg>
            <seg xml:id="i-96cd530002c9a5a4-0">
              Mitt svar på den här frågan är ungefär likadant som det jag nyss
              gav, det vill säga att de här kvinnorna befinner sig i en mycket
              utsatt situation. Just därför är skyddsbestämmelsen, som ger möjligt
              till tillfälligt eller permanent uppehållstillstånd, så viktig
              för att de här kvinnorna ska kunna bryta upp ifrån förhållande
              och ändå ha möjlighet att få fortsatt uppehållstillstånd. Regeringen
              tycker därför att det är viktigt att följa upp statistiken på
              det här området och se till att de människor som blir utsatta
              för kränkningar och misshandel och en del kvinnor har kanske dessutom
              barn med sig i förhållandet kan få ett skydd som är värdigt det
              här landet. Det är viktigt och angeläget att hitta en balans i
              de här frågorna, och det strävar jag som migrationsminister och
              regeringen som helhet efter.
            </seg>
          </u>
          <note type="speaker" xml:id="i-d0d570b5b4a7a838-0">
            Anf. 97 AMINEH KAKABAVEH (v):
          </note>
          <u who="amineh_kakabaveh_cbd776" xml:id="i-fd87fe30805a7457-1">
            <seg xml:id="i-d7074f00354f7c11-0">
              Herr talman! Det är glädjande att regeringen inser att det här
              är ett problem. Man kan inte bara hänvisa till att de här kvinnorna
              och deras barn är individuella problem, utan detta är ett samhällsproblem.
              Om mänskliga rättigheter, kvinnokonventionen och barnkonventionen
              ska gälla här i detta land måste de gälla alla som bor här och
              har fått någon form av uppehållstillstånd, tillfälligt eller tillsvidare.
            </seg>
            <seg xml:id="i-4c14ad0e75f0ee25-0">
              Många av mina frågor handlar också om deras barn och det skydd
              de får. Tyvärr kan man likställa de här barnens situation med
              apatiska barns situation. Deras familjer har inte någonstans att
              vända sig, och de blir därför självdestruktiva.
            </seg>
            <seg xml:id="i-e55207673a2cac7c-0">
              Som ordförande för Varken hora eller kuvad och som socionom har
              jag kommit i kontakt med många kvinnor. Från juli och fram till
              nu har jag kommit i kontakt med fyra kvinnor i Norrköping, Göteborg
              och här i Helsingforsstrakten som har bott här i två år. De ansöker
              om och om igen hos Migrationsverket, men de blir inte trodda.
              De här kvinnorna kan inte återvända till sina hemländer. I många
              delar av världen är det så att har man en gång gift sig betraktas
              man som andrahandsinvånare, inte bara som kvinna utan också som
              oskuld. Man tar helt enkelt med sig skam och skuld till familjen.
              Hon bedrar familjen. Därför är det väldigt svårt för de här kvinnorna.
              De blir stigmatiserade. De mår dåligt. De begår självmord. Det
              har många gånger hänt att de här kvinnorna skickas hem. Man har
              faktiskt lyckats.
            </seg>
            <seg xml:id="i-c557922400e7a54d-0">
              Jag har haft kontakt med en tjej från Irak. Mannen har tagit
              ifrån henne passet och skickat hem henne men inte sagt något till
              familjen. Den kurdiska regeringen i Kurdistan har gett den här
              tjejen möjlighet att komma tillbaka, annars skulle hon bli mördad
              av sin egen familj. Hur ska hon kunna lämna sin man? Mannen kan
              hitta på massor av versioner på hur han har tagit hand om henne,
              och hon vill inte stanna i detta land.
            </seg>
            <seg xml:id="i-86d0fba18d021925-0">
              Dessutom finns det svenska män som åker till Sydostasien och
              hämtar unga kvinnor som oftast är 30 år yngre än männen. Ingen
              vet hur de lever i detta land. Jag har kommit i kontakt med män
              som inte har ägt ett telefonabonnemang eller haft en lägenhet,
              men de har haft möjlighet att hämta en kvinna från Sydostasien
              eller andra delar av världen. Detta är ett samhällsproblem. Myndigheterna
              måste ta ansvar för detta.
            </seg>
            <seg xml:id="i-ae37c7e4f520e23c-0">
              De här kvinnorna söker lyckan. De har inga möjligheter i sina
              hemländer. Det gäller framför allt om de har barn från tidigare
              äktenskap. De söker sin lycka, och de tror att de kommer att bli
              lyckliga via den man de gift sig med. De kommer från ett helvete
              till ett annat helvete. Jag har själv gråtit med dem många gånger
              när de beskrivit sin situation. De har bott i detta land i flera
              år och har inte ens kunnat gå till skolan därför att mannen styr
              dem. De kan inte ens gå till sfi och lära sig det svenska språket
              som är den enda nyckeln till samhället. Det är därför situationen
              är bedrövlig och ohållbar. Man måste förbättra detta.
            </seg>
          </u>
          <note type="speaker" xml:id="i-483572262a52623c-0">
            Anf. 98 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-9480ce1a835e86a8-5">
            <seg xml:id="i-7137aac83b668225-0">
              Herr talman! Det är många aspekter som Amineh Kakabaveh tar upp.
              Det är inte helt lätt att reda ut det. Jag tror att de allra flesta
              som läser den här interpellationen utgår ifrån att vi pratar om
              ett redan etablerat förhållande, det vill säga någon som till
              exempel har sökt asyl, kommit till Sverige och tagit med sig eller
              fått med sig sin partner hit via anhöriginvandring. Till det kan
              man naturligtvis påföra de exempel som Amineh Kakabaveh nu tar
              upp om svenska medborgare som finner kärleken i vissa fall och
              i andra fall kanske har dolska avsikter och som har utnyttjat
              systemet med anhöriginvandring på plats här i Sverige.
            </seg>
            <seg xml:id="i-de0d575ef1ef302f-0">
              Men efter att ha lyssnat på de argument som Amineh Kakabaveh
              tar fram ser jag inte att det finns någon större åsiktsskillnad
              mellan oss två i sammanhanget. Vi tycker båda två att det är viktigt
              att tvåårsregeln i utlänningslagen tillämpas. Vi är båda två intresserade
              av att få reda på hur tillämpningen av bestämmelsen ser ut.
            </seg>
            <seg xml:id="i-8ff853aeafae679e-0">
              Jag har här redovisat vad verket har sagt i den rapport som det
              överlämnade till regeringen förra året. Där visar statistiken
              att andelen bifall generellt i förlängningsärenden är mycket stor
              mellan 97 och 98 procent. Det innebär att i princip alla som lämnar
              in en ansökan erhåller ett uppehållstillstånd.
            </seg>
            <seg xml:id="i-afa87c7b2b97064a-0">
              Men ärendena där våld eller allvarlig kränkning har åberopats
              som grund för ansökan är få. Det kan finnas många olika anledningar
              till detta. Ett problem kan vara det problem som ibland finns
              med mörkertal generellt, det vill säga att man inte vill eller
              kan uppsöka myndigheter för att framföra sin sak. Det är i första
              hand polisen i ett misshandelsärende, socialtjänsten om det handlar
              om andra typer av problem eller båda myndigheterna. Jag har ingen
              annan uppfattning än Amineh Kakabaveh om att en av grunderna för
              detta kan vara brister i svenska språket eller förståelse för
              hur det svenska samhället fungerar.
            </seg>
            <seg xml:id="i-9a62c4ca94dd28db-0">
              Detta borde rimligen leda till slutsatsen att det är ännu viktigare
              att man fullföljer regeringens handlingsplan som ska bekämpa mäns
              våld mot kvinnor, hedersrelaterat våld och förtryck samt våld
              i samkönade relationer. Denna handlingsplanen har sin grund i
              regeringens skrivelse från 2007.
            </seg>
            <seg xml:id="i-9660b5cc2af78a96-0">
              Det gäller naturligtvis även det arbete som regeringen har satt
              i gång med att se till att polisen får mer resurser och ett uppdrag
              att bekämpa mäns våld mot kvinnor. Detta måste få ett genomslag.
              Det står dessutom i handlingsplanen att polisens arbete ska ske
              i nära samverkan med kvinnojourer och sociala myndigheter.
            </seg>
            <seg xml:id="i-b6040fdb9d6a3d4c-0">
              Allt detta leder i varje fall mig till slutsatsen att det allra
              viktigaste som vi kan göra som ansvarstagande förtroendevalda
              är att stå upp för det arbete som redan har påbörjats. Vi ska
              stå upp för principen om att den som är hotad och den som utsätts
              för våld i en relation ska kunna uppsöka myndigheterna och få
              den hjälp som behövs.
            </seg>
            <seg xml:id="i-80bff7d7a9b7209b-0">
              I grunden är det varken en förändring av lagstiftningen när det
              gäller utlänningslagen eller, för den delen, tillämpningen av
              bestämmelserna som kanske i första hand utgör svaret på de problemen.
              Men det hindrar inte att vi från regeringens sida kommer att följa
              upp den statistik som redan finns på bordet och den som kan tillkomma
              över hur Migrationsverket tillämpar den så kallade tvåårsregeln
              i utlänningslagen.
            </seg>
          </u>
          <note type="speaker" xml:id="i-7037814933dcafd4-0">
            Anf. 99 AMINEH KAKABAVEH (v):
          </note>
          <u who="amineh_kakabaveh_cbd776" xml:id="i-fd87fe30805a7457-2">
            <seg xml:id="i-a4b9d18d0a01e9c5-0">
              Herr talman! Problemet är att detta handlar om två olika saker.
              Den handlingsplan från regeringen som finns nu gäller de kvinnor
              som kan samhället och som har någon möjlighet att kunna hävda
              sig gentemot åklagare, polis, sin egen man och sociala myndigheter
              eller kvinnojourer.
            </seg>
            <seg xml:id="i-528ef92072e31939-0">
              Men den andra gruppen av kvinnor tillhör inte dessa. De är utanför.
              Tyvärr visar erfarenheterna detta. Det finns inte någon nyare
              rapport än den som Roks gjorde under sommaren. De fallen kommer.
              Jag är inte den enda socionom eller människorättsaktivist som
              kommer i kontakt med dessa kvinnor. Nästan alla som jobbar frivilligt
              med kvinnor eller på annat sätt utanför socialtjänsten kommer
              i kontakt med dessa kvinnor.
            </seg>
            <seg xml:id="i-c300339d56b4f85e-0">
              Problemet är att vi fortfarande har en lag som reglerar tvåårsregeln.
              Mannen kan bestämma över kvinnan. Han kan säga: Om du går till
              socialtjänsten eller polisen kommer jag att skicka hem dig, och
              dina föräldrar kommer att mörda dig! Vem vågar då gå till sociala
              myndigheter?
            </seg>
            <seg xml:id="i-850246ca4807ccc3-0">
              Det spelar egentligen ingen roll om vi har den här lagen och
              handlingsplanen eller inte, för det gäller inte den här gruppen
              av kvinnor. Därför är det viktigt att se till att omprövningen
              av tiden ändras eller att man på något annat sätt försäkrar sig
              om att de här kvinnorna får skydd i detta samhälle. Information
              ska gå ut, och när kvinnorna kommer till detta land ska de känna
              till sina rättigheter och möjligheter. Det gäller också deras
              barn, för det handlar om ganska många barn. Bara den här undersökningen
              påvisar att det är fler än 200 barn som står helt utan skydd i
              detta land. Då gäller inte allas lika värde inför lagen.
            </seg>
            <seg xml:id="i-f062da6123bb8786-0">
              Därför är det bra och glädjande för mig att vi i alla fall är
              överens om att det här är ett problem. Men vi har säkerligen olika
              tillvägagångssätt för att lösa problematiken.
            </seg>
          </u>
          <note type="speaker" xml:id="i-d56c32e70d118824-0">
            Anf. 100 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-9480ce1a835e86a8-6">
            <seg xml:id="i-6ca890f63bd7cce4-0">
              Herr talman! Jag är inte säker på att vi har så olika ingångsvärden
              eller tillvägagångssätt när det gäller att möta problemet i varje
              fall inte om vi står på gemensam grund när det handlar om att
              polis och sociala myndigheter ska utgöra det första skyddsnätet
              i sammanhanget. Jag kan inte tolka debatten på annat sätt än att
              vi har samma uppfattningar.
            </seg>
            <seg xml:id="i-9676716e52881ed2-0">
              Eftersom Amineh Kakabaveh återvänder till detta med tillämpningen
              av regler vill jag bara avslutningsvis redogöra lite för den statistik
              som faktiskt finns på bordet. Den här regeln har tidigare varit
              föremål för utvärdering. På regeringens uppdrag redogjorde Migrationsverket
              i juli 2003 för praxis beträffande den aktuella bestämmelsen.
              Det var den dåvarande regeringen. Nu har man ett nytt utvärderingsuppdrag.
            </seg>
            <seg xml:id="i-78bcc4cad5b30156-0">
              Av redogörelsen framgår att Migrationsverket under den aktuella
              tidsperioden, juli 2000 till juli 2003, behandlade totalt ca 40
              000 ärenden om förlängning av uppehållstillstånd på grund av anknytning.
              Andelen bifall uppgick till ungefär 99 procent. Vanligtvis åberopade
              man flera grunder för fortsatt tillstånd. Migrationsverket kunde
              inte vid tillfället närmare ange i vilken utsträckning våld och
              andra kränkningar påverkade utgången av ärendena, och det kanske
              inte är så konstigt med tanke på vad jag sade tidigare om mörkertal
              och problem med att få människor att anmäla missförhållanden.
              Migrationsverket uppskattade dock att 6070 stycketal, och alltså
              inte procent av de totalt 39 600 beviljade tillstånden resulterade
              i förlängt uppehållstillstånd på grund av skyddsbestämmelser.
              Det ger i mina ögon en viss uppfattning om problemets omfattning
              och om Migrationsverkets sätt att försöka lösa problemet när det
              gäller tillämpningen av tvåårsregeln.
            </seg>
            <seg xml:id="i-614a33dea18a0284-0">
              Som jag sade tidigare tycker jag att det är angeläget och viktigt
              att föra den här politiska debatten. Jag är glad att vi har fått
              tillfälle att göra det. Det finns säkert anledning att komma tillbaka
              till de här frågorna när vi vet mer om vad Migrationsverket faktiskt
              har presenterat i sin statistik.
            </seg>
          </u>
          <note xml:id="i-89dbc45cfc15bd35-5">
            Överläggningen var härmed avslutad.
          </note>
          <note xml:id="i-f467a38acaee97a6-0">
            13 § Svar på interpellation 2009/10:11 om urvalsregler för antagning
            till högskoleutbildning
          </note>
          <note type="speaker" xml:id="i-bf15479d26b0a585-0">
            Anf. 101 Statsrådet TOBIAS KRANTZ (fp):
          </note>
          <u who="unknown" xml:id="i-56cc324d0a8f4413-21">
            <seg xml:id="i-bc20d9423b1654b1-0">
              Herr talman! Lage Rahm har frågat mig vilka åtgärder jag avser
              att vidta för att komma till rätta med den särbehandling av sökande
              med äldre betyg som de nya bestämmelserna om urval till högskoleutbildning
              enligt Lage Rahm innebär.
            </seg>
            <seg xml:id="i-c3f0b7d79cff2b5b-0">
              Val av urvalsregler handlar i grunden om att välja vilka som
              ska antas till högskoleutbildning. En oundviklig konsekvens av
              detta är att man samtidigt i praktiken bestämmer vilka som inte
              ska antas.
            </seg>
            <seg xml:id="i-80dca41f6bf9774a-0">
              Regeringen vill med de nya bestämmelserna sända tydliga signaler
              till elever i gymnasieskolan om att fördjupning lönar sig. Syftet
              är alltså att få eleverna att välja kurser som har betydelse för
              deras fortsatta utbildning. Jag är övertygad om att de nya bestämmelserna
              kommer att bidra till att höja kvaliteten i högskoleutbildningen
              något som på sikt kommer att stärka Sveriges konkurrenskraft.
            </seg>
            <seg xml:id="i-51cf081c8b6a24b3-0">
              Bestämmelserna innebär att de elever som har valt att fördjupa
              sig i engelska, moderna språk, matematik eller kurser som är relevanta
              för den sökta utbildningen ska kunna tillgodogöra sig så kallade
              meritpoäng när de söker till högskolan. Möjligheten att tillgodoräkna
              sig meritpoäng omfattar både elever som har påbörjat sin gymnasieutbildning
              efter det att riksdagen fattade beslut om meritkurser och personer
              som redan har slutfört sina gymnasiestudier. Den enda inskränkningen
              är att studierna ska ha skett i enlighet med de kursplaner som
              infördes i gymnasieskolan hösten 2000 och i gymnasial vuxenutbildning
              den 1 juli 2001. Sökande som har påbörjat sin gymnasieutbildning
              i enlighet med de nu gällande kursplanerna kan, beroende på deras
              val av kurser, höja sitt jämförelsetal med upp till 2,5 poäng
              till maximalt 22,5.
            </seg>
            <seg xml:id="i-84201529e94a4041-0">
              Sökande som har slutfört gymnasieskolan i enlighet med tidigare
              kursplaner kommer, precis som Lage Rahm påpekar, inte att få tillgodoräkna
              sig meritpoäng från och med antagningen till höstterminen 2010.
              Anledningen är att dessa sökande inte har läst samma kurser med
              samma krav eller inte har haft samma valmöjligheter som i det
              nuvarande systemet. Det kunskapsinnehåll som ett betyg står för
              är alltså inte nödvändigtvis jämförbart mellan olika kursplanesystem.
            </seg>
            <seg xml:id="i-1a452b671990ca9c-0">
              Jag bedömer att de nya bestämmelserna inte innebär några avgörande
              hinder för äldre sökande. Riktigt hård konkurrens är det endast
              till några få utbildningar, och till dem blir det visserligen
              svårare för äldre sökande att antas på grundval av betyg. Jag
              vill dock betona att minst en tredjedel av platserna alltjämt
              ska fördelas på grundval av resultatet på högskoleprovet resultat
              som enligt entydiga studier av provet förbättras ju äldre provtagaren
              är. Därutöver har universitet och högskolor möjlighet att själva
              bestämma vilka urvalsgrunder som ska användas för högst en tredjedel
              av platserna. Det är ett utrymme som kan användas för att premiera
              exempelvis relevant arbetslivserfarenhet.
            </seg>
          </u>
          <note type="speaker" xml:id="i-e2b1de1028a71e2b-0">
            Anf. 102 LAGE RAHM (mp):
          </note>
          <u who="lage_rahm_ca9cb9" xml:id="i-19a4ced4e27fcb88-0">
            <seg xml:id="i-320129f80dcc8852-0">
              Herr talman! Tack för svaret, statsrådet Tobias Krantz! Jag är
              glad att ha fått svaret och att statsrådet kommer hit och presenterar
              det. Det är också bra för tydligheten att vi tydligen är överens
              om att systemet innebär en särbehandling av äldre medborgare i
              Sverige och då en negativ särbehandling.
            </seg>
            <seg xml:id="i-091115f4f026ba14-0">
              Det har här redogjorts för att det kan vara så att de olika kursplanesystemen
              inte nödvändigtvis är jämförbara. Man kan då fråga sig varför
              inte det som är jämförbart skulle kunna jämföras.
            </seg>
            <seg xml:id="i-84984eb0097bcdbe-0">
              Det är fullt möjligt att elever även innan de tidsgränser som
              angetts har läst det innehåll och gjort den fördjupning som skulle
              krävas för meritpoängen. Men de får trots att de har den kunskapen
              inte tillgodoräkna sig detta. Det är värt att notera att detta
              gäller för dem som gick ut år 2003 och senare. De omfattas i normalfallet
              av systemet om det inte är så, vilket tyvärr händer alltför många,
              att de har gått ett fjärde år. Då gäller det dem som gått ut 2004
              och senare.
            </seg>
            <seg xml:id="i-88d8174dbf1b2dbb-0">
              Det är också värt att notera något annat, och detta är desto
              värre, såvitt jag förstått, vilket tyvärr inte framgår av interpellationssvaret.
              När det gäller meritpoängen och möjligheten att tillgodoräkna
              sig dem när man har slutbetyg från svensk gymnasial vuxenutbildning
              gäller det bara utifrån förutsättningen att samtliga kurser i
              slutbetyget är från den nya kursplanen.
            </seg>
            <seg xml:id="i-0a33ccec4c132998-0">
              Det kan vara så att elever har läst en fördjupning i det nya
              kursplanesystemet men har kvar andra kurser från det äldre systemet
              och då ändå inte har möjlighet att tillgodogöra sig det trots
              att de har läst samma kurs eller i varje fall enligt samma kursplan.
              Man kan fråga sig varför den här särbehandlingen görs.
            </seg>
            <seg xml:id="i-22dbc2ff278467b7-0">
              Vi har här fått svaret att Tobias Krantz inte bedömer att det
              innebär några avgörande hinder för äldre sökanden. Om det inte
              skulle innebära några avgörande hinder för äldre sökanden betyder
              det i praktiken att det inte skulle ha någon effekt.
            </seg>
            <seg xml:id="i-5620a84ed1b878b3-0">
              Antingen har det en effekt, eller så har det inte en effekt.
              Har det inte en effekt kan man fråga sig varför man instiftat
              det. Har det en effekt kan man inte sedan komma och säga: Det
              har nog inte så stor effekt, men det finns andra sätt.
            </seg>
            <seg xml:id="i-517b017397ec4e6a-0">
              Det är uppenbart att det finns andra sätt att komma in på högskolan.
              Det är också uppenbart att olika sätt är olika lätt för olika
              individer. Det är inte nödvändigtvis så att alla äldre sökanden
              är bättre på att göra högskoleprovet.
            </seg>
          </u>
          <note type="speaker" xml:id="i-e5c7cab8372d0eee-0">
            Anf. 103 Statsrådet TOBIAS KRANTZ (fp):
          </note>
          <u who="unknown" next="cont" xml:id="i-dc7bdd33d3bc0dcd-4">
            <seg xml:id="i-f14470513bcdd4f3-0">
              Herr talman! Det är viktigt när vi för den här diskussionen att
              fundera över vad som är bakgrunden till hela reformen som regeringen
              lagt fram på riksdagens bord och som godkänts av riksdagen.
            </seg>
            <seg xml:id="i-cbf310bc841099d2-0">
              Bakgrunden är att vi under en lång följd av år har sett en mycket
              kraftig tendens att allt färre elever i den svenska gymnasieskolan
              läser moderna språk och matematik. Det har vi sett under ett antal
              år.
            </seg>
          </u>
          <note xml:id="i-798f5b199b9f74f2-0">
            Från 2001 till 2005 sjönk antalet elever i den svenska gymnasieskolan
            som läste moderna språk från 32 procent till 16 procent. När det
            gäller matematik E sjönk andelen elever från 1999 till 2005 från
            19 procent till 11 procent.
          </note>
          <u who="unknown" prev="cont" xml:id="i-5ccc0b95de9d66df-4">
            <seg xml:id="i-1316895e709c7390-0">
              Jag menar att detta inte är något annat än en katastrof i en
              tid när vi ser allt starkare internationalisering och globalisering
              och en alltmer hårdnande konkurrens i det globala kunskapssamhället.
            </seg>
            <seg xml:id="i-63880bb12783f40a-0">
              Att vi får allt färre elever som läser både moderna språk och
              avancerade kurser i matematik är katastrofalt. Vi riskerar att
              hamna i en situation där dagens ungdomsgeneration har sämre språkkunskaper
              än sin föräldrageneration.
            </seg>
            <seg xml:id="i-501cc206132f5fa3-0">
              Är det verkligen rimligt och acceptabelt när vi lever i ett kunskapssamhälle?
              Regeringens svar på den frågan är: Nej, det inte är acceptabelt.
              Vi måste se till vi uppmuntrar elever på gymnasieskolan att i
              större utsträckning läsa moderna språk och avancerade kurser matematik.
            </seg>
            <seg xml:id="i-2200e273a7b2633c-0">
              När detta behandlades av riksdagen röstade Miljöpartiet, Vänsterpartiet
              och Socialdemokraterna unisont nej till det reformförslag som
              regeringen lade fram. Varken Miljöpartiet, Vänsterpartiet eller
              Socialdemokraterna ville ha en reform där man uppmuntrade elever
              att läsa avancerade fördjupningskurser i moderna språk och matematik.
              Det är viktigt att ha den bakgrunden klar för sig.
            </seg>
            <seg xml:id="i-ea77f654a26264d7-0">
              Vad har då den reform som regeringen genomfört lett till? Har
              det lett till några påtagliga förändringar när det gäller elevernas
              val när det gäller moderna språk och matematik framför allt på
              gymnasieskolan? Det finns mycket som tyder på att det redan har
              gett tydliga effekter.
            </seg>
            <seg xml:id="i-4c9ce336db6d1581-0">
              Dagens Nyheter skrev om det den 25 augusti förra året. Man gjorde
              intervjuer med rektorer på ett antal skolor i Helsingforssområdet.
              Man intervjuade bland annat rektorn på Norra Real Per Engback,
              som sade så här: Vi ser en påtaglig uppgång, framför allt när
              det gäller de högre stegen i spanska, franska och tyska.
            </seg>
            <seg xml:id="i-c7ed6be7f6a26cef-0">
              Per Engback säger också, tillsammans med de andra rektorerna
              Dagens Nyheter hade talat med, att ökningen hänger samman med
              de nya antagningsreglerna till högskolan som nu träder i kraft
              2010.
            </seg>
            <seg xml:id="i-1a455c440a2534de-0">
              Rektorn på Kungsholmens gymnasium, Per Lyth, säger: Det är fascinerande
              att se vilken genomslagskraft det har fått. Förut nöjde sig många
              att läsa språk på nybörjarnivå men nu väljer allt fler elever
              att fördjupa sina kunskaper.
            </seg>
            <seg xml:id="i-d0c0ca2d6a4fdfb0-0">
              Det är precis den effekten som vi har velat nå. Fler elever läser
              nu fördjupningskurser i matematik och moderna språk på gymnasiet.
              Hela den utvecklingen har Miljöpartiet aktivt försökt att rösta
              emot.
            </seg>
            <seg xml:id="i-79601f5f7c1a252d-0">
              Det är detta som är den intressanta frågan. Är man intresserad
              av att se till att få fler studenter och elever på gymnasiet att
              läsa moderna språk och avancerade kurser i matematik eller är
              man det inte?
            </seg>
            <seg xml:id="i-8666337de384f694-0">
              Det är alltid så med nya antagningsregler att man ställs inför
              frågan: Vilka ska omfattas, och hur ska övergångsbestämmelserna
              se ut? Vi menar att det är rimligt att samma regler gäller för
              dem som följer samma kursplan, och det är den kursplan som gäller
              för de elever som nu finns i gymnasieskolan.
            </seg>
            <seg xml:id="i-891ca9d5da34b750-0">
              Det är relativt få elever som i praktiken påverkas. Det är ett
              antal elever på läkarutbildningen, psykologutbildningen och ett
              antal väldigt populära utbildningar. För de allra flesta spelar
              detta i praktiken ingen roll. Dessutom är det så, precis som jag
              sade i interpellationssvaret, att högskoleprovet finns, och där
              gör äldre personer bättre ifrån sig.
            </seg>
            <seg xml:id="i-1a7be3fcf1889b8d-0">
              Den avgörande frågan är: Vill vi ha en satsning för ökade kunskaper
              i språk och matematik i gymnasiet eller vill vi det inte? Vi i
              regeringen vill det.
            </seg>
          </u>
          <note type="speaker" xml:id="i-bdf507d613abcc9f-0">
            Anf. 104 LAGE RAHM (mp):
          </note>
          <u who="lage_rahm_ca9cb9" xml:id="i-19a4ced4e27fcb88-1">
            <seg xml:id="i-845dd9dec8f5010d-0">
              Herr talman! Det var klargörande att få ytterligare ett svar
              här. Men jag upplevde att Tobias Krantz tyvärr valde att inte
              svara på mina frågor. I stället gick han in på att vi i Miljöpartiet
              hade röstat emot reformen.
            </seg>
            <seg xml:id="i-4e91dadee1c704ad-0">
              Nu handlade interpellationen inte om huruvida det ursprungligen
              var ett bra förslag eller inte. Den handlade om vad Tobias Krantz
              avsåg att göra när det gäller äldre elevers möjlighet att tillgodoräkna
              sig denna meritpoäng. Där fick vi tyvärr inte så mycket svar.
            </seg>
            <seg xml:id="i-959a8781dc7961fa-0">
              Jag kan ändå kort svara på det som Tobias Krantz sade. Vi upplever
              självklart att det är bra om fler läser moderna språk och matematik.
              Det är givetvis väldigt bra. Men det finns andra sätt att göra
              det bättre på.
            </seg>
            <seg xml:id="i-d355efba468846de-0">
              Det har visats att betyg har en ganska dålig effekt som incitament
              för detta. Anledningen till att människor tidigare i viss utsträckning
              har låtit bli att läsa ämnena är att det varit svårt att få bra
              betyg. Då har de inte läst det ämnet trots att de ökat sina kunskaper.
              Det problemet kvarstår fortfarande. Det finns en massa sådana
              problem.
            </seg>
            <seg xml:id="i-4210e08940d97849-0">
              Men nu är det inte heller betygssystemet som vi diskuterar utan
              faktiskt frågan varför det ska vara sämre för äldre elever. Jag
              är fullt medveten om att man behöver övergångsbestämmelser. Så
              är det vid övergångar mellan alla system. Men man kan fråga sig
              varför de som läste med det ännu äldre systemet där man fick sifferbetyg
              upp till fem inte när man tillgodoräknade sig det hamnade på en
              lägre nivå där max kanske var 17 i det nya betygssystemet. Varför
              kunde de komma högre och jämföras på ett sådant sätt eller ha
              speciella kvoter? Och varför har man speciella kvoter för elever
              från folkhögskolekurser och så vidare? Frågan kvarstår varför
              man ska missgynna just den här gruppen vid antagningen.
            </seg>
            <seg xml:id="i-eb21250cc7ad27bf-0">
              Jag vill också passa på att fråga Tobias Krantz en sak när han
              nu har nämnt att det finns utrymme för högskolorna att själva
              på en tredjedel av platserna använda sig av andra urvalsgrunder
              som till exempel relevant arbetslivserfarenhet. Då vill jag fråga
              Tobias Krantz: I hur stor utsträckning används just detta? Känner
              Tobias Krantz till något exempel när man på en populär utbildning
              har använt sig av det här? Är det någonting som man tillämpar,
              och i hur stor utsträckning använder man sig av högskoleprov på
              den här ytterligare tredjedelen platser?
            </seg>
            <seg xml:id="i-96606d5c76c16336-0">
              Min erfarenhet är att det mestadels handlar om betyg på den tredjedel
              som högskolorna själva får bestämma över, och då kommer det att
              omfattas av det här systemet också.
            </seg>
            <seg xml:id="i-17cda757f4f5093e-0">
              Men själva huvudfrågan kvarstår fortfarande. Vi är överens om
              att det här är särbehandlande för äldre, och det handlar inte
              bara om dem som har riktigt gamla gymnasiebetyg, utan de som har
              någon enstaka kurs från komvux i det äldre systemet och har gått
              ut med ett slutbetyg från komvux ganska nyligen hamnar, om jag
              har förstått det hela rätt, även i det här systemet. Det är alltså
              väldigt många som riskerar att hamna i det här och som riskerar
              att bli särbehandlade.
            </seg>
            <seg xml:id="i-f967d9edb9fb0992-0">
              Då frågar man sig varför, för det hade inte behövt vara så. Man
              hade kunnat se över och försöka få vettiga övergångsbestämmelser
              där man också kunde räkna på de erfarenheter och den kunskap som
              äldre elever har tillgodogjort sig. Som Tobias Krantz säger är
              det inte så väldigt många utbildningar det handlar om, utan det
              borde vara görligt om man hade varit intresserad av det. Men i
              stället verkar det som att man är intresserad av att särbehandla.
            </seg>
          </u>
          <note type="speaker" xml:id="i-6db9f32a7df1f32d-0">
            Anf. 105 Statsrådet TOBIAS KRANTZ (fp):
          </note>
          <u who="unknown" xml:id="i-56cc324d0a8f4413-22">
            <seg xml:id="i-1400420c4ee0ceec-0">
              Herr talman! Jag tycker att det är viktigt att man också diskuterar
              bakgrunden till varför den här reformen genomförs. Anledningen
              till att vi genomför detta är att vi har sett en mycket oroande
              utveckling under en lång följd av år där antalet elever som läser
              moderna språk har sjunkit kraftigt och där antalet elever som
              läser fördjupningskurser i matematik också har sjunkit mycket
              kraftigt. Vi kan inte bortse från själva bakgrunden till den reform
              som vi faktiskt diskuterar. Det måste få diskuteras, och det är
              det som är grunden för regeringens politik.
            </seg>
            <seg xml:id="i-afb19fb7ffac65d1-0">
              Sedan säger Lage Rahm att det här med betyg inte spelar så stor
              roll. Uppenbarligen delar inte rektorerna i Helsingforssområdet
              Lage Rahms uppfattning, därför att där har man redan sett en mycket
              tydlig uppgång när det gäller antalet studerande som nu läser
              fördjupningskurser i matematik och som läser moderna språk. Fakta
              talar alltså emot den uppfattning som Lage Rahm här torgför. Det
              är viktigt att ha bakgrunden klar för sig, och jag konstaterar
              att Miljöpartiet säger med vackra ord att man skulle göra på något
              annat sätt men inte kan precisera något alternativ för hur det
              här skulle gå till. Det är möjligt att Miljöpartiet skulle vilja
              tillsätta en utredning och titta längre fram på vad man i så fall
              skulle göra, men vår poäng, vår uppgift som ansvarstagande politiker
              och förtroendevalda, är att agera när vi ser en utveckling som
              är mycket oroväckande.
            </seg>
            <seg xml:id="i-769ba5fb0183c792-0">
              Jag tycker att det är mycket oroväckande att vi ser kanske en
              halvering av antalet språkstudenter på gymnasiet och att vi riskerar
              att hamna i en situation där dagens ungdomsgeneration har mindre
              språkkunskaper än sina föräldrar. Är det verkligen rimligt att
              vi har en sådan situation att dagens ungdomsgeneration är sämre
              på språk än sina föräldrar när vi lever i en alltmer globaliserad
              värld? Nu ser vi dessutom att den här reformen har gett mycket
              tydliga resultat. Allt fler läser avancerade kurser i matematik,
              och allt fler ungdomar läser också moderna språk på gymnasiet.
              Den här reformen har varit en stor succé, skulle jag vilja säga.
            </seg>
            <seg xml:id="i-8aa9e5eaabce7a9d-0">
              Jag tror att oavsett hur många gånger jag upprepar svaret kommer
              Lage Rahm att säga att jag inte har svarat på frågan, vilket kanske
              tillhör debattens natur. Men jag har gett ett svar på varför vi
              har valt att göra den avgränsning som vi har gjort. Jag tycker
              att det är rimligt att de elever som omfattas av samma kursplanesystem
              ska behandlas enligt precis samma regler. Det är precis det som
              vi gör här.
            </seg>
            <seg xml:id="i-15a779ef74f830c1-0">
              Man hade naturligtvis kunnat tänka sig andra avgränsningar i
              stället, men också Lage Rahm erkänner ju att det behövs övergångsbestämmelser,
              för någonstans måste det sättas en gräns. Frågan är varför någon
              annan gräns skulle vara mer rimlig än just den gräns som regeringen
              har slagit fast.
            </seg>
            <seg xml:id="i-bc7b01e28fc10a54-0">
              Återigen, jag tycker att det är viktigt att man funderar igenom
              hur stort och omfattande det här så kallade problemet egentligen
              är. I praktiken uppstår det här problemet enbart på ett antal
              mycket populära utbildningar som till exempel läkar-, psykolog-
              och veterinärutbildningarna. Jag vill inte förringa det problemet,
              men det är viktigt att vi kommer ihåg att på de allra flesta utbildningar
              i den svenska högskolan spelar det här i praktiken ingen roll
              när det gäller förhållandet mellan äldre och yngre elever. Det
              spelar roll när det gäller motivationen på gymnasiet, men det
              spelar i praktiken ingen roll när det gäller antagningen till
              högskolan i förhållandet mellan äldre och yngre elever.
            </seg>
            <seg xml:id="i-c65e0495a78dbe04-0">
              Jag har redogjort för vilka bevekelsegrunder som regeringen har
              haft. Intressant skulle vara att höra vad Lage Rahm ser för alternativ
              gränsdragning som skulle vara mer rättvis och som helt undviker
              problemet med att man när man inför nya antagningsregler måste
              ha övergångsbestämmelser, för någonstans måste det sättas en gräns.
            </seg>
            <seg xml:id="i-0530f58c8855ec9c-0">
              När det gäller frågan om högskolornas möjlighet att anta studenter
              tror vi mycket på den akademiska friheten och autonomin för universitet
              och högskolor. De ska ha möjlighet att också fatta sina egna beslut
              om vilka som ska antas, och allt ska inte detaljregleras uppifrån.
            </seg>
            <seg xml:id="i-8c346a99980fd3cd-0">
              Vi överlämnar med varm hand till de högre lärosätena att själva
              fatta beslut när det gäller en tredjedel av platserna. De får
              själva göra bedömningen av vilka urvals- och antagningskriterier
              som är rimliga.
            </seg>
          </u>
          <note type="speaker" xml:id="i-689bf0f96ff2eab7-0">
            Anf. 106 LAGE RAHM (mp):
          </note>
          <u who="lage_rahm_ca9cb9" xml:id="i-19a4ced4e27fcb88-2">
            <seg xml:id="i-a5e95dc5a10cffc6-0">
              Herr talman! Det Tobias Krantz framför kanske låter bra, men
              det bör synas i sömmarna. När det gäller det sista vill jag säga
              att det självklart är så att högskolornas autonomi ska värnas.
              Problemet är bara att det inte finns så många bra och effektiva
              sätt för högskolorna att använda det här tredjedelskriteriet.
              Det är en annan debatt, men jag ska bara kort säga att det har
              förekommit fall där man har velat använda sig av dem och blivit
              stämd i domstol och fått backning. Det är man ju inte så sugen
              på, och om man använder sig av de traditionella medlen vet man
              att man slipper det. Det är någonting som jag tycker att högskoleministern
              borde ta tag i. Men det är en helt annan debatt.
            </seg>
            <seg xml:id="i-0369bd0695aea4f0-0">
              När det gäller vad jag anser att det skulle vara rimligt att
              ha som övergångsbestämmelser menar jag att det vore rimligt att
              de som särskilt ansöker om det borde få möjlighet att få sina
              kurser som de har läst i det gamla systemet granskade för att
              se om de motsvarar den kunskap som krävs för att få meritpoäng
              i det nya systemet. Det tycker jag inte alls är för mycket begärt,
              och jag förstår inte varför man inte kan tänka sig att införa
              något sådant.
            </seg>
            <seg xml:id="i-557db59b010ebd2c-0">
              Till sist ska jag säga någonting om betyg. Jag beklagar om jag
              var så otydlig att Tobias Krantz missförstod mig. Jag menar inte
              alls att betyg inte har någon effekt. Jag menar att betyg inte
              alltid har den effekt som man avser att de ska ha. En av de grejerna
              är att det i vissa fall har varit svårare att få höga betyg i
              fördjupningskurser i till exempel matematik eller moderna språk,
              och då har folk valt bort dem. Hade man haft system där de betygen
              inte hade varit lika nödvändiga för människor hade man i större
              utsträckning kanske inte valt bort dem.
            </seg>
            <seg xml:id="i-32a5b2e68714c387-0">
              Det här handlar också ytterst om kvaliteten på undervisningen
              och på vilket sätt man jobbar med det. Jag tycker att det rimliga
              är att man motiveras utifrån att man ska lära sig saker och inte
              för att man får betyg på det. Men det är en annan diskussion,
              som sagt.
            </seg>
          </u>
          <note type="speaker" xml:id="i-d5ca83f20a43afb1-0">
            Anf. 107 Statsrådet TOBIAS KRANTZ (fp):
          </note>
          <u who="unknown" xml:id="i-56cc324d0a8f4413-23">
            <seg xml:id="i-fb7002551a18c42f-0">
              Herr talman! Jag tackar för en intressant och en enligt min uppfattning
              också mycket klargörande debatt. Det handlar om frågan om de exakta
              antagningsreglerna och vilka bestämmelser som i så fall ska gälla.
              Vi övervägde ett antal olika alternativ när vi funderade över
              antagningsbestämmelserna och tycker att det är fullt rimligt att
              elever som har gått enligt samma kursplan behandlas på samma sätt.
              Det är inte så att betyg och meriter är helt jämförbara mellan
              olika kursplanesystem, och därför är det rimligt att de elever
              som tillhör samma kursplanesystem ska behandlas på samma sätt.
              Det är fullt rimligt.
            </seg>
            <seg xml:id="i-3736e3f0a2efb87b-0">
              Sedan är det viktigt att komma ihåg vad som är bakgrunden till
              den här reformen och den kan vi inte springa förbi. Under en följd
              av år har vi sett att antalet elever i den svenska gymnasieskolan
              som läser avancerade kurser i matematik och som läser avancerade
              kurser i moderna språk har sjunkit mycket kraftigt. Då menar jag
              att ansvarsfulla politiker som ser den globala värld vi lever
              i, som ser det globala kunskapssamhälle som vi lever i, där man
              inser att kunskaper i moderna språk och avancerade kunskaper i
              matematik är viktiga, måste agera. Man kan inte bara låta händelseutvecklingen
              springa förbi och löpa amok.
            </seg>
            <seg xml:id="i-7abd0683da2fb348-0">
              Det hade ju varit resultatet om Miljöpartiet, Vänsterpartiet
              och Socialdemokraterna hade vunnit den här voteringen för ett
              par år sedan. Det hade inneburit att vi hade riskerat att inte
              få den positiva utveckling som vi nu har sett där fler elever
              tack vare den här reformen läser avancerade kurser i matematik
              och där fler studenter läser avancerade kurser i moderna språk.
              Det är ju det som är sanningen.
            </seg>
            <seg xml:id="i-889748efe8f5c4e7-0">
              Jag tycker att Miljöpartiet får ta ett stort ansvar på sina axlar
              om det är så att man försöker bekämpa olika sätt att stimulera
              elever att läsa avancerade kurser i matematik eller läsa mer moderna
              språk i gymnasiet. Vi behöver fler duktiga elever som kan moderna
              språk. Vi behöver fler elever som är duktiga i matematik i den
              värld vi nu lever i.
            </seg>
          </u>
          <note xml:id="i-89dbc45cfc15bd35-6">
            Överläggningen var härmed avslutad.
          </note>
          <note xml:id="i-182679c2c324f27f-0">
            14 § Hänvisning av ärenden till utskott
          </note>
          <note xml:id="i-b2e2417f06c467d2-0">
            Föredrogs och hänvisades
          </note>
          <note xml:id="i-6720e84490fad323-0">
            15 § Bordläggning
          </note>
          <note xml:id="i-c1ebc733904a38d2-0">
            Anmäldes och bordlades
          </note>
          <note xml:id="i-c71d41b262e818c9-0">
            16 § Anmälan om frågor för skriftliga svar
          </note>
          <note xml:id="i-f596330414a3ea20-0">
            Anmäldes att följande frågor för skriftliga svar framställts
          </note>
          <note xml:id="i-cc1d3b22f9aca1d4-0">
            den 1 oktober
          </note>
          <note xml:id="i-6c3b99c04e370b30-0">
            Peter Jeppsson
          </note>
          <note xml:id="i-513c8885f757b659-0">
            Björn Lind
          </note>
          <note xml:id="i-d4e28e74a775a2ce-0">
            Hans Olsson
          </note>
          <note xml:id="i-72235b24c98ade61-0">
            Birgitta Eriksson
          </note>
          <note xml:id="i-72235b24c98ade61-1">
            Birgitta Eriksson
          </note>
          <note xml:id="i-72235b24c98ade61-2">
            Birgitta Eriksson
          </note>
          <note xml:id="i-c8e8e0f689809d16-0">
            Kent Härstedt
          </note>
          <note xml:id="i-f25ae03afb60f697-0">
            Frågorna redovisas i bilaga som fogats till riksdagens snabbprotokoll
            tisdagen den 13 oktober.
          </note>
          <note xml:id="i-8ca06e38113f8163-0">
            17 § Anmälan om skriftliga svar på frågor
          </note>
          <note xml:id="i-d276fb1ccbe9c10c-0">
            Anmäldes att skriftliga svar på följande frågor inkommit
          </note>
          <note xml:id="i-163ce4a3509777ea-0">
            den 30 september
          </note>
          <note xml:id="i-d073764732b4d7f6-0">
            Marie Nordén
          </note>
          <note xml:id="i-b801db0314529967-0">
            Krister Örnfjäder
          </note>
          <note xml:id="i-b801db0314529967-1">
            Krister Örnfjäder
          </note>
          <note xml:id="i-eaa65d40d5afa84c-0">
            Désirée Liljevall
          </note>
          <note xml:id="i-3d297892f638ee48-0">
            Tina Ehn
          </note>
          <note xml:id="i-cbb05acdd3cf357f-0">
            Ulf Holm
          </note>
          <note xml:id="i-513c8885f757b659-1">
            Björn Lind
          </note>
          <note xml:id="i-37abc85f4135d6ed-0">
            Helena Leander
          </note>
          <note xml:id="i-4e43a2ae18d7c93b-0">
            Leif Pettersson
          </note>
          <note xml:id="i-4e43a2ae18d7c93b-1">
            Leif Pettersson
          </note>
          <note xml:id="i-f693f8e56de6a73b-0">
            Kalle Larsson
          </note>
          <note xml:id="i-8e3b972f9cfb3502-0">
            Svaren redovisas i bilaga som fogats till riksdagens snabbprotokoll
            tisdagen den 13 oktober.
          </note>
          <note xml:id="i-7786e9e4b42e964c-0">
            18 § Kammaren åtskildes kl. 16.01.
          </note>
          <note xml:id="i-d1aafa2cc236e16b-0">
            Förhandlingarna leddes
          </note>
          <note xml:id="i-d9562b34cd687e96-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
