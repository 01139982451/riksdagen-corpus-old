<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2019</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2019</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--116</head>
          <docDate when="2019-01-01">2019-01-01</docDate>
        </div>
      </front>
      <body>
        <div>
          <note xml:id="i-e27869eaa4320efc-0">
            § 1 Justering av protokoll
          </note>
          <note xml:id="i-c26fbde6aa63e56f-0">
            Protokollet för den 14 april justerades.
          </note>
          <note xml:id="i-d3a7619b89b77ae9-0">
            § 2 Meddelande om frågestund
          </note>
          <note xml:id="i-79f6bfb3ae87c347-0">
            Andre vice talmannen meddelade att frågestund skulle äga rum
            torsdagen den 7 maj kl. 14.00 .
          </note>
          <note xml:id="i-c62f75876f162222-0">
            § 3 Anmälan om faktapromemoria
          </note>
          <note xml:id="i-dbec25f0eb59c0d5-0">
            Andre vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note xml:id="i-b0a2d94cce06e50a-0">
            2019/20:FPM34 Förslag till beslut om ianspråktagande av marginalen
            för oförutsedda utgifter under 2020 för att tillhandahålla krisstöd
            till medlemsstaterna och ytterligare stärka unionens civilskyddsmekan
            ­ ism/rescEU med anledning av covid-19-utbrottet COM(2020) 172
            till finansutskottet
          </note>
          <note xml:id="i-d927b90517fa7797-0">
            § 4 Ärende för hänvisning till utskott
          </note>
          <note xml:id="i-c5277fc421c251a6-0">
            Följande dokument hänvisades till utskott:
          </note>
          <note xml:id="i-88fac5929acae25c-0">
            Motion
          </note>
          <note xml:id="i-099a1c9b2e9b604c-0">
            2019/20:3600 till utrikesutskottet
          </note>
          <note xml:id="i-26bb273e21b9702f-0">
            § 5 Ärenden för bordläggning
          </note>
          <note xml:id="i-2b132fb817e9fd76-0">
            Följande dokument anmäldes och bordlades:
          </note>
          <note xml:id="i-49fc43c5cdb1a6dd-0">
            Civilutskottets betänkanden
          </note>
          <note xml:id="i-573147a2d157e7cd-0">
            2019/20:CU13 Fastighetsrätt
          </note>
          <note xml:id="i-f25cb2e9e596526f-0">
            2019/20:CU10 Bostadspolitik
          </note>
          <note xml:id="i-d951b1a071af0aaa-0">
            2019/20:CU16 Planering och byggande
          </note>
          <note xml:id="i-f13e49cb54b99df8-0">
            2019/20:CU17 Familjerätt
          </note>
          <note xml:id="i-575b6c0cfad8a895-0">
            Miljö- och jordbruksutskottets betänkanden
          </note>
          <note xml:id="i-a19fef27bdc0dff3-0">
            2019/20:MJU13 Cirkulär ekonomi
          </note>
          <note xml:id="i-5bc7d844e8dc0cfe-0">
            2019/20:MJU14 Kemikaliepolitik
          </note>
          <note xml:id="i-1ecf5f332e525c5b-0">
            Skatteutskottets betänkanden
          </note>
          <note xml:id="i-e880f9096cccb171-0">
            2019/20:SkU20 Inkomstskatt
          </note>
          <note xml:id="i-bfaa16cdf165a347-0">
            2019/20:SkU22 Punktskatt
          </note>
          <note xml:id="i-0d457829f22f23c8-0">
            § 6 Svar på interpellation 2019/20:394 om äldreomsorgens beredskap
            för spridningen av covid-19
          </note>
          <note type="speaker" xml:id="i-1ca9e73c53bc4a1e-0">
            Anf. 1 Socialminister LENA HALLENGREN (S):
          </note>
          <u who="lena_hallengren_f42fc0" next="cont" xml:id="i-4b3ae846cc530991-0">
            <seg xml:id="i-e3c25703430124ee-0">
              Fru talman! Ann-Christine From Utterstedt har frågat mig om min
              uppfattning är att skillnaderna i antal avlidna mellan oss och
              våra nordiska grannländer beror på att vi har olika sätt att registrera
              dessa och om vi för någon dialog kring att börja registrera likvärdigt.
              Ann-Christine From Utterstedt frågar även om vilka åtgärder jag
              tillsammans med regeringen ämnar vidta för att stoppa spridningen
              av smitta på äldreboenden och säkerställa att de äldre får den
              vård de behöver. Vidare frågar hon om jag anser att utbildningsmaterialet
              om hygien är en tillräcklig åtgärd för att stoppa smittspridningen
              inom hemtjänsten och om fler åtgärder har förberetts. Slutligen
              frågar Ann-Christine From Utterstedt om jag uppfattar att antalet
              intensivvårdsplatser kommer att svara upp mot behovet som kommer
              att finnas när patienter som är sjuka i covid-19 behöver intensivvård.
            </seg>
          </u>
          <note xml:id="i-2b10cebc00401075-0">
            Utbrottet av covid-19 har drabbat hela världen. Enligt den statistik
            som svenska myndigheter använder var antalet bekräftade smittade
            i världen den 29 april 3 018 618 personer. Antalet bekräftade
            döda på grund av covid-19 var då enligt samma statistik 207 973
            personer.
          </note>
          <u who="lena_hallengren_f42fc0" prev="cont" xml:id="i-558eab007363e9f1-0">
            <seg xml:id="i-dc74b7274ebe2fc6-0">
              Den här typen av statistik rapporteras in från ansvariga myndigheter
              i respektive land. Hur länderna väljer att registrera och rapportera
              skiljer sig dock åt. Det medför att man alltid måste vara mycket
              försiktig med att dra slutsatser endast utifrån statistiken som
              sådan. Det vore givetvis positivt ifall alla länders statistik
              var helt jämförbar. Det pågår också ett långsiktigt arbete för
              att åstadkomma ökad jämförbarhet mellan länderna inom EU.
            </seg>
            <seg xml:id="i-25c12f1b9f3dfc9e-0">
              Vad gäller de svenska åtgärderna mot covid-19 syftar de till
              att minska smittspridningen och ytterst till att skydda riskgrupper,
              särskilt äldre. Att smittan nu finns på flera äldreboenden i landet
              är därför mycket oroande. De som bor på äldreboenden är i allmänhet
              sköra och beroende av personalens vård och omsorg. De kan därmed
              inte på samma sätt som andra välja att hålla avstånd. Det är därför
              otroligt viktigt att ansvariga inom äldreomsorgen säkerställer
              att den personal som är på arbetet är symtomfri och också ser
              till att det finns fungerande utrustning och rutiner.
            </seg>
            <seg xml:id="i-c0bc7b5070d770e6-0">
              Regeringen har vidtagit åtgärder för att ge alla incitament till
              anställda och arbetsgivare att stanna hemma vid minsta symtom
              . Regeringen har också infört ett nationellt besöksförbud på samtliga
              landets äldreboenden, vilket syftar till att minska risken för
              smitta från besökande.
            </seg>
            <seg xml:id="i-f7f0d68a8780b136-0">
              Det stod tidigt klart att regionernas och kommunernas beredskap
              vad gäller skyddsutrustning inte var långsiktigt uthållig. För
              att öka tillgången på rätt utrustning krävdes en ökad inhemsk
              produktion och en statlig funk ­ tion för inköp och distribution.
              Regeringen gav därför Socialstyrelsen den 16 mars i uppdrag att
              fungera som nationell inköpscentral, och myndigheten har tillsammans
              med Myndigheten för samhällsskydd och beredskap och länsstyrelserna
              etablerat en helt ny fungerande struktur.
            </seg>
            <seg xml:id="i-2ba9f3552a5cb06c-0">
              Även om den inhemska produktionen nu har ökat kvarstår en brist
              på utrustning, varför detta arbete kommer att behöva fortsätta.
              Det hänger också ihop med kunskapen om hur utrustningen ska användas.
              Regeringen uppdrog den 12 mars till Socialstyrelsen att ta fram
              information om hur personalgrupper ska skydda riskgrupper mot
              smitta. Utbildningarna bedöms ha fått stor spridning över landet.
              Över 93 000 personer har registrerat sig, och i mitten av april
              hade över hälften slutfört utbildningen.
            </seg>
            <seg xml:id="i-2a8095a6bcff51ab-0">
              När det gäller den fjärde och sista frågan har Socialstyrelsen
              på regeringens uppdrag inrättat en nationell samordning för intensivvården.
              Den 21 april fanns det intensivvårdsplatser tillgängliga i hela
              landet, och tack vare vårdpersonalens ansträngningar har det i
              princip dagligen tillkommit nya platser. Vidare finns tillgänglig
              transportkapacitet om patienter skulle behöva vårdas i en annan
              region än sin hemregion.
            </seg>
          </u>
          <note type="speaker" xml:id="i-d85c2512b9fef737-0">
            Anf. 2 ANN-CHRISTINE FROM UTTERSTEDT (SD):
          </note>
          <u who="ann-christine_from_utterstedt_c07152" xml:id="i-f38871c9c6c4364c-0">
            <seg xml:id="i-9df2d6abb7989c63-0">
              Fru talman! Tack, socialministern, för svaret! Jag vet att ministern
              har mycket arbete i dessa dagar, och jag vill tacka för det stora
              arbete som ministern gör.
            </seg>
            <seg xml:id="i-c1b6c6f0f9a7b639-0">
              När det gäller interpellationen vet vi att det händer mycket
              varje dag i statistik och annat. Vårt land och världen drabbas
              mer och mer. I jämförelse med våra nordiska grannländer sticker
              Sverige verkligen ut i antal smittade och avlidna. Hittills har
              2 769 personer avlidit i sviterna av covid-19 i Sverige. Detta
              kan jämföras med rapporterat antal avlidna i Danmark, där siffrorna
              visar 484 personer. I Norge är det 211 personer som har avlidit
              och i Finland 230 personer.
            </seg>
            <seg xml:id="i-ba1016911654f91e-0">
              Äldreomsorgen halkade redan från början långt efter i hanteringen
              av covid-19-pandemin då allt fokus initialt lades på sjukvården.
              Det har inneburit att personal har arbetat helt och hållet utan
              skydd, och smittan har spridits okontrollerat bland våra äldre,
              som var de som skulle skyddas från smitta.
            </seg>
            <seg xml:id="i-4157cfa4aa4fcc4f-0">
              Äldreforskare är kritiska till att myndigheterna inte tillräckligt
              snabbt insåg att också äldreomsorgen behövde mer resurser. Samtidigt
              uppenbaras en myndighetsskandal där SKR har påverkat fyra myndigheter
              så att kraven på skyddsutrustning från dessa har tonats ned. Det
              är som att spela rysk roulett med människors liv. Det är under
              all kritik.
            </seg>
            <seg xml:id="i-0c1c195741ce5d8e-0">
              Socialministern själv uttrycker dock att de krav som Arbetsmiljöverket
              ställer är vad som ska gälla. Det är ansvarsfullt men också motsägelsefullt.
              Myndigheterna och regeringen verkar inte riktigt stå på samma
              grund. Hallengrens statsminister vill heller inte diskutera vem
              som bär ansvaret, och när kritik framförs anses att det inte är
              rätt tid att peka finger åt varandra eller ta några politiska
              poäng.
            </seg>
            <seg xml:id="i-0984b4873fde555f-0">
              Fru talman! I dessa tider är jag inte intresserad av att ta politiska
              poäng. Jag är intresserad av att så långt det är möjligt begränsa
              antalet offer som pandemin skördar. Att utkräva ett ansvar när
              så många människor drabbas av viruset eller avlider är inte att
              ta politiska poäng eller att peka finger åt någon. Det är att
              visa respekt för alla närstående som nu har mist en älskad men
              också för all personal som dagligen kämpar för oss alla – ett
              stort och varmt hjärta till er alla i all er frustration och sorg!
            </seg>
            <seg xml:id="i-45708c737bdb6905-0">
              Fru talman! Hur ska socialministern lyckas begränsa smittspridningen
              inom äldreomsorgen?
            </seg>
          </u>
          <note type="speaker" xml:id="i-5cbf67014a526aab-0">
            Anf. 3 Socialminister LENA HALLENGREN (S):
          </note>
          <u who="lena_hallengren_f42fc0" xml:id="i-bd78bcbf59809bb2-0">
            <seg xml:id="i-0ba0d04624be50ac-0">
              Fru talman! I mitt formella svar ingick inget tack till Ann-Christine
              From Utterstedt för frågan, så jag vill rikta ett sådant till
              henne nu på det här sättet.
            </seg>
            <seg xml:id="i-861826733461bbf1-0">
              Det finns verkligen anledning att inte bara debattera detta utan
              också samtala om, resonera och för den delen utkräva ansvar. Jag
              har naturligtvis ingenting emot det, och jag är alldeles övertygad
              om att det inte är det som statsministern avser när han säger
              att man inte ska peka finger. Vi ska naturligtvis verkligen föra
              upp alla de problem som äldreomsorgen har stått inför under längre
              tid till ytan.
            </seg>
            <seg xml:id="i-c6b94912d9bff5ff-0">
              Vi ska också hjälpas åt, och det är väl det som är poängen –
              väldigt många är väldigt arbetstyngda. Det gäller förstås kommuner
              och regioner och ledningsfunktionerna där. Under många veckor
              har man nu varit i olika typer av stabslägen och krisfunktioner
              för att se till att man på allra bästa sätt minskar smittans spridning
              i samhället generellt och naturligtvis gentemot de grupper som
              vi vet löper störst risk att få allvarliga symtom.
            </seg>
            <seg xml:id="i-ce08f8d83b821700-0">
              Ingen i de här funktionerna gör annat, skulle jag säga, än att
              ägna sina vakna timmar åt att minska effekterna av ett virus som
              vi har känt under ett fåtal månader. Vi lär oss hela tiden mer.
            </seg>
            <seg xml:id="i-03190d312f69385a-0">
              Ansvarsutkrävande, som jag tror någon gång kommer att vara mer
              samlat, när det gäller hur Sverige som land, olika myndigheter,
              aktörer och politiker och andra funktioner valde att arbeta är
              en sak. Att hela tiden agera på den kunskap man har är inte enkelt.
              Men det är vårt gemensamma uppdrag.
            </seg>
            <seg xml:id="i-75b980f6d99fc6c1-0">
              Det är klart att man kan göra en viss jämförelse mellan länder.
              Utan tvekan ser situationen på svenska äldreboenden annorlunda
              ut än den gör på äldreboenden i Norge. Men man får också bestämma
              sig för vilket land man jämför med, varför och i vilket läge.
              Det finns olika faser när det gäller den här sjukdomen. Många
              länder har haft så kallade lockdowns. De ser lite olika ut, men
              länderna har varit mer eller mindre nedstängda. Det återstår att
              se vad som händer när de nu på alla möjliga sätt försöker lätta
              på sina restriktioner, eftersom människor inte under överskådlig
              tid kan leva isolerade, avskurna, utan att gå till arbete och
              skola och så vidare. Jag önskar inget annat än att det ska fungera
              och att de kan hålla smittspridningen nere.
            </seg>
            <seg xml:id="i-8e1fe4d0facca659-0">
              Som Anders Tegnell har sagt i många sammanhang – jag tror faktiskt
              att samtliga smittskyddsexperter håller med – försvinner inte
              viruset från vårt samhälle de närmaste veckorna, utan vi får leva
              med det. Då har vi i den svenska strategin valt åtgärder som vi
              tror är hållbara över tid och som människor kan hålla i. Jag tror
              att det är för tidigt att säga vem som egentligen har valt rätt
              förhållningssätt.
            </seg>
            <seg xml:id="i-a24865e1a137586b-0">
              Det finns dock anledning att verkligen fundera över hur situationen
              kan bli annorlunda i äldreomsorgen. Eftersom pandemin inte är
              över finns det alla skäl att göra annorlunda framöver, inte minst
              i alla de regioner och kommuner som hittills har ganska liten
              smittspridning.
            </seg>
            <seg xml:id="i-73929d44ce45cb5f-0">
              Jag är övertygad om att man varje gång man hamnar i ett läge
              där man kan prioritera välfärd före annat ska prioritera välfärden.
              Och när man prioriterar välfärden måste äldreomsorgen komma högre
              upp på listan över olika välfärdsinsatser.
            </seg>
            <seg xml:id="i-c92bc30e09271559-0">
              Jag tror att det är 135 000 män och i huvudsak kvinnor som arbetar
              som undersköterskor och vårdbiträden inom vård och omsorg. Det
              är en kategori som drar ett enormt lass. Och det gör de under
              förutsättningar som jag tycker att vi ska reflektera över, också
              när det inte är pandemi och kristid. Det handlar om timanställningar,
              löner, förutsättningar, villkor och många gånger för låg eller
              kanske bristfällig vårdutbildning. Om man i grund och botten saknar
              den vårdutbildning som krävs och utbildning i de hygienkrav och
              rutiner som borde gälla i verksamheten blir det såklart extra
              ansträngande i de här situationerna.
            </seg>
            <seg xml:id="i-274755505b3c4961-0">
              Att utkräva ansvar ska naturligtvis göras på många olika sätt.
              Men jag tror inte att det just nu tjänar någon att säga vems fel
              det var att beredskapslagren inte räckte till. Den diskussionen
              återkommer jag gärna till.
            </seg>
          </u>
          <note type="speaker" xml:id="i-a5363a08ef7cb9c3-0">
            Anf. 4 ANN-CHRISTINE FROM UTTERSTEDT (SD):
          </note>
          <u who="ann-christine_from_utterstedt_c07152" xml:id="i-f38871c9c6c4364c-1">
            <seg xml:id="i-1398ae8e0188e679-0">
              Fru talman! Personal ska hålla en god basal hygien, och arbetsgivaren
              ska säkerställa att medarbetarna följer riktlinjerna på den aktuella
              arbetsplatsen. Det finns dock stora problem för personal inom
              hemtjänsten när det gäller att ens ha möjlighet eller kunskap
              för att hålla en fullgod handhygien mellan besöken. För att åtgärda
              detta har Socialstyrelsen tillhandahållit utbildningar om basala
              hygienrutiner, exempelvis handtvätt och användande av skyddsmaterial.
              Det lär vara välbehövligt eftersom många anställda inom äldreomsorgen,
              precis som ministern själv var inne på, helt saknar adekvat utbildning.
            </seg>
            <seg xml:id="i-cb7bcca191fb1130-0">
              Regioner och kommuner hålls av regeringen ansvariga för att bered
              ­ skapen på det lokala planet inte har varit tillräcklig. Samtidigt
              har det na ­ tionella planet nedrustat både försvar och övrig
              beredskap. Skyddsmasker och fältsjukhus har kasserats, och antalet
              intensivvårdsplatser har kraftigt minskats. Vi hade vid pandemins
              början 526 disponibla intensivvårdsplat ­ ser. Det är lite i normala
              fall; under en pandemi är det givetvis en stor katastrof.
            </seg>
            <seg xml:id="i-84be6ac21fe8e3b4-0">
              År 1993 fanns totalt 4 300 respiratorer i Sverige, varav 900
              inom militären och 2 100 extra i förråd. 25 år senare, år 2018,
              var de bara ca 570 stycken, varav 40 inom militären och noll i
              förråden. Regeringen har alltså också ett stort ansvar för att
              beredskapen är undermålig.
            </seg>
            <seg xml:id="i-dfac0d19853fcb86-0">
              Sist jag stod här i talarstolen var precis i början av pandemin,
              och jag hoppades och bad att vi inte skulle behöva drabbas så
              hårt av covid-19. Tyvärr blev det inte så. Den 15 april uppmärksammade
              jag för första gång ­ en socialutskottsmötet, där socialministern
              deltog, på att statistiken då visade att det var fler som avled
              än som intensivvårdades. Äldre avlider allt ­ så i sina hem utan
              intensivvård och utan syrgas. Personal vittnar om äldre som av
              viruset kvävts till döds i sin ensamhet. Det är helt oacceptabelt.
            </seg>
            <seg xml:id="i-14015b8878c9823f-0">
              Flera boenden och Akademiska sjukhuset har hittills belagts med
              skyddsstopp för att skyddsmaterialet har varit otillfredsställande
              eller helt saknats. Tankarna på Spaniens äldreomsorgspersonal
              som till slut flydde arbetsplatsen kommer skrämmande nära.
            </seg>
            <seg xml:id="i-f042459cd6914ee4-0">
              Socialministern meddelade för snart två veckor sedan att efterfrågad
              skyddsutrustning tilldelats kommunerna. Trots det larmar personal
              och närstående om fortsatt brist.
            </seg>
            <seg xml:id="i-fd75d7bf19ac953f-0">
              Fru talman! Var i systemet fallerar det?
            </seg>
          </u>
          <note type="speaker" xml:id="i-e61b2bca2412556b-0">
            Anf. 5 Socialminister LENA HALLENGREN (S):
          </note>
          <u who="lena_hallengren_f42fc0" xml:id="i-bd78bcbf59809bb2-1">
            <seg xml:id="i-d3a4c665c594628f-0">
              Fru talman! Jag vill gärna ta chansen att på en punkt verkligen
              motsäga Ann-Christine From Utterstedt. Interpellanten får gärna
              ägna nästa inlägg åt att förklara vad syftet är. Det är inte så
              att det finns äldre personer som skulle ha behövt respirator-
              eller intensivvård men nekats detta av något som helst annat skäl
              än att den medicinska bedömningen har varit att personen varit
              för svag och inte haft förutsättningar att klara intensivvård.
              Det är inte vård man får eller inte får, utan man måste också
              klara av den. Jag är inte själv intensivvårdande personal på något
              sätt, men jag känner väl till att det innebär en otrolig belastning
              på kroppen. Man måste ha en fysisk kondition i grunden som gör
              att man klarar av – orkar med – intensivvård.
            </seg>
            <seg xml:id="i-8244a565410760bf-0">
              Därför är det en felaktig koppling att på något sätt börja beskriva
              det som att vi inte har den vård som krävs och att människor därför
              inte skulle få till exempel respirator- eller intensivvård. Jag
              tycker att det är olyckligt. Det förminskar inte problemet att
              Sverige har fått en spridning på äldreboenden, men jag tycker
              att Ann-Christine From Utterstedt gör lite för enkla kopplingar.
            </seg>
            <seg xml:id="i-5223a461cbf9bf0a-0">
              Det finns skyddsutrustning, men vi har inte de mängder vi skulle
              önska att vi hade. Man kan snegla på Finland om man vill, men
              någon annan kan man inte snegla på; det finns tyvärr inga länder
              som har så mycket skyddsutrustning att den kan användas för säkerhets
              skull, utöver de rekommendationer som finns.
            </seg>
            <seg xml:id="i-f9b55bdb61e56531-0">
              När jag och andra säger att kommunerna i dag får den skyddsutrustning
              de behöver betyder det att Socialstyrelsen som inköpscentral har
              en dialog via länsstyrelserna – det blir nämligen ogörligt att
              ta kontakt med 290 kommuner, och därför går man via länsstyrelserna
              – för att få lägesbilder av hur det ser ut i kommunerna och kunna
              tillgodose behoven där, på samma sätt som man gör med hälso- och
              sjukvården. Man kan då inte skicka materiel för de kommande veckornas
              behov, utan om det finns en brist som kommunen inte kan tillgodose
              själv får den det material den behöver från Socialstyrelsen –
              men för de kommande dagarna. Det är fortsatt där vi är.
            </seg>
            <seg xml:id="i-7835c889ab08bf70-0">
              Med fler inköp, med en ökad inhemsk produktion och med en uppskalning
              av inhemsk produktion – samt nu även med allt fler aktörer på
              banan som upphandlar skyddsutrustning, inte bara Socialstyrelsen
              utan även re ­ gioner och kommuner – ökar förutsättningarna för
              att vi får en bättre tillförsel. I kombination med att vi kan
              stoppa smittans utbredning och hejda att den växer är det klart
              att utrustningen räcker på ett annat sätt.
            </seg>
            <seg xml:id="i-320d3ec6bd0ce0ad-0">
              Jag tycker också att det är viktigt att säga att det när äldreomsorgen
              behöver skyddsutrustning är viktigt att vi vet vilken skyddsutrustning
              som behövs. Jag tror att vi börjar känna till det mycket bättre,
              men för ett antal veckor eller kanske någon månad sedan fanns
              det – med all rätt – en väldigt stor oro. Det var ett nytt virus
              som man skulle möta, och man visste att man mötte riskgrupper,
              men samtidigt kanske inte alltid kunskapen fanns om vilken utrustning
              man egentligen skulle ha och när.
            </seg>
            <seg xml:id="i-5e6a1e0b89a9c5c6-0">
              Man kan inte ha all tänkbar utrustning på sig för säkerhets skull,
              utan det gäller att ha rätt utrustning vid rätt tillfälle. Det
              står jag fast vid. Det är också det som Arbetsmiljöverket föreskriver:
              Vilken utrustning ska användas vid vilket tillfälle? Den arbetsgivare
              som inte ser till att man har den utrustning som krävs vid varje
              givet tillfälle bryter mot de principer som finns. Det är ett
              av arbetsgivarens allra viktigaste uppdrag och ansvar.
            </seg>
            <seg xml:id="i-38dbaef32de0ef20-0">
              Man kan ha många diskussioner när det gäller fältsjukhus, beredskapslager
              och omsättningslager, och det kommer vi väl om inte annat att
              ha senare. För ett och ett halvt år sedan fick en utredare i uppdrag
              att titta på hur Sveriges beredskap på hälso- och sjukvårdsområdet
              skulle kunna se ut. Ett delbetänkande har kommit, och slutbetänkandet
              kommer inom ett och ett halvt år. Där finns alltså mycket att
              göra, men varken fältsjukhus eller stora beredskapslager hade
              förmodligen hjälpt situationen i äldreomsorgen.
            </seg>
          </u>
          <note type="speaker" xml:id="i-64e2d74b6f92c74a-0">
            Anf. 6 ANN-CHRISTINE FROM UTTERSTEDT (SD):
          </note>
          <u who="ann-christine_from_utterstedt_c07152" xml:id="i-f38871c9c6c4364c-2">
            <seg xml:id="i-974e70ebd1508177-0">
              Fru talman! Regeringen har satt sin tilltro till EU, vilket inte
              visat sig särskilt lyckat i det här läget. Flera länder införde
              exportstopp, exempelvis.
            </seg>
            <seg xml:id="i-f7f3dcc22082e8c9-0">
              Sedan pandemin började och bristerna i landets beredskap blev
              uppenbara har vi främst fokuserat på problemen med avsaknad av
              skyddsutrustning. Att diskutera detta hjälper dock inte långt
              om ingen skyddsutrustning finns att tillgå – tyvärr. Vi får därför
              inte glömma att det finns flera andra viktiga delar som kan åtgärdas
              för att skyddet inom vård och omsorg ska öka.
            </seg>
            <seg xml:id="i-b6be790bbfec7c07-0">
              För att minska smittspridningen bör fokus läggas på riktlinjerna
              för hur patienter och brukare vårdas samt, såklart, på utökad
              testning. Som det ser ut i dag används ingen skyddsutrustning
              alls om inte covid-19-smitta misstänks, samtidigt som testning
              kan visa ett positivt utfall trots att symtom helt saknas. Det
              innebär att vård- och omsorgspersonal ovetande och helt oskyddad
              vårdar och har vårdat smittade. Det leder i sin tur till att smittan
              obehindrat sprids vidare till oskyddade äldre.
            </seg>
            <seg xml:id="i-b262cecbd48e3540-0">
              Fru talman! Regeringen måste nu göra allt för att skydda våra
              äldre undan pandemins framfart. Vilka ytterligare åtgärder avser
              regeringen och socialministern att vidta för att lyckas med detta?
            </seg>
          </u>
          <note type="speaker" xml:id="i-25bd537313621991-0">
            Anf. 7 Socialminister LENA HALLENGREN (S):
          </note>
          <u who="lena_hallengren_f42fc0" next="cont" xml:id="i-4b3ae846cc530991-1">
            <seg xml:id="i-f1ac87aefc837c11-0">
              Fru talman! Eftersom detta är det sista inlägget i debatten ska
              jag inte ställa någon fråga tillbaka, men att man skulle vårda
              utan någon som helst utrustning innan ett test har gjorts är en
              uppgift som jag inte känner till. Ann-Christine From Utterstedt
              har möjligen läst om eller tagit del av den uppgiften någonstans.
              Jag tror att man ska akta sig för de generella beskrivningarna.
              Jag säger inte att problem inte finns i verksamheterna, men jag
              tror att det är viktigt att säga att det inte finns någon sådan
              generell bild.
            </seg>
            <seg xml:id="i-9c726286c8f688bb-0">
              Däremot behöver kunskapen öka. Utrustning ska självklart finnas
              tillgänglig när man behöver den, men jag tror att det är viktigt
              att säga att de timanställningar vi ser behöver övergå i fler
              fasta anställningar. Det handlar om att människor inte ska gå
              till arbetet om de har minsta symtom, vilket är något vi i analysen
              av både Sörmland och Helsingfors har kunnat ana är en av faktorerna.
              Det är människor som har timanställningar och inte omfattas av
              samma trygghetssystem som andra. Det är skälet till att jag själv
              och inte minst det parti jag företräder under mycket lång tid
              har förespråkat att människor ska ha trygga anställningar, så
              att de omfattas av de trygghetssystem som finns.
            </seg>
            <seg xml:id="i-5122eb60f98224d3-0">
              Det är dock inte bara det att människor ska känna trygghet, utan
              den som är timanställd är dessutom hela tiden på nya ställen.
              Man behöver ha en fast punkt i verksamheten, inte minst i dessa
              tider, så att man känner till de specifika riktlinjer och rekommendationer
              som gäller just där. Jag har kunnat notera att Södertälje och
              Uppsala är två kommuner som nu har gått före och sett till att
              fastanställa sina timvikarier för att ge dem bättre förutsättningar.
            </seg>
            <seg xml:id="i-8f429a7874570ff2-0">
              Jag vet inte var påståendet att regeringen sätter all sin tilltro
              till EU kommer ifrån. Det är väl utmärkt om vi är med i de upphandlingar
              som finns även där, men det är sannerligen inte dit vi sätter
              vår tilltro – det är ju därför Socialstyrelsen sedan den 16 mars
              har i uppdrag att agera natio ­ nell inköpscentral. Det är därför
              så mycket ansträngningar görs för att öka den egna produktionen,
              och det är därför vi försöker koppla samman aktörer och näringsidkare
              för att se till att man kan skala upp eller ställa om produktion
              för att kunna möta de växande behov vi ser. Vi kommer att behöva
              skyddsutrustning under lång tid framöver, oavsett hur länge pandemin
              håller på.
            </seg>
          </u>
          <note xml:id="i-9868165a1eb028f5-0">
            Interpellationsdebatten var härmed avslutad.
          </note>
          <note xml:id="i-f5ddca28734479cf-0">
            § 7 Bordläggning
          </note>
          <note xml:id="i-2b132fb817e9fd76-1">
            Följande dokument anmäldes och bordlades:
          </note>
          <u who="lena_hallengren_f42fc0" prev="cont" xml:id="i-558eab007363e9f1-1">
            <seg xml:id="i-bf67f9b749194b8e-0">
              EU-dokument
            </seg>
          </u>
          <note xml:id="i-c1906fc045f0ec1a-0">
            COM(2020) 183 Förslag till rådets förordning om tillfälliga åtgärder
            avseende hållande av stämmor i europabolag och europeiska kooperativa
            föreningar
          </note>
          <note xml:id="i-d374935dc7f57dd9-0">
            Motioner
          </note>
          <note xml:id="i-c044ca4d1832fc08-0">
            med anledning av prop. 2019/20:99 Vårändringsbudget för 2020
          </note>
          <note xml:id="i-e1e2c66f846f8458-0">
            2019/20:3606 av Elisabeth Svantesson m.fl. (M)
          </note>
          <note xml:id="i-87fd3c204f11f568-0">
            med anledning av prop. 2019/20:100 2020 års ekonomiska vårproposition
          </note>
          <note xml:id="i-3f067eacf866d17a-0">
            2019/20:3601 av Amineh Kakabaveh (-)
          </note>
          <note xml:id="i-8248bad8d61c8fa7-0">
            2019/20:3602 av Ulf Kristersson m.fl. (M)
          </note>
          <note xml:id="i-bb88504577f7f42d-0">
            2019/20:3603 av Jimmie Åkesson m.fl. (SD)
          </note>
          <note xml:id="i-d53221300988a844-0">
            2019/20:3604 av Ebba Busch m.fl. (KD)
          </note>
          <note xml:id="i-4337fc561e0f7d50-0">
            2019/20:3605 av Jonas Sjöstedt m.fl. (V)
          </note>
          <note xml:id="i-5d2aa19220875953-0">
            § 8 Kammaren åtskildes kl. 13 . 24 .
          </note>
          <note xml:id="i-d483fdcaadbbb663-0">
            Sammanträdet leddes av andre vice talmannen .
          </note>
          <note xml:id="i-5a6dd6a6ae703e4c-0">
            Vid protokollet
          </note>
          <note xml:id="i-abdf9c0c55b24d54-0">
            ANN LARSSON
          </note>
          <note xml:id="i-319ef45472ce5e8d-0">
            /Olof Pilo
          </note>
          <note xml:id="i-9370915900cf12b2-0">
            Innehållsförteckning
          </note>
          <note xml:id="i-e27869eaa4320efc-1">
            § 1 Justering av protokoll
          </note>
          <note xml:id="i-d3a7619b89b77ae9-1">
            § 2 Meddelande om frågestund
          </note>
          <note xml:id="i-c62f75876f162222-1">
            § 3 Anmälan om faktapromemoria
          </note>
          <note xml:id="i-d927b90517fa7797-1">
            § 4 Ärende för hänvisning till utskott
          </note>
          <note xml:id="i-26bb273e21b9702f-1">
            § 5 Ärenden för bordläggning
          </note>
          <note xml:id="i-0d457829f22f23c8-1">
            § 6 Svar på interpellation 2019/20:394 om äldreomsorgens beredskap
            för spridningen av covid-19
          </note>
          <note xml:id="i-d70121d4525af425-0">
            Anf. 1 Socialminister LENA HALLENGREN (S)
          </note>
          <note xml:id="i-5aea3a44cb6220cf-0">
            Anf. 2 ANN-CHRISTINE FROM UTTERSTEDT (SD)
          </note>
          <note xml:id="i-66b8c2a20686d8b5-0">
            Anf. 3 Socialminister LENA HALLENGREN (S)
          </note>
          <note xml:id="i-da3312924bee94a1-0">
            Anf. 4 ANN-CHRISTINE FROM UTTERSTEDT (SD)
          </note>
          <note xml:id="i-ac038eec46300856-0">
            Anf. 5 Socialminister LENA HALLENGREN (S)
          </note>
          <note xml:id="i-2d14e9c76fe30a00-0">
            Anf. 6 ANN-CHRISTINE FROM UTTERSTEDT (SD)
          </note>
          <note xml:id="i-e47dd49d3218f444-0">
            Anf. 7 Socialminister LENA HALLENGREN (S)
          </note>
          <note xml:id="i-f5ddca28734479cf-1">
            § 7 Bordläggning
          </note>
          <note xml:id="i-72abe90ed61b8d19-0">
            § 8 Kammaren åtskildes kl. 13.24.
          </note>
          <note xml:id="i-33b668ae5d609b06-0">
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
