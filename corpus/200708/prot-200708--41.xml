<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--41</head>
          <docDate when="2007-12-11">2007-12-11</docDate>
        </div>
      </front>
      <body>
        <div>
          <note xml:id="i-c225e59c2198b8a2-0">
            ﻿
          </note>
          <note xml:id="i-2209176519717258-0">
            Riksdagens protokoll
          </note>
          <note xml:id="i-0098164ce990a7cc-0">
            2007/08:41
          </note>
          <note xml:id="i-b7f70a00c7bc9437-0" type="date">
            Tisdagen den 11 december
          </note>
          <note xml:id="i-1d9935cfe54c2fbf-0">
            Kl. 13:30 - 21:37
          </note>
          <note xml:id="i-8675de9148ed4755-0">
            1 § Justering av protokoll
          </note>
          <note xml:id="i-8c7a72c4bd4a1b3c-0">
            Justerades protokollet för den 5 december.
          </note>
          <note xml:id="i-3c3fa5a1fe76782a-0">
            2 § Anmälan om fördröjda svar på interpellationer
          </note>
          <note xml:id="i-f6ff5641344cb823-0">
            Till riksdagen hade inkommit följande skrivelser:
          </note>
          <note xml:id="i-c7efa376f52bec79-0">
            Interpellation 2007/08:233
          </note>
          <note xml:id="i-d1f35ae97d2a706d-0">
            Interpellation 2007/08:233 Kvinnors våld mot män
          </note>
          <note xml:id="i-c31ad23b756e096b-0">
            Interpellationen kommer att besvaras den 18 december 2007.
          </note>
          <note xml:id="i-ade103fa94370bf5-0">
            Skälet till dröjsmålet är att det är stopp för fler interpellationsdebatter
            i kammaren.
          </note>
          <note xml:id="i-52f466f1cd62bc15-0">
            Marianne Jenryd
          </note>
          <note xml:id="i-b0e3504ada583193-0">
            Interpellation 2007/08:238
          </note>
          <note xml:id="i-9a8511bddca6ee96-0">
            Interpellation 2007/08:238 Avvisningar till Grekland enligt Dublinförordningen
          </note>
          <note xml:id="i-2f998f6d2603752e-0">
            Interpellationen kommer att besvaras tisdagen den 15 januari
            2008.
          </note>
          <note xml:id="i-88f81daf70cb7928-0">
            Skälet till dröjsmålet är tjänsteresa.
          </note>
          <note xml:id="i-68979df2518b53ae-0">
            Ola Henrikson
          </note>
          <note xml:id="i-b99375c89b0e461a-0">
            Interpellation 2007/08:241
          </note>
          <note xml:id="i-da9e047a57baefa4-0">
            Interpellation 2007/08:241 Sveriges engagemang för demokratin
            i Colombia
          </note>
          <note xml:id="i-eaef1cc84652e651-0">
            Interpellationen kommer att besvaras tisdagen den 18 december
            2007.
          </note>
          <note xml:id="i-7ea1548e13c885a7-0">
            Skälet till dröjsmålet är utlandsresa samt anhopning av interpellationer
            i kammaren.
          </note>
          <note xml:id="i-b5f72a11a185127f-0">
            Carl Bildt
          </note>
          <note xml:id="i-c280d4f41d2cbe1d-0">
            Interpellation 2007/08:242
          </note>
          <note xml:id="i-62c6ceac3d7266eb-0">
            Interpellation 2007/08:242 Ersättning i jobb- och utvecklingsgarantin
          </note>
          <note xml:id="i-7df219817ecd7b05-0">
            Interpellationen kommer att besvaras torsdagen den 20 december
            2007.
          </note>
          <note xml:id="i-9f4bc353d030f6c7-0">
            Skälet till dröjsmålet är tjänsteresor.
          </note>
          <note xml:id="i-0475b0b6bcc1e11d-0">
            Karin Renman
          </note>
          <note xml:id="i-041058c6ae7e01e9-0">
            Interpellation 2007/08:245
          </note>
          <note xml:id="i-ce024a42a7dd949b-0">
            Interpellation 2007/08:245 En svår situation för deltidsstämplande
            kvinnor
          </note>
          <note xml:id="i-7df219817ecd7b05-1">
            Interpellationen kommer att besvaras torsdagen den 20 december
            2007.
          </note>
          <note xml:id="i-9f4bc353d030f6c7-1">
            Skälet till dröjsmålet är tjänsteresor.
          </note>
          <note xml:id="i-0475b0b6bcc1e11d-1">
            Karin Renman
          </note>
          <note xml:id="i-d6feb294cddb04d7-0">
            3 § Svar på interpellationerna 2007/08:154, 178 och 179 om biogasutbyggnaden
          </note>
          <note type="speaker" xml:id="i-0f4eb81ee10c769e-0">
            Anf. 1 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-0">
            <seg xml:id="i-281a750c3473417e-0">
              Herr talman! Alf Eriksson har frågat mig om jag avser att agera
              för att biogas, oavsett transportsätt, även framöver ska vara
              skattegynnad, och Börje Vestlund har frågat mig vilka åtgärder
              jag avser att initiera i syfte att mer bioenergi omvandlas till
              biogas som fordonsbränsle. Alf Eriksson har även frågat miljöministern
              på vilket sätt han avser att säkerställa att biogasutbyggnaden
              kan fortsätta även framöver.
            </seg>
            <seg xml:id="i-58ab61992e979583-0">
              Arbetet inom regeringen är så fördelat att det är jag som ska
              svara även på den senare frågan.
            </seg>
            <seg xml:id="i-3344af4f6d07f8b2-0">
              Eftersom frågorna avser delvis överlappande aspekter på hur regeringen
              främjar användningen av biogas väljer jag att besvara frågorna
              samlat.
            </seg>
            <seg xml:id="i-874c3f6f706a352e-0">
              Användning av biogas som drivmedel är mest fördelaktigt för flottor
              av fordon som används inom tätorter såsom kollektivtrafik, distributionsfordon
              och taxi. Börje Vestlunds fråga antyder att all biogas som inte
              används som fordonsbränsle förslösas. Tvärtom kan kombinerad el-
              och värmeproduktion i effektiva kraftvärmeverk vara ett mycket
              effektivt sätt att använda biogas genom att gasformiga bränslen
              ger ett högt elutbyte.
            </seg>
            <seg xml:id="i-828a47ec0b31f6b8-0">
              Under den senaste tiden har produktionen av biogas ökat mycket
              snabbt. Naturvårdsverkets sammanställning av vad som beräknas
              uppnås genom åtgärder inom Klimatinvesteringsprogrammet, Klimp,
              antyder minst ca 1 terawattimme ökad produktion bara på ett par
              år.
            </seg>
            <seg xml:id="i-043e7321a1903908-0">
              Biogasen får i övrigt stöd i form av elcertifikat vid produktion
              av elenergi samt ges stöd i form av olika miljöbilsstöd. Specifikt
              stöds utbyggnad av distribution av biogas genom ett investeringsbidrag.
              Sammantaget innebär dessa åtgärder att biogasen ges möjligheter
              att fortsatt utvecklas parallellt med ökad användning av andra
              biodrivmedel.
            </seg>
            <seg xml:id="i-d6497cc07d63d2d0-0">
              Vad gäller nya initiativ har utredningen om jordbrukets roll
              som bioenergiproducent (SOU 2007:36) föreslagit att ett investeringsstöd
              lämnas inom ramen för landsbygdsprogrammet för att främja framställning
              av gödselbaserad biogas. En ökad produktion kan enligt utredningen
              sänka produktionskostnaderna. Utredningen menar att en satsning
              på gårdsbaserad biogasproduktion är fördelaktig då det ger ett
              mycket rent biobränsle och samtidigt kan minska utsläppen av metan
              ur stallgödseln. Utredningens förslag har remissbehandlats och
              förslaget bereds för närvarande inom Regeringskansliet.
            </seg>
            <seg xml:id="i-7932fc0163894fbd-0">
              Beträffande beskattning av biogas som distribueras blandad med
              naturgas har jag redan agerat för att underlätta distributionen
              av biogas i naturgasnätet. Skattesystemet ska inte missgynna utvecklingen
              av biogasen som energibärare eller motverka att det befintliga
              naturgasnätet används på ett effektivt sätt i denna utveckling.
              Energimarknadsinspektionen fick i mars i år uppdraget att, i samråd
              med Skatteverket, lämna förslag till regelförändringar som innebär
              att skattefriheten för biogas kan följa gasen till slutkonsumenten.
              Jag räknar därför med att myndigheterna ska föreslå en ändring
              som underlättar samdistribution.
            </seg>
          </u>
          <note type="speaker" xml:id="i-1b3bcab93b7db064-0">
            Anf. 2 BÖRJE VESTLUND (s):
          </note>
          <u who="borje_vestlund_48292a" xml:id="i-d0d4440481fb4116-0">
            <seg xml:id="i-0585b4c25131ab9d-0">
              Herr talman! Jag ber att få tacka statsrådet för svaret, även
              om statsrådet som vanligt helst vill vara ignorant och demagogisk
              i stället för att försöka föra ett samtal om så viktiga problem
              som hur vi ska få fram våra framtida fordonsbränslen och hur vi
              ska arbeta för att få tillgång till dessa och få en infrastruktur
              för det. Det är det min interpellation handlar om. Jag tycker
              att det här är mycket tråkigt, näringsministern.
            </seg>
            <seg xml:id="i-848096b1b2bbb7d3-0">
              Min fråga gällde det som handlade om Helsingforssområdet och
              det jag läste om det. Jag blev som stockholmare naturligtvis upprörd
              över att man eldar upp en stor del av rötgasen från bland annat
              reningsverket i Henriksdalsberget. Jag har själv sett den där
              lågan vid många tillfällen eftersom jag har haft en av mina anhöriga
              just på Henriksdalsberget.
            </seg>
            <seg xml:id="i-af84591dd8755cc8-0">
              I stället borde man omvandla detta till biogas och sälja den
              till taxi, som har stora problem att få tillgång till biogas.
              Jag misstänker, herr talman, att detta från början var ett enskilt
              Helsingforssproblem. Därför avstod jag från att lämna in interpellationen
              under en tid. Men nu har Svenska Dagbladet alltså inte bara Börje
              Vestlund antytt att man förslösar biogasen. I sin undersökning
              konstaterade tidningen att detta sker lite varstans i landet.
              Man visade en lista på var detta görs.
            </seg>
            <seg xml:id="i-2327dbf854e1183d-0">
              Låt mig också inledningsvis påpeka att miljöborgarrådet i Helsingfors
              delvis har bekräftat, delvis också besvarat, den fråga som jag
              har ställt till näringsministern. Ändå kvarstår faktum. Detta
              gäller inte bara Helsingfors, utan det är i fler delar av vårt
              land som detta är ett problem.
            </seg>
            <seg xml:id="i-098766c8140c4c55-0">
              När jag har haft kontakt med taxi och Helsingforss lokaltrafik
              har de varit bekymrade över leveranssäkerheten för biogas. Särskilt
              för taxi är bekymret stort. Man är hänvisad till vanliga bensinmackar,
              där biogasen ofta är slut. Man vittnar också om att taxiägare
              säger att det sämsta de har gjort är att köpa en biogastaxi. Infrastrukturen
              finns inte där. De är ytterst tveksamma till att i framtiden köpa
              nya fordon för biogas. Jag tycker att det här är tråkigt.
            </seg>
            <seg xml:id="i-45fcb3fe60ef6700-0">
              Arbetet för att öka användningen av förnybara bränslen har pågått
              under ett antal år. Det är därför så underligt att regeringen
              i varje fall när det gäller fordonsbränsle har en sådan passiv
              politik.
            </seg>
            <seg xml:id="i-c7fc71e991996f49-0">
              Näringsministern nöjer sig i sitt svar med att säga att hon anser
              att fordonsflottor för taxi, kollektivtrafik och distributionstrafik
              är särskilt lämpade för just biogas. Jag håller inte med i den
              delen. Jag tror nämligen att biogas kan användas i betydligt större
              delar av vår fordonsflotta än bara de här tre områdena, och jag
              tror att flera är överens med mig om det.
            </seg>
            <seg xml:id="i-7d3a0ccbaaaca48c-0">
              Svaret är passivt, och det tyder på att det här är en regering
              som hellre pratar än gör saker. Det visar man tydligt i svaret.
            </seg>
            <seg xml:id="i-2c67e7ae75c279ab-0">
              Precis som näringsministern säger är det naturligtvis positivt
              att man kan använda gas på ett effektivt sätt i kraftvärmeverken.
              Men problemet med växthusgaser är störst i transportsektorn. Det
              är också därför svaret förvånar mig lite grann. När näringsministern
              inte ser problemet med att man eldar upp gas som kan användas
              som fordonsgas måste jag i ärlighetens namn säga att jag tycker
              att det är en svag energipolitik. Man pratar och pratar men har
              inte några konkreta förslag.
            </seg>
          </u>
          <note type="speaker" xml:id="i-95d8206f4f81fdee-0">
            Anf. 3 ALF ERIKSSON (s):
          </note>
          <u who="alf_eriksson_8c9942" xml:id="i-ef20873e0fef1917-0">
            <seg xml:id="i-f767b8d321b94791-0">
              Herr talman! Tack, näringsministern, för svaret! Förnybar gas,
              eller biogas som den kallas, ser jag som ett viktigt miljövänligt
              bränsle för framtiden. Det är ett bränsle som i dag används på
              många platser i vårt land och som kan utvecklas mycket mer.
            </seg>
            <seg xml:id="i-d54fe829b9da4f90-0">
              Nästan hälften av det Klimpstöd klimatinvesteringsstöd som beviljas
              går numera till biogasprojekt. Det är företag som står för en
              allt större del av ansökningarna. Projekten genomförs över hela
              landet och kommer att minska de svenska utsläppen av växthusgaser
              med 310 000 ton per år. Det är mer än utsläppen från 100 000 personbilar.
            </seg>
            <seg xml:id="i-06d26d7cd97315b6-0">
              Jag var för några veckor sedan i Ukraina tillsammans med ett
              femtontal svenska bioenergiföretag. Vi kunde konstatera att vi
              i många fall är världsledande när det gäller teknik för att framställa
              förnybar energi. Det är vi därför att vi har ställt krav på utsläppsminskningar
              i tillståndsprövningen. Vi har använt och använder ekonomiska
              styrmedel. Och vi ger, i varje fall än så länge, investeringsstöd
              för att testa den nya tekniken i full skala.
            </seg>
            <seg xml:id="i-0af2d31f0b61587d-0">
              Med detta i bagaget kan vi åka runt i världen och berätta att
              det går att förena en bättre miljö med ökad tillväxt. Vi har produkter
              och tjänster som vi kan sälja för att göra klimatet bättre. Detta
              kan vi göra i dag. Men hur blir det i framtiden om vi skulle tappa
              försprånget? Det ska vi inte. Vi måste alltså våga gå före.
            </seg>
            <seg xml:id="i-513380af033c4415-0">
              Ni fyra partiledare sade i DN i förra veckan: Vi har gjort vårt.
              Nu är det andra som ska göra sitt. Om man säger så tappar man
              hela denna exempelflora när det gäller att gå före.
            </seg>
            <seg xml:id="i-670bd323e5fc63f4-0">
              Detta var bakgrunden till min interpellation.
            </seg>
            <seg xml:id="i-f984a07c39c1a724-0">
              Jag kan konstatera att näringsministern hyllar klimatinvesteringsprogrammet
              i sitt svar. Det har gjort väldigt stor nytta. Men hur blir det
              i framtiden? Det enda som var tydligt i förra veckans partiledarartikel
              var att klimatinvesteringsprogrammet ska bort från 2009.
            </seg>
            <seg xml:id="i-c6cf03a3c9bf8048-0">
              Min fråga till ministern kvarstår: Blir det något investeringsstöd
              för biogasproduktion efter 2008?
            </seg>
            <seg xml:id="i-ef76817e97338b13-0">
              Det är viktigt eftersom marknaden ska fatta långsiktiga beslut.
              Energiområdet är det område där det kanske är allra viktigast
              att man har långsiktiga spelregler för de investeringar som i
              många fall ska ge avkastning i 20 år framöver. Då måste man ha
              klart för sig vilka spelregler som gäller när investeringarna
              ska göras.
            </seg>
          </u>
          <note type="speaker" xml:id="i-6e4276ce97ed45a1-0">
            Anf. 4 JÖRGEN JOHANSSON (c):
          </note>
          <u who="ylva_johansson_611fd6" xml:id="i-92f38ded98e3fcae-0">
            <seg xml:id="i-5747c3c78a7dbd50-0">
              Herr talman! Jag delar ministerns och interpellanternas positiva
              syn på biogasen. Det är en energikälla som har en tydlig lokal
              och regional koppling. Det är också en energikälla som knyter
              samman stad och landsbygd på ett positivt sätt och som visar att
              alla behövs. Det är en energikälla som tydliggör varför vi ska
              källsortera sopor och anstränga oss för att bidra till en bättre
              miljö.
            </seg>
            <seg xml:id="i-6c82d5af80cd0f4b-0">
              Bakgrunden till att jag säger detta är att vi kan kombinera exempelvis
              sopor och klöver till bilbränsle. Dessutom får vi ett miljöriktigt
              och prisvärt bilbränsle. Spetsar vi den här blandningen med lite
              fettavskiljning skapar vi dessutom en kraftfull biogas. Helt plötsligt
              har vi pedagogiskt visat att det lönar sig att sopsortera. Vi
              ser inte bara en ökad kostnad för sophanteringen, utan vi ser
              också en bra ekonomi. Vi ser sambanden helt plötsligt. Vi som
              åker i biogasbilar ser också den positiva ekonomin i den lokalt
              producerade biogasen. Vid sidan av en bättre miljö har vi även
              fått den effekten att plånboken mår bra.
            </seg>
            <seg xml:id="i-b12b19fefef6489f-0">
              Trots det kan jag konstatera att det fortfarande finns problem.
              Det hade varit bra om den tidigare regeringen hade undanröjt de
              problem som finns på biogasområdet. Det finns sedan 14 månader
              tillbaka ett ärende som ska hanteras av Skatterättsnämnden om
              hur beskattningen ska se ut för leverans av biogas till nätet.
              Den långa hanteringstiden, och därmed ovissheten, är givetvis
              inte bra. Det hade varit bättre om den tidigare regeringen hade
              varit mer klartänkt och redan initialt löst de här problemen.
            </seg>
            <seg xml:id="i-512fee4d7a1d9a71-0">
              Jag vill också uppmana de socialdemokratiska ledamöterna att
              aktivt arbeta inom sitt eget parti för att få partivännerna att
              visa upp samma positiva anda som interpellanterna nu visar upp
              i debatten.
            </seg>
            <seg xml:id="i-4d86de96a9487a45-0">
              I mitt hemlän Västmanland har vi ett växtkraftprojekt där ensilage
              och sopor förgasas till biogas. Produkten säljs till bussarna
              i Västerås, till oss som har biogasbilar, till bilarna i Helsingfors,
              till Mälarenergi för uppvärmning och så vidare. I länet pågår
              dessutom ett antal gårdsprojekt där man kommer att starta en produktion.
              I Sala kommun påbörjas nu processen för att få i gång en kommunal
              produktion. I västra delen av länet, Köping, Kungsör och Arboga,
              går LRF tillsammans med Eon in och säger sig vara villiga att
              tillsammans med kommunerna starta biogastillverkning.
            </seg>
            <seg xml:id="i-b52f898a9267249a-0">
              Trots att näringslivet vill medverka, trots att statliga pengar
              finns att använda och trots att behovet av en klimatförändring
              är stort är tveksamheten uppenbar hos interpellanternas partivänner
              i det här området. Jag vill därför uppmana er att gå ut och missionera
              om biogasen på samma sätt som ni för debatten i riksdagen. Vi
              har gemensamt bollen. Gemensamt kan vi uppnå stora resultat. Jag
              upplever att vi trots allt, åtminstone här i kammaren, är överens
              i sakfrågan.
            </seg>
            <seg xml:id="i-a6c35c5883380f73-0">
              Jag tycker också att det är positivt att näringsministern så
              tydligt markerar i interpellationssvaret att oavsett utfallet
              i Skatterättsnämnden kommer biogasen att omfattas av skattefrihet
              till slutkonsument. Skattesystemet ska inte missgynna utvecklingen
              på det här området.
            </seg>
            <seg xml:id="i-550684c1de7a7997-0">
              Sedan har jag förståelse för det som Börje Vestlund tar upp i
              sin diskussion om Helsingfors. Eftersom jag själv åker i biogasbil
              och är i Helsingfors rätt ofta ser jag problemet med de tomma
              tankställena. Men här har också näringen ett ansvar att gå från
              bulk- till kassettsystem när man distribuerad gasen. I dag köps
              huvuddelen av gasen till Helsingfors från Linköping och Västerås.
              Den egna produktionen i Helsingfors är för liten. Den är minimal.
              I mitt nästa inlägg återkommer jag till problematiken på det området.
              Även där har Börje Vestlunds partikamrater ett stort ansvar för
              den situation som vi har i dag.
            </seg>
          </u>
          <note type="speaker" xml:id="i-33d1a4dc89bf1577-0">
            Anf. 5 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-1">
            <seg xml:id="i-6de1af5f539376c5-0">
              Herr talman! Jag tycker att det är lite tråkigt att bli anklagad
              för att vara ignorant gentemot interpellanterna. Jag har försökt
              svara efter den förmågan jag har på de frågor som ställts. Jag
              har dock en begränsning, och det är att jag inte ansvarar för
              Helsingforsspolitiken, utan jag ansvarar för den nationella nivån.
              Jag har försökt att beskriva vad vi gör på den nationella nivån
              för att främja biogasens användning.
            </seg>
            <seg xml:id="i-dcce144bcc345f4f-0">
              Jag är väldigt positiv till utvecklandet av alternativa bränslen,
              och biogasen är en sådan del. När jag reser och träffar representanter
              från andra länder jag kommer precis från Kina, och jag har varit
              i Indien pratar vi väldigt mycket om konceptet hållbara städer
              och samhällen. Det var också det som partiledarna presenterade
              i sin debattartikel förra veckan. Att ta hand om avfall och göra
              biogas är en del i ett sådant koncept för hållbara städer. Det
              är viktigt att Sverige kan utveckla den tekniken och att vi kan
              sälja den tekniken till länder som behöver bygga just hållbara
              städer. Kina är ett tydligt exempel på det.
            </seg>
            <seg xml:id="i-76bb7eaebb3aa6de-0">
              Jag har också försökt beskriva våra verktyg för att göra bra
              saker. Man kan konstatera att det stöd till tankstationer som
              infördes av den förra regeringen för att få fram alternativa bränslen
              i praktiken ledde till att det nästan bara blev etanoltankställen
              därför att det var ett billigare sätt att investera. Det gjorde
              också att biogasen tappade en del fart. Jag lägger ingen värdering
              i det. Det är inte så alldeles lätt att veta hur den här typen
              av stöd ska utformas, men i praktiken ledde det till detta. Det
              gjorde också att en del fordonstillverkare, typ Volvo, såg att
              det inte fanns någon marknad för biogas.
            </seg>
            <seg xml:id="i-6ed1bbaebbadbdcd-0">
              När man ska introducera nya alternativa bränslen är det viktigt
              att man klarar hela kedjan med bränsleproduktion, distribution,
              produktion av bilar och forskning. Det har vi sett när det gäller
              etanolen, där andra generationens etanol nu växer fram. Sett i
              ljuset av vad som har hänt skulle man ha behövt göra samma sak
              när det gäller biogasen. Vi har tappat en del, och det har gjort
              det besvärligt för konsumenterna att använda just biogas.
            </seg>
            <seg xml:id="i-29d83df2ff364130-0">
              Vi använder de verktyg som vi har. Vi har avsatt 150 miljoner
              till nya tankställen för att göra det lättare för konsumenterna.
              Det är det verktyg som jag kan ge stockholmare och andra som behöver
              tanka. Men jag håller med Jörgen Johansson om att det även är
              viktigt att hitta nya tekniker för distribution, och producenterna
              har också ett ansvar för detta.
            </seg>
            <seg xml:id="i-c3266dd98b3d8445-0">
              Vi satsar rejält med resurser i landsbygdsprogrammet för att
              få fram den här typen av teknik. Det som är spännande med biogasen
              tycker jag är att den kan vara både storskalig och småskalig.
              Det är en viktig del i landsbygdsprogrammet att kunna ta hand
              om det avfall som finns där.
            </seg>
            <seg xml:id="i-e6e742b9c31b6877-0">
              Vi satsar också 1 miljard i klimatinvesteringar och klimatforskning.
              En del av de satsningarna är riktade till förnybara bränslen.
              Det är Energimyndigheten som i första hand har ansvar för mycket
              av detta.
            </seg>
            <seg xml:id="i-ee1c2dcd91715f2c-0">
              Elcertifikatssystemet, som är ett gammalt centerförslag, är ett
              bra verktyg också när det handlar om elproduktion från biogas.
              Jag tycker att det är viktigt att se att det är både ett fordonsbränsle
              och ett bränsle för produktion av el. Det är viktigt att se att
              vi kan använda det på båda ställena.
            </seg>
            <seg xml:id="i-de6e23e43aebbf66-0">
              Jag tror inte att någon betvivlar regeringens ambitioner när
              det gäller det förnybara. Vi har drivit igenom 20 procent förnybart
              på EU-nivå. Det är klart att energiproduktion, med de råvaror
              och de resurser som biogasen har som grund, är en viktig del för
              att nå upp till de högt uppsatta målen. Regeringen har mycket
              höga ambitioner när det gäller detta, och vi ser också en positiv
              utveckling.
            </seg>
          </u>
          <note type="speaker" xml:id="i-35bfb19aabd4e4ce-0">
            Anf. 6 BÖRJE VESTLUND (s):
          </note>
          <u who="borje_vestlund_48292a" xml:id="i-d0d4440481fb4116-1">
            <seg xml:id="i-4b752e547fac3959-0">
              Herr talman! Svaret till mig är ignorant: Börje Vestlunds fråga
              antyder att all biogas som inte används som fordonsbränsle förslösas.
              Men det har jag aldrig påstått. Jag har sagt att man bränner upp
              en väldig massa rötgas.
            </seg>
            <seg xml:id="i-d3480e9f28a9dfdf-0">
              Jag trodde att detta var ett Helsingforssproblem och att jag
              skulle få ta upp frågan på ett annat sätt. Den kanske hade hamnat
              här i kammaren i alla fall förr eller senare, men jag tänkte att
              detta ändå måste undersökas. Man kan ju tycka att det är ett Helsingforssproblem,
              men i det här fallet, när det så att säga redovisades några dagar
              efteråt i samma tidning att det var ett problem som fanns på många
              håll i vårt land, ansåg jag att det fanns anledning att väcka
              frågan här.
            </seg>
            <seg xml:id="i-4aea33f802328443-0">
              Nationellt kan man säga att statsrådet men även vi här i kammaren
              naturligtvis har ett ansvar. Även om ambitionerna är aldrig så
              höga i vår vackra huvudstad men det inte fungerar att få ut alternativa
              bränslen ute i landet så att de faktiskt kan användas måste vi
              göra något. Jag kan minnas ett antal interpellationsdebatter under
              föregående mandatperiod som just handlade om att dessa bränslen
              inte kom ut. Tekniken fanns, bränslet fanns, men det kom inte
              ut.
            </seg>
            <seg xml:id="i-f099f237c8b904c8-0">
              Man ska ju inte kommentera andra interpellanter i så stor utsträckning,
              men jag måste säga att det alltid är tråkigt när man debatterar
              med Jörgen Johansson. Förr eller senare, även om vi är överens
              i sak, kommer Jörgen Johansson fram till slutsatsen att Socialdemokraterna
              är lite sämre trots allt. Hur man än bär sig åt är vi alltid aningen
              sämre än alla andra. Det är alltid Jörgen Johanssons kommentar.
              Därför behöver jag inte säga mer om detta just nu.
            </seg>
            <seg xml:id="i-e2d6ba3955277a81-0">
              Jag håller med om att det är viktigt att vi fortsätter den här
              utvecklingen. Jag tror också att det finns en gemensam uppfattning
              i denna kammare. Jag hoppas att även regeringen är med på detta.
              Regeringen säger väldigt ofta att man har höga ambitioner, men
              dessvärre är det så med regeringens politik, inte minst på energiområdet,
              att vi hör väldigt mycket och att man säger väldigt mycket. Men
              vi ser väldigt lite resultat, herr talman. Det är det som möjligen
              gör att jag blir tveksam.
            </seg>
            <seg xml:id="i-0c4a8398aae69bbc-0">
              När det finns sådana uppenbara problem som innebär att man inte
              kan tanka alternativa bränslen i till exempel Helsingfors eller
              för all del i andra delar av landet, inte minst i stora delar
              av vår glesbygd, måste vi fundera på hur vi ska lösa dem. Då handlar
              det inte om att det är jättekul, även om jag håller med om att
              det är jätteroligt att se all den kreativitet som finns ute bland
              väldigt många företag i väldigt många delar av vårt land när det
              gäller att tillverka inte minst biogas. Men sedan då? Det är ju
              ett nästa steg också.
            </seg>
            <seg xml:id="i-8df670853a7f77c7-0">
              Vi måste först och främst ha apparater, fordon och maskiner som
              kan ta emot den här energin, och vi måste också ha ställen där
              man faktiskt kan köpa den här energin på ett bra och effektivt
              sätt. Där tycker jag inte att vi har kommit särskilt långt. Det
              har varit lång väg att gå, och jag tror att vi kommer att vara
              tvungna att arbeta ännu hårdare med det här. Då handlar det inte
              om att vi ska säga stolta ord i vare sig EU eller denna sal. Då
              handlar det om att vi måste se till att den här energin kommer
              ut bland människor och till företagen. Dithän har vi inte nått
              riktigt än.
            </seg>
          </u>
          <note type="speaker" xml:id="i-7490c947ee79ac9a-0">
            Anf. 7 ALF ERIKSSON (s):
          </note>
          <u who="alf_eriksson_8c9942" xml:id="i-ef20873e0fef1917-1">
            <seg xml:id="i-796dd3540712a346-0">
              Herr talman! Den som sist genomför den nödvändiga klimatomställningen
              blir den som förlorar, för den kan inte sälja tekniken och kunnandet
              till någon annan. Det är det andra skälet, utöver klimatfrågan,
              som innebär att vi ska fortsätta att gå före och inte invänta
              andra.
            </seg>
            <seg xml:id="i-5b5ad747cb775375-0">
              Vi är världsledande när det gäller biogas. Varför inte behålla
              den positionen? Den hotas om vi inte fortsätter att stödja investeringar
              i denna miljövänliga teknik.
            </seg>
            <seg xml:id="i-eb65990d6c9119aa-0">
              Vid de svenska avloppsreningsverken produceras i dag ca 0,6 terawattimmar
              biogas, en produktion som kan mer än fördubblas. Vilken är näringsministerns
              uppfattning, kommer den potentialen att utnyttjas och utvecklas
              om klimatinvesteringsprogrammet tas bort?
            </seg>
            <seg xml:id="i-61bfab938e949767-0">
              Sedan kommenterade näringsministern tankställen. Det är mycket
              riktigt, problemet med att få ut både biogas och etanol till många
              tankställen var just att det var dyrare att bygga tankställen
              för biogas. Där kom klimatinvesteringsprogrammet in för att delvis
              kompensera den nackdel som biogasen har gentemot etanolen. Om
              det också försvinner ger det en negativ förutsättning för biogasen.
            </seg>
            <seg xml:id="i-5830ac65d004a0c8-0">
              Jag hade som bekant en interpellation till i det här paketet
              som handlade om osäkerheten när det gäller att få transportera
              biogas i naturgasnätet och få skattebefrielse för biogasen vid
              uttaget, på samma sätt som vi i dag transporterar grön el i elnätet
              tillsammans med el från icke förnybar produktion och kan ta ut
              den som grön el. Oklarheter har rått under ett års tid. Skattemyndigheterna
              betraktar inte biogas på samma sätt som man har betraktat grön
              el. Om Skatteverkets uppfattning skulle gälla skulle det innebära
              att det i praktiken inte går att utnyttja vårt naturgasnät för
              att transportera biogasen.
            </seg>
            <seg xml:id="i-e929eb6c00733daa-0">
              Vi har ett naturgasnät på västkusten, och det är värdefullt.
              När biogasen pumpas rakt ut i naturgasnätet ersätter den fossilgasen,
              värmer upp våra hem och arbetsplatser och ersätter oljan i industriprocesser.
              Det finns nog ett och annat ställe där den ersätter kol också.
              Det är ännu bättre.
            </seg>
            <seg xml:id="i-b29dbedb0195a630-0">
              Naturligtvis handlar det här också om långsiktiga investeringar.
              Kommer marknaden inte att få besked om det går att genomföra skattebefrielse
              för biogasleveranser i naturgasnätet hämmar detta investeringsviljan.
              Kan jag i dagens svar då tolka in att detta problem är löst och
              att biogasen kan samdistribueras med naturgasen och erhålla skattebefrielse
              i framtiden?
            </seg>
          </u>
          <note type="speaker" xml:id="i-9015f3b2b1d143c8-0">
            Anf. 8 JÖRGEN JOHANSSON (c):
          </note>
          <u who="ylva_johansson_611fd6" xml:id="i-92f38ded98e3fcae-1">
            <seg xml:id="i-0f3eaee9b5a28ccd-0">
              Herr talman! Socialdemokraterna är alltid något sämre, säger
              Börje Vestlund att jag påstår. Men det är ju så det är. Du hörde
              din partikamrat Alf Eriksson göra beskrivningen av hur biogasen
              ska levereras ut på naturgasnätet och den problematik som finns
              där. Hur kan man låta det gå så långt att det går till Skatterättsnämnden?
              Dit kom ärendet i augusti i fjol, innan den borgerliga alliansregeringen
              tillträdde. Det är det jag menar. Den diskussionen innebär givetvis
              att du har helt rätt i ditt påstående att Socialdemokraterna alltid
              är något sämre.
            </seg>
            <seg xml:id="i-cb68007ffd36d2b9-0">
              När det gäller Helsingforssproblematiken höjer även jag på ögonbrynen.
              Det är inte bara den socialdemokratiskt styrda ledningen i Helsingforss
              stad utan även i övrigt.
            </seg>
            <seg xml:id="i-dc1e51c04f45d3b9-0">
              Man kan ändå konstatera att det i Helsingfors finns en enorm
              potential för att producera biogas. Här finns många människor
              som äter mycket. Vi har restauranger. Vi har fettavskiljare och
              så vidare rötslam med andra ord. Potentialen för biogas är enorm.
              Men vad händer? Jo, de hushåll som vill sortera matavfallet får
              ansöka om tillstånd för att göra detta, och dessutom får de betala
              mer om de gör det. Var finns logiken i detta?
            </seg>
            <seg xml:id="i-b45aea2c73aa0668-0">
              Så kan vi inte ha det när det gäller en naturresurs som kommunen,
              som jag ser det, trots allt har huvudansvaret för att vidareutveckla
              tillsammans med näringen till gagn för oss som åker biogasbil.
              Ni är ju inte självförsörjande på biogas till era bilar, Börje
              Vestlund, utan ni importerar från Linköping och Västerås. Ni skulle
              kunna exportera biogas till övriga landet om ni skötte era naturresurser
              på rätt sätt. Detta är ingen fråga för en näringsminister utan
              en fråga för kommunfullmäktige i Helsingforss stad!
            </seg>
          </u>
          <note type="speaker" xml:id="i-b671ad21757ec3c6-0">
            Anf. 9 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-2">
            <seg xml:id="i-be5e05e4b090ec6c-0">
              Herr talman! Börje Vestlund säger att jag inte har svarat på
              frågan och att jag antyder något. Men om man säger att man bränner
              upp en resurs tolkar jag det som att man lägger en värdering i
              det. Jag ville bara försöka problematisera och lite grann beskriva
              hur det är, att det är bra att ha biogasen både som bränsle för
              bilar och i elproduktion. Jag tror att vi ska se båda dessa användningsområden.
            </seg>
            <seg xml:id="i-1244701c96aae2d1-0">
              För mig är det viktigt att svara utifrån den position jag har.
              Jag har pekat på ett antal verktyg som vi har skapat för att stimulera
              den här utvecklingen. Vi såg nämligen att den gamla regeringen
              lämnade efter sig en hel del som var nödvändigt att justera.
            </seg>
            <seg xml:id="i-cc5ee1762f3f8b97-0">
              Jag nämnde tankställena som ett sådant exempel, och som jag sade:
              Det är inte alldeles enkelt att få alla parametrar rätt när man
              ska göra den här omställningen. Jag har full respekt för det.
              Vi står inför ett teknikskifte som är ganska omfattande. Vi har
              haft olja som transportmedel under hundra år, och logistiklösningar
              och system är naturligtvis uppbyggda kring det. Omställningen
              till andra bränslen tar självklart lite tid. Man ska klara både
              produktionen, distributionen och fordons- och forskningssidan.
            </seg>
            <seg xml:id="i-1bc349866e7b3883-0">
              Så är det, och vi får leva med att vi under resans gång kommer
              att upptäcka att när vi gör saker på den ena sidan så uppstår
              problem på något annat håll. Jag hoppas dock att vi kan hjälpas
              åt att identifiera var knutarna finns någonstans.
            </seg>
            <seg xml:id="i-37f095386138e071-0">
              Just nu har vi identifierat tankställena som en knut, och därför
              ger vi 150 miljoner för investering i nya tankställen. Det löser
              inte klimatinvesteringsprogrammet, utan de här pengarna löser
              just den delen. Vi ser nu att det byggs ut.
            </seg>
            <seg xml:id="i-f0d8ee3a6c34a0d8-0">
              Det är klart att Sverige ska fortsätta vara världsledande på
              detta! Bilbytarpremien har inneburit att nybilsförsäljningen för
              miljöbilar ligger runt 20 000. Det är en fantastisk utveckling
              tack vare bilbytarpremien, och får vi konsumenter som efterfrågar
              dessa bilar och vill ha miljövänliga bränslen kommer ju marknaden
              också att se detta. Det krävs alltså ett samspel mellan konsumenter
              och producenter i den här delen.
            </seg>
            <seg xml:id="i-af2590311d10426e-0">
              Regeringen har också avsatt resurser via klimatmiljarden till
              mycket av forskning och utveckling för att ta ytterligare steg.
              Det är ingen slump att regeringen har drivit på för den målsättning
              som EU har satt upp om 202020 till 2020, det vill säga bland annat
              20 procent förnybart. Det är ett sätt att driva på utvecklingen
              också på europeisk nivå eftersom vi då skapar en europeisk marknad
              där fordonsindustrin kan sälja sina fordon. Då skapar vi en effektivare
              produktion av bränslen och får ned kostnaderna. Vi får fler tankställen,
              och det innebär att fler får möjlighet att köra dessa bilar. Hela
              kedjan av åtgärder, både på nationell nivå och på EU-nivå, är
              väldigt viktig.
            </seg>
            <seg xml:id="i-343f1bac90c5671f-0">
              Regeringen har en hög ambition när det gäller miljöfrågorna.
              Vi utvecklar ny teknik tillsammans med företagen och forskningen.
              Det rykte och det mottagande vi får världen över är att Sverige
              är spännande. Hit vill man komma. Vi tecknar avtal med USA. Vi
              tecknar avtal med Brasilien. Vi diskuterar med Indien. Vi diskuterar
              med Kina. Det är klart att det är väldigt bra, och om jag får
              bli lite partipolitisk i detta kan man säga att Centerpartiet
              som parti också har varit otroligt pådrivande här i riksdagen
              för att se till att vi befinner oss i den här situationen.
            </seg>
            <seg xml:id="i-1b6333ad86a6b2df-0">
              Därför är det också roligt att se att regeringen tar ytterligare
              steg för att höja ambitionsnivån på miljöområdet. Sådant gläder
              en näringsminister!
            </seg>
          </u>
          <note type="speaker" xml:id="i-28530f4821a09bcd-0">
            Anf. 10 BÖRJE VESTLUND (s):
          </note>
          <u who="borje_vestlund_48292a" xml:id="i-d0d4440481fb4116-2">
            <seg xml:id="i-d762813fa355e65d-0">
              Herr talman! Jag får säkert anledning att återkomma till Jörgen
              Johansson fler gånger under mandatperioden. Jag kan bara konstatera
              att han kom in på sitt andra favoritämne: Helsingforsare är i
              alla fall lite sämre än alla andra i Sverige. Då har vi alltså
              klarat av båda argumenten i huvuddebatten.
            </seg>
            <seg xml:id="i-ba5870e5232c8996-0">
              Jag tror möjligen att detta kan vara en missuppfattning. Jag
              menar verkligen att man bränner upp det, och då menar jag inte
              att man bränner upp det till någon nytta, utan jag menar att det
              brinner en låga. Och då läser jag ingen dikt som Hjördis Pettersson
              gjorde under kärnenergidiskussionen, utan det brinner faktiskt
              på Henriksdalsberget praktiskt taget dygnet runt. Det är det som
              är problemet.
            </seg>
            <seg xml:id="i-373dedcda2bae0af-0">
              Problemet är, herr talman, att det inte bara handlar om Helsingfors.
              Hade det bara handlat om Helsingfors hade jag fått ta den diskussionen
              någon annanstans och kanske försökt se om man måhända kan ändra
              lagstiftningen på området. Då hade man kunnat ta den diskussionen,
              men det var just detta som var intressant det handlar inte bara
              om Helsingfors, utan det finns mycket mer att utvinna av just
              rötslammet.
            </seg>
            <seg xml:id="i-f9a6f28ea87fb8f9-0">
              Jag kan också hålla med om att Sverige är världsledande på väldigt
              många områden, men min fråga blir då: Har Sverige blivit det de
              senaste ett och ett halvt åren? Är det inte så att vi har varit
              världsledande på detta under en period i alla fall? Jag ska inte
              påstå att vi har varit det under hela historien, men jag påstår
              i alla fall att vi har varit det under en period tack vare många
              regeringar som har intresserat sig för och successivt utvecklat
              dessa frågor.
            </seg>
            <seg xml:id="i-935ed0d52118847b-0">
              Låt mig också påminna om att debatten kring dessa ämnen inte
              är så väldigt gammal i den meningen att frågan har diskuterats
              av var och en. Kyotoavtalet skrevs under 2001. Då satte debatten
              i gång, och det började hända saker inte minst internationellt.
            </seg>
            <seg xml:id="i-82ab409426fe8e46-0">
              Jag tycker att vi borde ha det i minnet när vi kommer i gång
              med detta. Vi kan inte förändra hela världen på fyra år. Jag är
              helt övertygad om att när regeringen kommer till slutet av denna
              mandatperiod kommer den att sitta med en väldig massa problem
              som man fortfarande av olika skäl inte har löst. Det kommer att
              komma nya problem hela tiden. Jag tror därför inte att man ska
              slå sig så hårt för bröstet.
            </seg>
          </u>
          <note type="speaker" xml:id="i-3d429b4ff19c5a00-0">
            Anf. 11 ALF ERIKSSON (s):
          </note>
          <u who="alf_eriksson_8c9942" xml:id="i-ef20873e0fef1917-2">
            <seg xml:id="i-66fe0c5695f5f2d9-0">
              Herr talman! En sak kan vi vara överens om, näringsministern
              och jag, och det är det jag inledde med att säga. När vi åker
              runt i världen är intresset för svenskt miljökunnande och svensk
              miljöteknik mycket stort. Det är ungefär den bilden jag har försökt
              att måla upp i mina inlägg här, och jag tänker fortsätta med det.
            </seg>
            <seg xml:id="i-e976e5b829d5c891-0">
              Min oro ligger inte i det historiska. Vi är bra på detta område.
              Min oro gäller framtiden och de framtida regeringar, riksdagsledamöter
              och ministrar som ska åka runt i världen. Det är vad vi gör i
              dag. Om fyra, fem, tio år ska vi se om vi kan kamma hem något
              beröm. Min oro och vår oro jag är inte ensam stiger därför när
              vi ser att klimatinvesteringsprogrammet försvinner 2009.
            </seg>
            <seg xml:id="i-01975c4ec111f49d-0">
              Jag hade naturligtvis kunnat framföra skattebestämmelser på ett
              helt annat sätt om jag hade velat. Nu försökte jag köra en försonlig
              linje, att vi ska lösa den här problematiken. Men jag hade kunnat
              säga det på ett annat sätt. Detta är regler, eller rättare sagt
              inte regler, som skapades 1994. Då visste man inte om att man
              kunde transportera biogas i naturgasnätet.
            </seg>
            <seg xml:id="i-7061a521b6850d52-0">
              Så det är inte underligt att det inte fanns med i regelsystemet.
              Sedan dök det upp mitt i brinnande valrörelse att skattemyndigheten
              inte gjorde den tolkningen. Därefter blev det regeringsskifte.
              Nu har det gått mer än ett år sedan dess, och regelbeskedet har
              inte, vad jag vet, nått fullt ut. Jag hoppas att det har gjort
              det i och med den här debatten. Det ska inte råda någon oklarhet
              över vad som gäller.
            </seg>
          </u>
          <note type="speaker" xml:id="i-1ef3916d4a441f5b-0">
            Anf. 12 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-3">
            <seg xml:id="i-3836a4f3824b2b1d-0">
              Herr talman! Jag glömde att säga i mitt förra inlägg när det
              gäller skattesidan att den här regeringen har reagerat mycket
              tidigare än den här interpellationsdebatten. Den 29 mars gav jag
              ett uppdrag till Energimyndigheten som ska redovisas den 29 februari
              2008. Vi har gett uppdraget för att vi ska få fram ett bra underlag.
              Man kan bara beklaga att det har fått gå så länge under tidigare
              år, men så är det nu. Jag kommer att prioritera den här frågan
              så snart jag får ett förslag från myndigheten.
            </seg>
            <seg xml:id="i-ebcd255fce5a19bb-0">
              Låt mig bara säga att de förnybara bränslena är en prioriterad
              fråga för den här regeringen. Ska vi klara klimatmålen, ska vi
              klara de överenskommelser som vi har på EU-nivå måste vi se till
              att det sker saker och ting. Vi har en viktig fordonsindustri
              i Sverige som kan vara världsledande på det här området. Vi har
              naturresurser som vi kan göra väldigt mycket av. Det handlar om
              att göra biogas, andra generationens etanol, svartlutsförgasning
              och så vidare. Det är därför den här regeringen satsar så rejält
              med forskningsresurser på teknisk utveckling, för att kunna jobba
              tillsammans med industrin med att ta fram allt detta. Det är därför
              vi kommer att fortsätta att vara världsledande på det här området.
            </seg>
            <seg xml:id="i-eef6abc07b692b6f-0">
              Jag håller med Alf Eriksson om att både den tidigare regeringen
              och den förra borgerliga regeringen har gjort saker under resans
              gång som vi kan vara stolta över. Jag kommer ihåg den debatt som
              vi hade om koldioxidskatt på centerstämman i mitten av 70-talet.
              Den medvetna debatt som inte minst jag har fått vara med om har
              lett till att Sverige i dag är världsledande.
            </seg>
            <seg xml:id="i-ba0eeb5bf8dea63a-0">
              Men vi får försöka hjälpas åt att identifiera när det hakar fast
              och när vi behöver göra nya saker. Där hoppas jag att vi över
              blockgränserna kan hitta och identifiera vad det är som är knutarna,
              för att få en positiv utveckling framöver. Jag tror att vi alla
              inser att vi måste fortsätta att vara ledande, och vi måste fortsätta
              att hitta goda system så att vi gör det enkelt för konsumenterna
              att vara miljövänliga. Det ska vara billigt, det ska vara roligt
              och det ska vara enkelt att vara miljövänlig. Det är mitt mål.
            </seg>
          </u>
          <note xml:id="i-e51dd6afede2154a-0">
            Överläggningen var härmed avslutad.
          </note>
          <note xml:id="i-647c1246f0b4cc42-0">
            4 § Svar på interpellation 2007/08:161 om modebranschens och
            den kreativa ekonomins utvecklingspotential
          </note>
          <note type="speaker" xml:id="i-d55ae31edf6ee549-0">
            Anf. 13 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-4">
            <seg xml:id="i-2b9fc7a4721a877f-0">
              Herr talman! Luciano Astudillo har frågat mig dels vilka insatser
              jag avser att vidta för att ytterligare stödja modeindustrin,
              dels vilka ytterligare insatser jag avser att vidta för att stödja
              den kreativa ekonomin.
            </seg>
            <seg xml:id="i-fc486639bccdd41b-0">
              Låt mig inleda med att det är glädjande att kunna konstatera
              att det går mycket bra för såväl svensk modeindustri som andra
              delar av den kreativa industrin eller upplevelseindustrin, som
              den också kallas. Försäljningen av svenskt mode ökar både på den
              inhemska marknaden och på exportmarknaden.
            </seg>
            <seg xml:id="i-b1c64cea6674db30-0">
              För mig är det självklart att mode och kreativitet hör ihop med
              innovationskraft och tillväxt. Det är min övertygelse att dessa
              näringar också har en strategisk betydelse när vi ska förmedla
              Sverigebilden och vad svenskt näringsliv är i dag. Jag bidrar
              gärna till att intresset för svenskt mode ökar såväl inom som
              utanför Sveriges gränser bland annat genom ökat fokus på och kunskap
              om branschen.
            </seg>
            <seg xml:id="i-51e52f8cd41b49f2-0">
              Sverige behöver fler entreprenörer som gör verklighet av sina
              idéer och som satsar tid och pengar på att investera i framtiden.
              Det är regeringens uppfattning att tillväxt och konkurrenskraft
              hos modeindustrin och andra delar av svenskt näringsliv bäst främjas
              av goda generella villkor för företagande och entreprenörskap.
            </seg>
            <seg xml:id="i-1e4446fe6777c2ba-0">
              Regeringen har genomfört och aviserat ett stort antal åtgärder
              för att skapa ett bättre företagsklimat, och fler åtgärder är
              på gång. Det handlar om generella insatser som till exempel slopad
              förmögenhetsskatt, jobbskatteavdrag för näringsinkomster, förändrade
              3:12-regler, sänkta socialavgifter i delar av tjänstesektorn,
              skattelättnader för hushållstjänster, företagens administrativa
              kostnader minskas med 25 procent fram till 2010, redovisningsperioden
              för mervärdesskatt förlängs, ny anställningsform för visstidsanställning
              införs, trygghetssystemen ses över, vi ser över möjligheterna
              till att ta fram en ny företagsform med enkelt regelverk och begränsat
              ansvar liksom möjligheterna att underlätta för att få F-skattsedel.
            </seg>
            <seg xml:id="i-dcadec1bab212e49-0">
              Modebranschen är en bransch med mycket stor andel kvinnliga företagare
              och kvinnors företagande är ett område som regeringen satsar särskilt
              på. Utöver de generella åtgärderna för att stärka Sveriges företagsklimat
              satsar regeringen 100 miljoner kronor per år under tre år för
              att främja kvinnors företagande. Insatserna inkluderar:
            </seg>
            <seg xml:id="i-ee2e7b436bbd64a6-0">
              Program för att stärka kvinnors företagande: 80 miljoner satsas
              på ett program för att få fler och växande företag som leds av
              kvinnor. Insatser för affärsutveckling, information, utbildning
              av rådgivare och förändrade attityder är områden som stärks.
            </seg>
            <seg xml:id="i-cff152dd8e8f406a-0">
              Forskning och statistik: Ett forskningsprogram på 10 miljoner
              kronor per år i tre år om kvinnors företagande tas fram av Vinnova.
              Förbättrad företagsstatistik nedbruten på kön tas också fram.
            </seg>
            <seg xml:id="i-b123d2c9c46c7406-0">
              Mikrolånen höjs: Taket för Almis mikrolån har höjts till 100
              000 kronor. Lånen kan ges utan säkerhet och utlåningen ökar nu
              kraftigt.
            </seg>
            <seg xml:id="i-e0dab60b999780a8-0">
              Fler kvinnliga företagare som förebilder: Ambitionen är att rekrytera
              500 ambassadörer, kvinnliga företagare som kan informera och inspirera
              andra till företagande som en möjlig väg att förverkliga sina
              idéer.
            </seg>
            <seg xml:id="i-24d64709b3aa1733-0">
              En annan viktig fråga för näringslivets utveckling är att ta
              del av ny kunskap, forskning och utveckling. Kunskapsöverföringen
              mellan universitet och högskolor och näringslivet måste fungera.
              Samverkan mellan olika aktörer inom en bransch är också mycket
              viktig för en gynnsam utveckling. Jag är därför positiv till den
              samlade kraft som Mötesplats Mode och Design utgör och det inkubatorprogram
              för kreativa näringar som Innovationsbron bidrar till att bygga
              på Konstfack.
            </seg>
            <seg xml:id="i-a9daa471dbf8eebb-0">
              Jag vill avslutningsvis också nämna att jag tillsammans med kulturminister
              Lena Adelsohn Liljeroth har inlett en dialog mellan aktörer inom
              kulturområdet och näringslivet för att bland annat hitta möjligheter
              för att öka samverkan mellan kultur- och näringsliv samt främja
              entreprenörskap och företagande inom kulturområdet.
            </seg>
            <seg xml:id="i-d9199b3b1f62638d-0">
              Jag följer med stort intresse utvecklingen i modebranschen och
              andra delar av den kreativa industrin.
            </seg>
          </u>
          <note type="speaker" xml:id="i-f538e10291bbbeb3-0">
            Anf. 14 LUCIANO ASTUDILLO (s):
          </note>
          <u who="luciano_astudillo_040f39" xml:id="i-5929b722e4a58e47-0">
            <seg xml:id="i-5f093a944bcdfbeb-0">
              Herr talman! Jag vill först tacka näringsministern för svaret.
              Redan i april hade jag en debatt med Maud Olofsson om svenskt
              mode. Då tyckte jag att ministern hade ett något ytligt svar,
              lite oengagerat, om en väldigt spännande bransch som växer i Sverige.
              När näringsministern själv utnämnde sig till modeminister för
              ungefär en månad sedan väcktes återigen någon sorts förhoppning
              i mig. Kanske hade ministern kommit till insikt, trodde jag.
            </seg>
            <seg xml:id="i-a6de8bc684f1609b-0">
              Jag är mycket besviken, måste jag säga, över det svar jag har
              fått. Jag tycker att svaret på många sätt är uppseendeväckande.
              Vad är det nya i det här jämfört med den debatt vi hade i april?
              Vad har Maud Olofsson gjort så att hon numera kan kalla sig för
              modeminister? Väldigt lite, vill jag hävda. Då som nu var det
              väldigt fokus på kvinnligt företagande. Jag vet förvisso att det
              är sant att många av de designer som vi har i Sverige är kvinnor.
              Det är klart att kvinnor ska stöttas. Men man bör nog passa sig
              för att reducera modet till en kvinnobransch. Därmed cementerar
              man en ganska gammalmodig syn på könsroller, tycker jag. Alla
              klär sig och uttrycker sig genom vad de väljer att bära, också
              män.
            </seg>
            <seg xml:id="i-b6ba49944f073241-0">
              Det är anmärkningsvärt, tycker jag, att ministern i sitt svar
              berättar att hon numera har börjat prata med kulturminister Lena
              Adelsohn Liljeroth. Men, herregud, har det tagit ett och ett halvt
              år att inse att det behövs någon diskussion mellan Näringsdepartementet
              och Kulturdepartementet för att ta vara på den kraft som finns
              i den kreativa ekonomin inte minst?
            </seg>
            <seg xml:id="i-0a09a3a1acbfcc35-0">
              I svaret jag fått finns inte mycket av den dialogen mellan näring
              och kultur, ingen djupare insikt och förståelse för korsbefruktningen
              mellan de två delarna, till exempel behovet av ett brett kulturliv
              som inte är sponsrat bara av marknaden utan också av samhället.
              Väldigt lite av det finns i svaret.
            </seg>
            <seg xml:id="i-2d435f4f529d1cef-0">
              Det andra nya, som ministern inte tar upp här men som jag läste
              i någon kommentar, är att ministern och statssekreteraren ska
              dela ut en massa priser och synas på en massa modeevenemang. Det
              är väl bra, men också det tycker jag är uppseendeväckande. Ska
              hon gå till dem och berätta det här tror jag inte att det kommer
              att landa helt rätt.
            </seg>
            <seg xml:id="i-6222c3d15018eef6-0">
              Jag tror att den borgerliga regeringen och näringsministern specifikt
              har tänkt så här: Nu måste vi hitta något som bär, något som gör
              att man tittar framåt, som är framtidsinriktat. Så hittar man
              modet som den där stjärnan på himmelen och tänker: Det där måste
              vi greppa tag i. Det där måste vi göra till vårt.
            </seg>
            <seg xml:id="i-fda5ef550ea7e876-0">
              Det man får av det här svaret är ganska ihåligt. Det är ganska
              ytligt och ogenomtänkt. Förvisso påminner det om den övriga delen
              av den borgerliga politiken.
            </seg>
            <seg xml:id="i-04a384ed80636ff6-0">
              Jag är besviken på svaret. Mycket handlar om den generella småföretagarpolitiken.
              Ja, där finns det delar som är positiva; det ska vi socialdemokrater
              verkligen erkänna.
            </seg>
            <seg xml:id="i-6e389a099bd098b6-0">
              Men varför berättar inte ministern att hon höjt skatten för de
              minsta företagen? Varför berättar inte ministern att hon minskat
              regelkrånglet, inte ökat det, under det senaste året? Och varför
              har inte Maud Olofsson modet att berätta att hon försämrat de
              sociala trygghetssystemen också för de små företagen?
            </seg>
          </u>
          <note type="speaker" xml:id="i-3fb42b12b53621a2-0">
            Anf. 15 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-bfefe7850aaee876-0">
            <seg xml:id="i-e1f319cb2fcbb05e-0">
              Herr talman! Det är ett mycket intressant svar som näringsministern
              har gett oss här i riksdagen, det som handlar om modebranschen
              och upplevelseindustrin, som för Sveriges del nog är en del av
              de nya jobben inför framtiden.
            </seg>
            <seg xml:id="i-0a7fa6864a37c1be-0">
              Det som är lite förvånande är exempelvis att slopandet av förmögenhetsskatten
              skulle vara någonting som ger den här industrin stora framgångar.
              Jag tror nog att de lever med väldigt små marginaler, så att i
              det perspektivet är det nog andra saker som kan vara viktiga för
              modeindustrin och upplevelseindustrin, inte minst det som handlar
              om det svenska varumärket. Det svenska varumärket är ett starkt
              märke i internationell konkurrens.
            </seg>
            <seg xml:id="i-53a19a5718600bed-0">
              Någonting som ministern inte alls nämner i sitt svar är det som
              handlar om export och svenska designers möjlighet att komma ut
              på andra och nya marknader. Jag tänker på neddragningarna. Det
              är nästan en halvering av Exportrådets möjligheter. Det är klart
              att det påverkar en sådan bransch som modeindustrin är.
            </seg>
            <seg xml:id="i-f04781489f3c9eb3-0">
              Och jag tänker på det som handlar om forskning och utveckling.
              Det är bra att ministern nämner det. Det har nog stor betydelse
              för möjligheten att utveckla den här industrin. Det gäller inte
              minst det som handlar om material. Vi har väldigt fina och bra
              material i ett svenskt perspektiv, inte bara det som handlar om
              skinn. Vi har exempelvis får. Det är ett annat material som går
              att använda i många olika sammanhang. Vi har lin och så vidare.
              Det handlar inte bara om kläder som vi ser på utsidan. Vi är också
              duktiga på det som vi har inunder, och också i det perspektivet
              har vi möjligheter att använda olika material. Därför är det viktigt
              med forskning och utveckling.
            </seg>
            <seg xml:id="i-5b23c2419c9a0291-0">
              Det är kanske mer viktigt att det finns möjligheter till möten
              via exempelvis inkubatorer, att få starta där och prova sina vingar
              innan man kommer ut och att där få hjälp med det som handlar om
              regelverket utifrån att driva företag. Det är kanske viktigare
              än slopad förmögenhetsskatt för dem som är aktiva inom den här
              branschen.
            </seg>
            <seg xml:id="i-754f5da5bcd91d25-0">
              Vi får inte heller förledas att tro, precis som Luciano var inne
              på, att detta bara handlar om kvinnligt företagande. Det är jättebra
              om vi skapar förebilder och bra förebilder utifrån det som handlar
              om kvinnors företagande, för då tror jag att det är fler som får
              inspiration och vågar ta steget. Men vi får inte förledas att
              tro att det är kvinnor som driver företagen inom det som handlar
              om mode och design.
            </seg>
            <seg xml:id="i-b41ec7ef21e9407d-0">
              Jag tycker precis som föregående talare, Luciano, att svaret
              känns lite ihåligt. Det vore bra om ministern ville återkomma
              med lite kött på benen när det gäller att det är viktigt för modeindustrin
              att gå vidare med det här. Det står i svaret: Jag bidrar gärna
              till att intresset för svenskt mode ökar såväl inom som utanför
              Sveriges gränser. Det är jättebra, men det måste också handla
              om flera branscher i det här perspektivet.
            </seg>
          </u>
          <note type="speaker" xml:id="i-c0942136d8960455-0">
            Anf. 16 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-5">
            <seg xml:id="i-da8f1c9e77a34aa2-0">
              Herr talman! Båda debattörerna i interpellationsdebatten tycker
              att det är ihåliga svar. Det är ytligt och ogenomtänkt, säger
              Luciano Astudillo. Ja, men jag kan bara meddela att det här är
              mycket mer än vad den tidigare regeringen har gjort.
            </seg>
            <seg xml:id="i-d6d37c1651f935da-0">
              Vi lägger insatser som är generella som gynnar de här små företagen
              när det gäller att de ska kunna växa och bli starkare. Det är
              en generell politik som är viktig oavsett om det handlar om modeindustrin,
              turismen, verkstadsindustrin eller vad det kan vara för någonting.
              Det är viktigt med starka generella åtgärder.
            </seg>
            <seg xml:id="i-6b7b4d3d71413383-0">
              Jag vet att Socialdemokraterna tycker att det här med avskaffande
              av förmögenhetsskatten, nu när Göran Persson har slutat, inte
              är någon stor fråga. Men detta med förmögenhetsskatten är ju till
              för att skapa riskkapital i Sverige. Det är inte till för att
              ge förmögna personer mer pengar i plånboken, utan det är till
              för att man ska investera i företagande i Sverige. Men vi har
              olika syn i den delen. Och förmögenhetsskatten står inte alls
              i motsatsställning till inkubatorer. Den här regeringen gör bådeoch.
              Det är det som är viktigt.
            </seg>
            <seg xml:id="i-0823b51414a5aad7-0">
              Anledningen till att jag lyfte fram kvinnors företagande är att
              detta är ett komplement till den generella politiken. Vi vet att
              55 procent av de här företagen ägs av kvinnor. Det är en bra siffra.
              Det är därför som också programmet för kvinnors företagande är
              en viktig del i detta. Men jag har inte sagt att det är den enda
              delen, utan det är ett komplement till allt detta.
            </seg>
            <seg xml:id="i-ce0e6e32c4b660c8-0">
              När det gäller vår dialog mellan Kulturdepartementet och Näringsdepartementet
              ska man komma ihåg att det är första gången som Näringsdepartementet
              och Kulturdepartementet har diskuterat frågorna på det här sättet.
              Vi har bjudit in till möten där de kreativa näringarna, näringslivet
              och de som finns i den branschen har haft mycket fina dialoger
              och där det kommit fram många bra idéer. Vi ska fortsätta att
              ha den typen av möten för att sedan så småningom kunna sammanfatta
              tydligare.
            </seg>
            <seg xml:id="i-d3112bd67d6b348d-0">
              Några saker som har framkommit i det sammanhanget gäller bristen
              på kunnande när det gäller entreprenörskap och affärsverksamhet.
              Man är mycket glad från många av de här delarna över att regeringen
              satsar mycket på utbildning och rådgivning och också hjälper till
              med förbättring av lånemöjligheterna inom Almis ram, som hjälp
              när man gör investeringarna.
            </seg>
            <seg xml:id="i-9917903236bbb565-0">
              Sedan tror jag att det är viktigt att se att det är många små
              företagare som finns inom modebranschen. Det är lite det som är
              svårigheten. Det påminner rätt mycket, tycker jag, om turistsektorn
              för, låt säga, 20 år sedan då det var många små företag som hade
              svårt att själva komma ut på marknaden.
            </seg>
            <seg xml:id="i-07f8216c64873e9d-0">
              Vi behöver mer av samarbete mellan de här företagen om de ska
              komma ut. Samtidigt finns det naturligtvis ett intresse från många
              av de här enskilda att vara sitt eget varumärke. En del är också
              väldigt duktiga på att vara sitt eget varumärke. Men det är klart
              att det, om man ska få en kraftfull satsning på det här, krävs
              mer av gemensamma insatser.
            </seg>
            <seg xml:id="i-2af3481d37dee06e-0">
              KK-stiftelsens satsning här är ett sådant sätt att just knyta
              ihop en mötesplats. När jag senast hade en dialog med dem om detta
              gällde det att vi behöver få in mer energi i den satsningen för
              att den också ska leva upp till de högt ställda målen som KK-stiftelsen
              har med detta.
            </seg>
            <seg xml:id="i-4c4582c3f0a3c4b1-0">
              Till sist ska jag bara säga att jag tror att den här näringen,
              precis som många andra näringar, inte lyssnar på vad Astudillo
              säger när det gäller att vi har försämrat företagsklimatet. De
              ser ju i vardagen vad som händer. Luciano Astudillo säger att
              vi har försämrat trygghetssystemen för småföretagare. Det vill
              jag tillbakavisa. Vad är det för prat? Då tycker jag att Luciano
              Astudillo ska tala om på vilket sätt vi har försämrat trygghetssystemen
              för småföretagare. Det skulle jag vilja veta i så fall, för det
              är en ganska allvarlig anklagelse. Det är snarare så att vi nu
              tillsätter en utredningsman som kan se till att vi får bättre
              villkor för småföretagare, så att de kan få möjlighet att också
              ta ut en del av de här trygghetssystemen, så att vi får lika villkor
              för anställda och för företagare.
            </seg>
          </u>
          <note type="speaker" xml:id="i-5caa60402d67c944-0">
            Anf. 17 LUCIANO ASTUDILLO (s):
          </note>
          <u who="luciano_astudillo_040f39" xml:id="i-5929b722e4a58e47-1">
            <seg xml:id="i-2270341c3a0ac161-0">
              Herr talman! Vad är det för prat? Jag vet inte om Maud Olofsson
              vet att det finns massor av småföretagare som också behöver en
              a-kassa, som ni har försämrat och förstört. Många av dem som lämnat
              a-kassan är småföretagare, för de upplever att den a-kassa som
              ni fördärvat inte skyddar dem längre. Vad är det för prat? Är
              inte Maud Olofsson medveten om konsekvensen av den politik hon
              genomför?
            </seg>
            <seg xml:id="i-1484855aad2c512e-0">
              Mycket går att säga här i kammaren, men faktum är att regelkrånglet
              har ökat under det första året med borgerlig regering. Faktum
              är att de små företagen har fått en skattehöjning. Faktum är att
              man kan se på vad företagen ser som ett problem. Det är inte förmögenhetsskatten,
              utan det handlar om att få dit utbildad personal. Det handlar
              om de sociala trygghetssystemen.
            </seg>
            <seg xml:id="i-0221f3a93712fa9b-0">
              Det tog Maud Olofsson ett år och det var ett socialdemokratiskt
              initiativ att ta tag i den här utredningen, som hon lade ned för
              ett år sedan.
            </seg>
            <seg xml:id="i-b88db4eda2545717-0">
              Sedan gäller det könsperspektivet. Vi ska, som sagt, stötta alla
              företagare, designer och modeföretag. Men vi ska akta oss för
              att förstärka könsroller och cementera föreställningar om kvinnligt
              och manligt.
            </seg>
            <seg xml:id="i-b3433fd1f151a29e-0">
              Jag ska berätta om en prisutdelning jag besökte rätt nyligen.
              Tävlingen hette Vintage Makeover. Hela idén var att man skulle
              ta ett gammalt plagg, kanske köpt på Myrorna, eller en gardin
              eller bordsduk och göra en spännande skapelse, kreation, av det.
            </seg>
            <seg xml:id="i-65b6882c269a4b2f-0">
              Vem som helst fick anmäla sig till det. De stora sponsorerna
              var Aftonbladet och Philips. Jag vet inte om jag får nämna det
              här, men det måste till i det här sammanhanget. För när Philips
              skulle berätta om varför de just engagerat sig i modeskapandet
              sade den unga tjejen som stod och representerade Philips: Vi är
              ju en av de få branscher som fortfarande gillar strykjärn. Då
              var det en herre, medelålders, rund och go, som trädde fram och
              sade: Gift dig med mig!
            </seg>
            <seg xml:id="i-764163ab3fceb4cc-0">
              Det blev nervösa skratt i salongen. Lika dåligt som det var för
              att cementera könsrollerna är det om man bara fokuserar på att
              det är kvinnor som uttrycker sig genom att klä sig, att det är
              kvinnor som är de som shoppar och som är sömmerskor. Jag tror
              att man gör den här spännande moderna framtidsinriktade branschen
              en otjänst. Dessutom: Jag bryr mig om hur jag ser ut. Jag bryr
              mig om vilka kläder jag har. Det är inget märkligt. Många av de
              duktiga designer vi har i Sverige är killar. Osynliggör inte dem,
              Maud Olofsson!
            </seg>
            <seg xml:id="i-9dd40d2be00a4fb1-0">
              Den andra repliken kändes ändå som mer positiv. Där fanns i alla
              fall en ambition att förstå den här branschen. Det är som sagt
              en korsbefruktning mellan näringsliv och kultur.
            </seg>
            <seg xml:id="i-b9ff8a4c3654e37f-0">
              Det som jag tror är viktigt, om man ska hitta en kontrast här,
              är att just den här branschen, den kreativa ekonomin, precis som
              många av de branscher där vi har hävdat oss väl, är kunskapsintensiv.
              Den är idérik. Det är något som har varit ett signum för svensk
              konkurrenskraft. Jag tror att det behövs mer fokus och inte bara
              samtal när det gäller de här frågorna framför att bara fokusera
              på skattelättnader och lågproduktiv tjänstesektor som den här
              regeringen har valt att göra. Här finns en tydlig skiljelinje,
              tycker jag.
            </seg>
            <seg xml:id="i-ef592db5807a608a-0">
              Det är inte bara i Helsingfors som vi har kluster. I Göteborg
              var vi med jobbrådslaget i går. Där fanns en inkubator på gång
              kring modebranschen. I Malmö pratar man om liknande. Det finns
              socialdemokratiska kommuner som har förstått det här. Synd att
              den borgerliga regeringen inte gjort det.
            </seg>
          </u>
          <note type="speaker" xml:id="i-98e27b58e24f0d0d-0">
            Anf. 18 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-bfefe7850aaee876-1">
            <seg xml:id="i-76744efd4f082ef2-0">
              Herr talman! Jag kommer själv från Småland. Där har vi exempelvis
              Möbelriket. Det är också en del av upplevelseindustrin, och det
              som handlar om mode och design. I det perspektivet behöver man
              se helheten, när man tänker på forskning och utveckling. Därför
              är det väl bra att näringsministern säger att det behövs generella
              åtgärder inom modebranschen. Det är väl inte det som småföretagarna
              runt om i Sverige nu upplever, att de generella åtgärderna drabbar
              alla, när man nu gör skillnad på företag inom vissa tjänstebranscher
              i förhållande till dem som finns till exempel inom tillverkningsindustrin.
              Det är väl bra om näringsministern har kommit fram till att det
              är viktigt med generella åtgärder och att vi behandlar alla företag
              lika i det perspektivet.
            </seg>
            <seg xml:id="i-9b081216995f19c8-0">
              Det känns något positivt också att näringsministern säger att
              det behöver göras gemensamma insatser. Bra! Då kanske regeringen
              blir positiv till det arbete som vi har påbörjat med branschprogram
              inom sex viktiga branscher för Sverige. Där kanske man då kan
              utöka med det som handlar om upplevelseindustrin och där lägga
              in mode, design, smycken och så vidare som är kopplat till detta,
              och möbler, interiörer och så vidare, för att få ett brett gemensamt
              branschprogram för att stärka den här industrin i Sverige.
            </seg>
            <seg xml:id="i-9c76795bf69c9ec3-0">
              Någonting som ministern inte omnämnde alls i sitt svar var den
              fråga jag ställde om det som handlar om export och den här branschens
              möjlighet att utöka och komma ut på nya marknader under det förhållandet
              att regeringen har gjort kraftiga neddragningar på Exportrådet.
            </seg>
          </u>
          <note type="speaker" xml:id="i-2036e06af0e05cf3-0">
            Anf. 19 BÖRJE VESTLUND (s):
          </note>
          <u who="borje_vestlund_48292a" xml:id="i-d0d4440481fb4116-3">
            <seg xml:id="i-c65f8dc966bfe156-0">
              Herr talman! Det här är lite symtomatiskt för den här typen av
              debatter. När vi debatterar näringspolitiken i Sverige kommer
              vi väldigt fort in på några generella åtgärder. Så säger man att
              man har gjort en väldig massa saker till, men i verkligheten har
              man tillsatt en del utredningar. Ingen vet riktigt i dag när de
              utredningarna kommer. Detta kommer mer upp i nästa debatt. Jag
              tycker ändå att det finns anledning att påpeka i det här sammanhanget
              att den här debatten handlar om en för Sverige relativt ny företeelse,
              att man börjat prata i företagstermer. Förut har man ansett sig
              i väldigt många fall som hantverkare. Man har kanske inte betraktat
              sig själv som företagare. Därför är det viktigt att man kan ta
              den här branschen och se hur man kan utveckla den.
            </seg>
            <seg xml:id="i-0cf315316d38ea6a-0">
              Jag ser få saker i näringsministerns svar och i det som har kommit
              fram i debatten som skulle gynna den här branschen och utveckla
              den. Branschprogrammet kan vara en sådan väg att gå. Jag tror
              att det är viktigt att vi fortsätter med branschprogrammet. Socialdemokraterna
              har lagt fram förslag på att utöka de fyra som har funnits tidigare
              med ytterligare ett femte för besöksindustrin. Jag tror att det
              behövs fler på just de områdena. Vi kan också se nya områden som
              kan bygga upp det här.
            </seg>
            <seg xml:id="i-013f47993afcc03e-0">
              Det andra som jag reagerar på är att man säger att det är första
              gången som Kulturdepartementet och Näringsdepartementet diskuterar
              de här frågorna. Då kan jag bekräfta en sak för statsrådet. Det
              är det inte. Jag har till och med själv i ett sammanhang innan
              jag kom till riksdagen varit med där både kulturministern och
              näringsministern vid den tidpunkten hade en diskussion kring just
              modefrågor och designfrågor, då det fördes ett resonemang om att
              ha ett designkluster i Helsingfors. Jag vet också att den diskussionen
              har fortsatt, så att det här skulle vara något nytt är att försöka
              göra om sanningen.
            </seg>
            <seg xml:id="i-18d503ae2e13485d-0">
              Jag kommer att återkomma om regler och s-frågorna i nästa interpellationsdebatt.
            </seg>
          </u>
          <note type="speaker" xml:id="i-fff00d0f5e02c29b-0">
            Anf. 20 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-6">
            <seg xml:id="i-4bdd5a491e82bf5e-0">
              Herr talman! Jag tycker att det är viktigt att se att de här
              företagarna är företagare precis som alla andra. Det är det som
              är det viktiga i grunden för mig. Det är därför jag pratar om
              de generella åtgärderna.
            </seg>
            <seg xml:id="i-492ade3546487e0a-0">
              Den här regeringen har redan genomfört 55 olika åtgärder för
              att stärka företagandet. De här är småföretagare. För dem spelar
              3:12-reglerna roll, för dem spelar momsinbetalningsperioden roll,
              för dem spelar nya anställningsformer för visstidsanställningar
              roll. Sänkta inkomstskatter spelar roll, liksom regelförenkling
              och så vidare.
            </seg>
            <seg xml:id="i-b95937544c1d61cc-0">
              Jag tror att det är väldigt viktigt, men här finns en skiljelinje
              mellan Socialdemokraterna och alliansregeringen. Vi tycker att
              vi först måste satsa på generella åtgärder, oavsett bransch. Annars
              kommer vi att få diskutera den ena branschen efter den andra,
              och så kommer det alltid att finnas några som står utanför och
              säger: Varför tittar ni inte på vår bransch?
            </seg>
            <seg xml:id="i-73198340513cd88f-0">
              Man kan konstatera att de branschprogram som den förra socialdemokratiska
              regeringen hade handlade väldigt mycket om typiskt manliga branscher,
              medan den bransch som jag ändå hävdar har fler kvinnliga företagare
              och fler kvinnor som startar och driver företag stod utanför.
              Det är det som är problemet med den här branschdiskussionen.
            </seg>
            <seg xml:id="i-a58a31c19cf5220d-0">
              Vi måste naturligtvis vara medvetna om olika branscher. Det är
              därför som vi gör inkubatorprogram. Det är därför vi satsar och
              tydligt säger till dem som jobbar med inkubatorprogram att se
              hur de här olika näringarna ser ut: Ta inte bara de traditionella
              näringarna som ni är vana att jobba med!
            </seg>
            <seg xml:id="i-870b6f10b4bb0ffc-0">
              Programmet för kvinnors företagande är ett komplement. Det är
              ingen som har sagt att det bara är kvinnor som är intresserade
              av mode eller bara kvinnor som startar företag. Jag sade precis
              att det är 55 procent kvinnor som startar och driver företag.
              Det är en hög andel. Det var bara det jag sade. Därför spelar
              programmet för kvinnors företagande en viktig roll.
            </seg>
            <seg xml:id="i-06cb40709ec56b49-0">
              Det är klart att det är både kvinnor och män som är intresserade
              av mode. Det är kvinnor och män som handlar mode. Det är kvinnor
              och män som designar mode. Det tycker jag var en självklarhet,
              så det fanns inte någon anledning att kommentera det. Men jag
              vill förtydliga mig på den punkten så att det inte råder något
              missförstånd i det sammanhanget.
            </seg>
            <seg xml:id="i-0dbeffad1ec9a19f-0">
              Jag kan konstatera att de generella åtgärder som vi nu genomför
              ökar företagandet i Sverige. Inte minst andelen kvinnor bland
              nyföretagarna ökar och är nu 35 procent, vilket är otroligt positivt.
            </seg>
            <seg xml:id="i-51721524bf01bd8e-0">
              Det är naturligtvis så att företagarna reagerar på den politik
              som regeringen för. Det är roligare att investera nu. Det är roligare
              att anställa. Det är lättare att få en marginal för att kunna
              göra det.
            </seg>
            <seg xml:id="i-3d75bbb68e8e3b75-0">
              Här fnyser Socialdemokraterna åt skattelättnader. Men sanningen
              är att i företagarens vardag är det marginalen på slutraden som
              avgör om man törs investera, om man törs anställa och om man vågar
              ge sig ut på en exportmarknad eller vad det nu är fråga om. Det
              är ju det som är avgörande. Det är därför sänkta skatter och förenklade
              regelverk allt detta har väldigt stor betydelse för vad man kan
              göra i ett litet företag, oavsett om man håller på med mode eller
              något annat.
            </seg>
            <seg xml:id="i-c26e77ec9d44b95b-0">
              När det gäller diskussionerna mellan Näringsdepartementet och
              Kulturdepartementet kan jag bara konstatera att det då inte kom
              ut mycket av de samtal som ni hade, för några resultat av påtaglig
              karaktär har vi inte kunnat se ute på marknaden och med tanke
              på det som har hänt.
            </seg>
            <seg xml:id="i-1294ccb4af49c0a7-0">
              Det som jag tror är spännande och viktigt här är att det finns
              bra generella åtgärder, men det finns också möjligheter till samarbete,
              till bättre affärsmannaskap och till bättre möjligheter att låna.
              Då kan man också se att den här näringen, precis som andra näringar,
              kan öka.
            </seg>
            <seg xml:id="i-ed7a9ba08e3bd322-0">
              Jag tror att det här är en viktig del av exporten. Till Carina
              vill jag säga att Exportrådet har rejäla resurser. Det är bara
              det att vi har förstärkt när det gäller miljöområdet därför att
              vi ser att miljöområdet är en viktig del. Men det är klart att
              småföretagens villkor och möjligheter att komma ut på exportmarknaden
              har ökat med den nya borgerliga regeringen.
            </seg>
          </u>
          <note type="speaker" xml:id="i-322e06c28507862f-0">
            Anf. 21 LUCIANO ASTUDILLO (s):
          </note>
          <u who="luciano_astudillo_040f39" xml:id="i-5929b722e4a58e47-2">
            <seg xml:id="i-846c94f37c72bd19-0">
              Herr talman! Jag vill tacka för diskussionen. Det är inte alltid
              lätt att vara ödmjuk. När det gäller den här branschen har jag
              läst att Maud Olofsson vill ta över Leif Pagrotskys gamla arbete
              med design, musik och så vidare. Så visst gjorde vi socialdemokrater
              ett och annat rätt. Jag har träffat flera olika designer, dataspelskreatörer
              och modekreatörer som lyfter upp och lovordar det vi gjorde och
              framför allt det Leif Pagrotsky stod för på det här området.
            </seg>
            <seg xml:id="i-ee68257373ea4415-0">
              Sedan kan vi diskutera den generella politiken. Jag ska säga
              så här: Det finns delar av den som är bra. Höjningen av mikrolånen
              är en väldigt bra grej. Men hur många gånger Maud Olofsson än
              står här och säger att regelkrånglet minskar så är inte det människors
              verklighet. Människors verklighet och företagarnas verklighet
              är att regelkrånglet har ökat.
            </seg>
            <seg xml:id="i-3fd98eeb2de56f19-0">
              Den sociala tryggheten har försämrats. A-kassan för de små företagen
              är också sämre numera, och skatten höjdes för de små företagen.
              Så är det. Exportstödet minskade till de här företagen. På flera
              områden är det alltså så att man inte levererar. Jag kommer att
              fortsätta att följa Maud Olofssons arbete med de här frågorna.
            </seg>
            <seg xml:id="i-1b7fe3518fecd068-0">
              Som slutkläm vill jag säga följande, nu när vi närmar oss jul.
              Jag läste någonstans att Maud Olofsson uttryckte besvikelse över
              att det var svårt att hitta snygga kläder för medelålders kvinnor,
              även om jag inte tycker att det är så. Det verkar som om Maud
              Olofsson bär de kläder hon har väldigt väl, och med matchande
              färger dessutom! Men jag vill ändå så här i juletid skicka med
              ett modetips. Pröva Gudrun Sjödén! Hon har en jättevacker design
              för just det Maud Olofsson efterfrågar. Gunilla Pontén finns också
              lite djärvare, lite tuffare, lite kaxigare och lite mer utmanande,
              men jag tror att det ibland är värt att vara det också.
            </seg>
          </u>
          <note type="speaker" xml:id="i-11dde676d61e1633-0">
            Anf. 22 BÖRJE VESTLUND (s):
          </note>
          <u who="borje_vestlund_48292a" xml:id="i-d0d4440481fb4116-4">
            <seg xml:id="i-2136c8f3fe233a0f-0">
              Herr talman! De där 55 olika åtgärderna roade jag mig med att
              gå igenom noggrant och tittade då på vad det var man hade hittat
              på i de här sammanhangen. Om man prickar av dem så ser man att
              det inte är särskilt mycket som har behandlats av kammaren så
              att de kan komma ut till företagen i företagens verklighet än
              så länge i alla fall. Vi får väl se hur det blir med den frågan,
              men det är inte särskilt mycket levererat. Det är måhända väldigt
              mycket tänkt, men det är inte särskilt mycket som har kommit företagen
              till del så här långt i alla fall.
            </seg>
            <seg xml:id="i-444f2572cbdca75b-0">
              Låt mig också påminna om en sak. Jag kan inte bedöma det här
              det finns representanter från skatteutskottet och kanske andra
              utskott som har med mycket av de här frågorna att göra men näringsutskottet
              har fått två stycken propositioner under den här mandatperioden,
              förutom budgetpropositionen och den proposition som Maud Olofsson
              inte är inblandad i när det gäller näringspolitiken, nämligen
              den om utförsäljning av statliga företag. Dessa två propositioner
              har handlat om två små saker, nämligen införlivande av EU-direktiv,
              och det har också gällt väldigt smala saker.
            </seg>
            <seg xml:id="i-6166d29dc1e57666-0">
              Om det kom fram mycket eller inte vet jag ärligt talat inte.
              Jag har inte följt frågan på det intensiva sättet. Men jag utgår
              ifrån att det kommer ut väldigt mycket nu, då. Jag ska med intresse
              se när det sprutar ut idéer och när vi får ta del av hela den
              klokskap och kunskap som Maud Olofsson uppenbarligen anser sig
              ha på området. Då får vi väl se vad som händer. Kommer det möjligen
              någon ny lagstiftning? Kommer vi att förändra hållningen vad gäller
              den ekonomiska politiken eller skattepolitiken på det här området?
              Det ska bli mycket intressant att se. Vi får väl återkomma i framtida
              debatter om detta.
            </seg>
          </u>
          <note type="speaker" xml:id="i-bf315fb49b625bde-0">
            Anf. 23 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-7">
            <seg xml:id="i-a39661e192f95c2b-0">
              Herr talman! Jag vill tacka så mycket för debatten. Jag tycker
              att Börje Vestlunds sista kommentar om de 55 åtgärderna signalerar
              lite avundsjuka. Att den här regeringen snabbt har fått fram en
              massa förslag som har kunnat träda i kraft och att företagen ser
              förbättringar i sin egen vardag tror jag är väldigt viktigt för
              inte minst den tillväxt som vi ser nu på näringslivets område.
              Småföretagen växer, och som jag sade: Andelen kvinnliga företagare
              är uppe i 35 procent. Vårt mål är 40 procent.
            </seg>
            <seg xml:id="i-9966b1214371571f-0">
              När det gäller företagarna och det sociala skyddsnätet ska man
              konstatera att det företagarna har kritiserat, och det Socialdemokraterna
              ju hade problem med, var att man aldrig kan använda de sociala
              trygghetssystemen, till exempel om man som företagare är sjuk.
              Man betalar in lika mycket, men man kan inte använda systemen.
              Det är därför det är så viktigt med en utredning och de tilläggsdirektiv
              som vi har lämnat på det här området för att öka tryggheten för
              de enskilda företagen. Där kommer vi också att återkomma.
            </seg>
            <seg xml:id="i-24744e6e93cf5dea-0">
              Sedan vill jag bara säga att jag tycker att svensk modeindustri,
              svenska kreatörer och hela den här delen som innehåller många
              olika branscher det ska man säga är en väldigt spännande del.
              Jag tror framför allt att det finns väldigt många ungdomar som
              lockas till detta. Det som är risken, tycker jag, i det här gamla
              branschtänkandet, är att de gamla, traditionella näringarna tar
              plats och finns i den offentliga debatten. Därför är den här debatten
              i riksdagen bra. Det är lätt att få fram trä-, gruv- och fordonsindustri
              och så vidare, medan den här typen av näring inte har samma talespersoner.
              Jag tycker att det är väldigt viktigt i de samtal som vi har mellan
              Näringsdepartementet och Kulturdepartementet och med den här sektorn.
              Men det är också viktigt att våra traditionella verktyg, som har
              riktat in sig mot de mer traditionella näringarna, också ser de
              här nya näringarna växa fram. Det är därför jag är noga med att
              ge signaler till de organ som vi har att också se de här näringarna.
            </seg>
            <seg xml:id="i-f9ad3c40088dbe97-0">
              Till slut vill jag tacka för modetipsen! Det jag försökte framföra
              i den här debatten och den diskussion som vi hade är att jag tycker
              att det finns anledning att fundera över mina och många andra
              medelålders kvinnors önskemål om snygga och fräscha yrkeskläder
              som också passar en något rundare kropp.
            </seg>
          </u>
          <note xml:id="i-e51dd6afede2154a-1">
            Överläggningen var härmed avslutad.
          </note>
          <note xml:id="i-e51d5e7323761164-0">
            5 § Svar på interpellationerna 2007/08:166 och 208 om regelförenkling
            i företag
          </note>
          <note type="speaker" xml:id="i-cbc6d0873fd48154-0">
            Anf. 24 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-8">
            <seg xml:id="i-d5915bb8fb254749-0">
              Herr talman! Marie Engström har frågat mig vilka åtgärder jag
              är beredd att vidta för att underlätta för småföretag bland annat
              vad avser minskad regelbörda och ökad social trygghet samt för
              att främja forskning.
            </seg>
            <seg xml:id="i-7219c19739d11b45-0">
              Börje Vestlund har frågat mig vilka konkreta åtgärder jag har
              för avsikt att vidta för att minska den administrativa regelbördan
              för företagen.
            </seg>
            <seg xml:id="i-7c5add746d38a256-0">
              På regelförenklingsområdet pågår ett intensivt arbete. Direkt
              efter regeringens tillträde fastställdes ett ambitiöst mål om
              att minska företagens administrativa kostnader till följd av statliga
              regler med 25 procent till 2010. Detta mål gäller alla områden
              och inte som den tidigare regeringens mål som endast pekade ut
              ett fåtal områden för regelförenkling. Ett omfattande arbete startades
              inom Regeringskansliet och hos ett femtiotal myndigheter med att
              identifiera förenklingsåtgärder och mäta hur stor regelbördan
              är inom olika områden. Dessutom sattes ett stort antal samtal
              med näringslivet i gång på såväl departementsnivå som myndighetsnivå.
            </seg>
            <seg xml:id="i-691b12878770f713-0">
              Arbetets första steg rapporterades i våras och innehöll ett urval
              av åtgärder. Dessa gäller förlängda redovisningsperioder för mervärdesskatt,
              utredningar om revisionspliktens avskaffande för små företag och
              om hur det ska bli enklare att få F-skattsedel, enklare regler
              för små aktiebolag, ytterligare förenklingar i redovisningsreglerna
              samt på miljöområdet. Ett stort antal myndigheter ser över sina
              regelverk, förenklar genom e-tjänster, utvidgar samarbetet mellan
              myndigheterna eller ser över implementeringen av EG-rätt. En redovisning
              av regelförenklingsarbetet kommer att lämnas i en skrivelse till
              riksdagen i början av 2008.
            </seg>
            <seg xml:id="i-cf8292f950cc5225-0">
              Andra viktiga delar av regelförenklingsarbetet är den nya förordning
              om konsekvensutredning vid regelgivning som regeringen beslutade
              om den 6 december. Den syftar till att generellt förbättra beslutsunderlaget
              när nya regler utarbetas men särskilt till att effekterna för
              företag ska bli väl belysta. Regeringen kommer också inom kort
              att besluta om inrättandet av ett regelråd. Inom Regeringskansliet
              pågår arbetet med att utforma Regelrådets arbetsuppgifter och
              organisation.
            </seg>
            <seg xml:id="i-169209572ca0f719-0">
              När det gäller frågan om social trygghet har regeringen beslutat
              om ett tilläggsdirektiv till utredningen om trygghetssystemen
              för företagare. Utredarens ursprungliga uppdrag innebär att föreslå
              bättre och tydligare regler för företagare inom arbetslöshets-
              och socialförsäkringen. Med tilläggsuppdraget får utredaren även
              i uppdrag att föreslå en sjukförsäkring med ökad flexibilitet
              för företagare. Ett problem med dagens offentliga trygghetssystem
              är att dessa har utformats för anställda och därför är sämre anpassade
              för företagare. Regeringen vill åstadkomma ett trygghetssystem
              som är så ändamålsenligt som möjligt för företagare och anpassat
              till den verklighet som företagare befinner sig i. Utredaren ska
              därför inte bara lämna förslag på justeringar av nuvarande regler
              och beräkningar i sjukförsäkringen utan även lämna förslag på
              en sjukförsäkring som innebär att en företagare ska kunna omfattas
              av olika avgifts- och ersättningsnivåer. Det ska finnas en tydlig
              koppling mellan den avgift som betalas in och den ersättning som
              erhålls inom sjukförsäkringen. Utredaren är fri att även lämna
              andra förslag som innebär ökad handlingsfrihet för företagare
              inom sjukförsäkringen.
            </seg>
            <seg xml:id="i-ace003bb7f47c4cb-0">
              Jag delar uppfattningen att satsningar på forskning och utveckling
              är viktiga. Dagens utmaningar för samhälle och näringsliv ställer
              krav på ökad kunskap inom många områden. Det är betydelsefullt
              att små och medelstora företag stärker sin förmåga att bedriva
              kvalificerad kunskapsutveckling. Regeringen föreslog därför i
              budgetpropositionen att resurserna till Vinnova ska förstärkas
              med 100 miljoner kronor per år från och med 2008 för att möjliggöra
              en förlängd satsning på forskningsprogrammet Forska och väx. Regeringen
              återkommer till forskningsfrågor i en forskningspolitisk proposition
              som vi planerar att presentera under hösten 2008.
            </seg>
          </u>
          <note type="speaker" xml:id="i-b14eca9a26a69e71-0">
            Anf. 25 MARIE ENGSTRÖM (v):
          </note>
          <u who="marie_engstrom_e6a38f" xml:id="i-318a29a30797f2ce-0">
            <seg xml:id="i-b770cc0350b0d678-0">
              Herr talman! Tack för svaret på bland annat min interpellation!
              Jag skrev interpellationen för nästan en månad sedan, och det
              var innan regeringen hade tillsatt en utredare att se över de
              sociala trygghetssystemen. Det är viktigt att påpeka.
            </seg>
            <seg xml:id="i-78b4ba5e192991b3-0">
              Interpellationen var också skriven utifrån regeringens valretorik,
              nämligen att det var så viktigt att satsa på småföretagen. Det
              var också viktigt att inte tappa tempo. Det är därför jag har
              tagit upp ett antal olika frågor. Det gäller trygghetssystemen,
              regelkrånglet och satsningarna på forskning och utveckling alltså
              tre delar.
            </seg>
            <seg xml:id="i-6a30db2553b3e1e0-0">
              När det gäller satsning på forskning och utveckling har jag sedan
              jag skrev den här interpellationen skrivit en ny interpellation,
              och jag kommer att debattera den frågan med Anders Borg nästa
              vecka. Jag kanske inte lägger så mycket energi på det i den här
              debatten.
            </seg>
            <seg xml:id="i-223a1b70c0406b77-0">
              När det gäller den sociala tryggheten har mindre företag, i synnerhet
              de företag som är enskilda firmor eller handelsbolag, ofta haft
              en svår situation i och med att det är nettoinkomsten som har
              legat till grund för den trygghet man har fått i form av sjukersättning
              och föräldraförsäkring. Det har många gånger varit besvärligt.
              En låg nettoinkomst, vilket är vanligt i ett uppstartsskede i
              ett företag, har påverkat den enskilde företagaren när han eller
              hon har blivit sjuk eller föräldraledig. Det har också påverkat
              beräkningen av pensionen.
            </seg>
            <seg xml:id="i-9c12d1a25a0ae159-0">
              Det är bra att man nu försöker se över detta. Jag beklagar bara
              att man har tappat i tempo. Man tappade lite över ett år i och
              med att regeringen inte tillsatte en utredare förrän alldeles
              nyligen.
            </seg>
            <seg xml:id="i-5f46bd5cfead0ea6-0">
              Så till frågan om regelförenkling. Regeringen har ett ganska
              tufft mål, nämligen att minska reglerna med 25 procent till år
              2010. Näringslivets Regelnämnd har utsett sig själv till att utvärdera
              vad regeringen gör. Det är lite intressant att läsa vad nämnden
              skriver. Man verkar hittills inte vara speciellt nöjd med regeringens
              arbete. Man menar att regeringens handlingsplan behöver förbättras.
              Det krävs politiskt ledarskap och hårt arbete, för att citera
              ett brev som har skickats till oss riksdagsledamöter. Man visar
              också på att det är ett faktum att företagens administrativa kostnader
              har ökat till följd av flera av de förslag som den nya regeringen
              har genomfört. Det är också intressant.
            </seg>
            <seg xml:id="i-896200848818a879-0">
              Det här väcker frågor om hur regeringen egentligen gör när regeringen
              lägger fram nya förslag även om de inte var så många som någon
              från Näringsdepartementet sade. Finns det någon typ av mått eller
              system där de nya förslagen plockas in för att mäta vad de betyder
              för det enskilda företaget, hur det kan bli bättre och förhindra
              att regelbördan ökar? Vi kan ändå konstatera att den enskilde
              företagaren inte på något sätt har upplevt någon förändring från
              tidigare.
            </seg>
          </u>
          <note type="speaker" xml:id="i-0a5cf636ed562462-0">
            Anf. 26 BÖRJE VESTLUND (s):
          </note>
          <u who="borje_vestlund_48292a" xml:id="i-d0d4440481fb4116-5">
            <seg xml:id="i-b585b746270897c8-0">
              Herr talman! Jag ber att få tacka för svaret, även om det är
              som vanligt när det gäller svensk näringspolitik. Det är svårt
              att få några konkreta förslag. Det ska komma en skrivelse enligt
              svaret. Alla vet att en skrivelse handlar om en redovisning av
              vad regeringen redan håller på med inom ramen för nuvarande regelverk
              och knappast någonting nytt. Man kan möjligen få en aning eller
              idéer om vad regeringen kommer att föreslå i framtiden.
            </seg>
            <seg xml:id="i-14415d9ec70900c1-0">
              Samtidigt är vi socialdemokrater naturligtvis glada och stolta
              över att regeringen fortsätter den politik som vi lade fast, nämligen
              att 25 procent av regelkrånglet ska bort från företagen.
            </seg>
            <seg xml:id="i-3cb0db2211ef417c-0">
              Ökningstakten minskade också avsevärt under senare delen av vår
              period. Ökningstakten var 58 procent och 40 procent åren 2005
              och 2006. Men man blir ganska förvånad när man ser att ökningstakten
              ökar när man får en borgerlig regering, med smått fantastiska
              63 procent. Företagen känner sig svikna av regeringen och känner
              att regeringen har tappat fokus.
            </seg>
            <seg xml:id="i-a7b22bcb218b71af-0">
              Om vi skärskådar regeringens löfte om att minska regelbördan
              för företagen, bidde det med förlov sagt bara en tumme. Den borgerliga
              högerregeringen åkte land och rike runt och talade om vilket paradis
              Sverige skulle kunna bli för företagare om man bara fick chansen.
              Nu fick ni chansen, och företagarna står där med lång näsa. Det
              ni hittills har gjort är att öka krånglet. Eventuella förbättringar
              och utredningar skulle göra det enklare att vara företagare.
            </seg>
            <seg xml:id="i-6503ebf10f6ac1c0-0">
              Ta till exempel avdragsrätten för hushållsnära tjänster. Herr
              talman! Vi kan ha olika uppfattningar om den reformen, men hur
              detta rent regelmässigt ska bli enklare för företagen har jag
              oerhört svårt att förstå. Det tror jag också att företagen har
              svårt att förstå. Man kan vara positiv till själva reformen, men
              att detta skulle minska regelkrånglet kan nog ingen hålla med
              om.
            </seg>
            <seg xml:id="i-dd3e77dc92f98c71-0">
              Ett annat exempel är att förvärvsavdraget skulle förbättra reglerna
              för företagen. I de allra flesta företag sköts lönehanteringen
              av datorer, men i de allra minsta företagen sköts den fortfarande
              manuellt och där har det blivit krångligare att räkna ut skatt
              jämfört med tidigare.
            </seg>
            <seg xml:id="i-51701ba1d91d0167-0">
              Visst har det gjorts bra saker. Detta med momsredovisning kan
              jag tycka är en bra sak. Men det är ändå väldigt mycket som inte
              har hänt.
            </seg>
            <seg xml:id="i-9adc9dbc77ceab4f-0">
              Under föregående mandatperiod var inte minst näringsministern
              själv aktiv i att kritisera den dåvarande socialdemokratiska regeringen
              för att den inte gjorde tillräckligt för att minska det administrativa
              regelverket för företagen. Det var mustiga och intressanta debatter,
              men budskapet var tydligt. Vi kan mer och bättre, hördes det från
              den dåvarande oppositionen.
            </seg>
            <seg xml:id="i-36659cb00eeba441-0">
              Nu sitter Maud Olofsson själv vid makten. När denna regering
              närmar sig halvtid har fortfarande enbart några enstaka konkreta
              förslag redovisats. Nu kan ju inte Maud Olofsson skylla regeringsövertagandet
              på att man inte riktigt hann med det här.
            </seg>
            <seg xml:id="i-41e93b1158cc00a0-0">
              Herr talman! Nu har Maud Olofsson haft nästan ett och ett halvt
              år på sig att göra någonting, men det enda konkreta man kan se
              är att det ska komma en skrivelse på området och att man ska tillsätta
              ett regelråd. Liknande konstruktioner har funnits förr.
            </seg>
            <seg xml:id="i-41f3a1c12efb19a8-0">
              Jag måste fråga statsrådet: Vad är det förutom det som alla länder
              i hela EU ska göra, de 25 procenten, för att minska regelkrånglet?
              Vad är det ytterligare man ska göra?
            </seg>
          </u>
          <note type="speaker" xml:id="i-e1e238463993fd5d-0">
            Anf. 27 CARINA HÄGG (s):
          </note>
          <u who="carina_hagg_fe9c1b" xml:id="i-d7482ec1cde5a262-0">
            <seg xml:id="i-afef613069fb80dc-0">
              Herr talman! Jag vet att många småföretagare just i dessa dagar
              kämpar väldigt hårt för att hinna med leveranserna till jul. Det
              är en mycket arbetstyngd period för många småföretagare och också
              väldigt viktig ekonomiskt. Samtidigt ska de sitta och fundera
              på vad regelkrånglet betyder och vilka effekter det får både nu
              och framöver.
            </seg>
            <seg xml:id="i-fb094ffe4f53164f-0">
              Jag tycker att det är bekymmersamt när jag i Maud Olofssons svar
              läser om sjukförsäkring med ökad flexibilitet för företagare.
              Vad innebär det? En företagare försäkrar sig på den nivå som motsvarar
              sjuktalen just när försäkringen tecknas. Strax därefter kan någon
              anställd få diabetes eller företagaren kan själv bli sjuk. Vad
              innebär det? Då kanske man inte har den försäkring som man trodde
              att man skulle ha? Flexibiliteten kan i sig vara en fälla, ge
              en falsk säkerhet och göra livet väldigt besvärligt framöver.
              Är det här något som regeringen och Maud Olofsson har tänkt implementera
              på andra samhällsområden blir jag väldigt bekymrad.
            </seg>
            <seg xml:id="i-9342b922196f24a4-0">
              Jag skulle också vilja ta upp någonting annat. Stig Claesson,
              kd-politiker på lokalnivå men också på riksplanet och ledamot
              i Svenskt Näringslivs styrelse, har gjort sig känd som företagare,
              men han är snarare vd i ett norskägt företag. Han är också känd
              som Gnosjöupprorets ledare. Nu är man inte så glad åt den benämningen
              i Gnosjöbygden. Man vill bli förknippad med mer positiva ting
              än med Gnosjöupprorets manliga traditionella och lite konservativa
              stil. Han säger nu upp tio personer. Det är nu det andra varslet
              som kommit på kort tid. Man talar om omstrukturering.
            </seg>
            <seg xml:id="i-c8d852dab486ad46-0">
              När Stig Claesson var så omhuldad och Gnosjöupproret fick så
              stor uppmärksamhet före valet, inte minst av Centerns företrädare
              och av Maud Olofsson själv, varför får man då ingen uppmärksamhet
              i dag när man gör uppsägningar, sitter i förhandlingar och människor
              förlorar sina arbeten och jobb och maskiner flyttas till exempelvis
              Norge? Det skulle vara väldigt intressant att höra.
            </seg>
            <seg xml:id="i-11ae22e998891a69-0">
              Jag var på Jordbruksverket förra måndagen. Det är väldigt intressant
              att se hur de arbetat väldigt effektivt med regelförändringar
              för småföretag och företagare inom deras sektor. Men det är klart
              att det inte spelar någon roll vad de gör om det ute i verksamheten
              för den enskilde företagaren uppfattas som att krånglet och antalet
              regler ökar, därför att regeringen hittar på nya saker som i stället
              maximerar effekten av de frågor som de ska hantera.
            </seg>
            <seg xml:id="i-c27c1e723598ec40-0">
              Så här i juletider levererar man regeringens sida krångligheter,
              och jag skulle vilja peka på en krånglighet som en del privatpersoner
              och också företagare funderar på i dag, nämligen om jultomten
              är avdragsgill. Om jultomten frågar om här finns några snälla
              barn menar Skatteverket, om jag tolkat det rätt, att då är tomten
              inte avdragsgill. Men om tomten skottar gången för att ta sig
              fram till dörren och komma in med paketen och han också plockar
              upp papperen och kartongerna som blivit över och bär ut dem när
              barnen har öppnat sina paket och tacksamt dragit sig undan för
              att titta på dem, är tomten då avdragsgill? Det vill jag gärna
              höra Maud Olofssons svar på.
            </seg>
            <seg xml:id="i-55a48727defe1285-0">
              Det här visar att allt det som regeringen kommer med inte är
              de julklappar till människor och företagare som man talar om,
              utan det är absurditeter och regelkrångel. Det är oerhört viktigt
              att vi kan ha en sådan här interpellationsdebatt så att vi kan
              få fokus på vad som behövs.
            </seg>
            <seg xml:id="i-687477db13a253c9-0">
              Jag kommer från Jönköpings län, från den del av länet som räknas
              till Gnosjöbygden, GGVV som vi därnere kallar oss. Där är man
              klart bekymrad över ökade arbetsgivaravgifter och den ökade regeltyngden.
              Man hade inte förväntat sig detta. Man är väldigt förundrad och
              vet nästan inte hur man ska hantera situationen, för man hade
              ju fått så mycket i utfästelser och ser nu att det inte blir så
              som de blivit lovade. Vad gör vi då? Och vad gör då Maud Olofsson
              för att hantera situationen? Jag förstår deras kritik. Men jag
              väntar på svar från Maud Olofsson.
            </seg>
          </u>
          <note type="speaker" xml:id="i-1795bf901bcadedd-0">
            Anf. 28 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-9">
            <seg xml:id="i-f80ab3a96e4fb00a-0">
              Herr talman! När det till att börja med gäller det sociala trygghetssystemet
              ska vi ha historien klar för oss.
            </seg>
            <seg xml:id="i-5ab81c79d58014ea-0">
              Förra mandatperioden hade Socialdemokraterna majoritet. Vi skapade
              en majoritet här i riksdagen tillsammans med Miljöpartiet och
              tvingade Socialdemokraterna mot deras vilja att tillsätta en utredning
              om de sociala trygghetssystemen. Ni ville inte ha någon sådan
              utredning. Ni tyckte inte att det var något problem med den sociala
              tryggheten för småföretagare. Det var alldeles uppenbart.
            </seg>
            <seg xml:id="i-901947acd5790e4b-0">
              Sedan tillsatte ni en utredare som inte levererade särskilt mycket
              under den period som fanns till förfogande. Det var också därför
              som jag bytte utredare och gav utredaren nya direktiv.
            </seg>
            <seg xml:id="i-be2155fb3ea71ffd-0">
              Tänk om ni hade gjort någonting! Nu har ni ambitioner och säger
              att det här är så viktigt och att företagarna inte har samma verklighet
              som anställda. Men gratulerar, nu har ni åtminstone insett det.
              Det kan ju vara en bra grund för oss att komma vidare för att
              hitta ett vettigt system.
            </seg>
            <seg xml:id="i-c74149999732c073-0">
              Det här har vi sagt till er under hur lång tid som helst: Företagarna
              har andra villkor än vad de anställda har. De har mindre ersättningar
              än vad de anställda har. Det är precis det som vi har påpekat
              för er.
            </seg>
            <seg xml:id="i-ddef24b413d5ac1f-0">
              Carina Hägg undrar nu i sitt inlägg vad den ökade flexibiliteten
              innebär. Det visar att ni är tillbaka på ruta noll. Ni förstår
              inte företagarnas villkor när det handlar om deras sjukdom och
              när det gäller arbetslöshet. Ni förstår inte att företagaren är
              en nyckelperson på sitt företag. Det är därför som ni inte vill
              ha någon flexibilitet. Det ska bli otroligt spännande när ni själva
              kommer med förslag att se vad de kommer att innebära.
            </seg>
            <seg xml:id="i-68ccb162cb22e261-0">
              Jag tycker att det ska finnas en ökad koppling mellan vad man
              betalar in och vad man får ut. Jag skulle bara vilja veta: Delar
              Socialdemokraterna den synen? Ska det finnas en ökad flexibilitet?
              Ska det finnas en ökad koppling mellan vad man betalar in och
              vad man får ut? Ge svar på den frågan, så kan vi gå vidare senare!
            </seg>
            <seg xml:id="i-0c921b2379b636fc-0">
              När det gäller regelförenkling inser jag, och har insett hela
              tiden, att det är en jättestor utmaning. Men ska det här funka
              bra måste man ha systematiska mätningar på olika områden för att
              se vad det är för regelkrångel vi har, vad vi har att utgå från,
              så att det går att mäta mot någonting.
            </seg>
            <seg xml:id="i-9ec168222e69a904-0">
              Det andra vi behöver göra är att analysera både de gamla och
              de nya förslagen. Det är därför som vi nu har gett uppdraget att
              granska alla förslag med de här ögonen, att man ska göra konsekvensanalyser.
              Alla myndigheter och alla departement har fått uppdraget, och
              vi återkommer till handlingsplanen senare. Vi kommer då att redovisa
              vad som görs på olika områden.
            </seg>
            <seg xml:id="i-d22552178ccd57d6-0">
              Den här regeringen tar in många, många fler områden än vad den
              gamla regeringen gjorde med sitt Simplexarbete. I företagens vardag
              är det mycket av regelverket som inte fanns med i det förra arbetet.
            </seg>
            <seg xml:id="i-6cb50d9ed96cf7c2-0">
              Jag tror att det är viktigt att vara systematisk. Det säger också
              myndigheter, och Jordbruksverket nämndes i det här sammanhanget.
              Det är klart att Jordbruksverket har fått uppdraget av Eskil Erlandsson
              att vara aktivt på det här området, och då levererar man också.
              Samma sak gäller miljöområdet, där vi nu kan se att Miljödepartementet
              förenklar lagstiftningen, snabbar på handläggningen av miljökonsekvensärenden
              och annat. Det är till gagn för de små företag som ska investera.
              Det är ni som har krånglat till tillvaron för dem.
            </seg>
            <seg xml:id="i-8d11fa6519339c5c-0">
              Det här kommer att ta tid, men regeringen tänker sig att gå igenom
              det på ett mycket systematiskt sätt. Sedan kommer det naturligtvis
              en del från EU-sidan som vi ska implementera och som gör att regelverket
              blir annorlunda. Den stora svårigheten eller utmaningen ligger
              i att både kunna ha en gemensam lagstiftning på EU-nivå och få
              den implementerad på ett bra sätt här i Sverige. Där återstår
              en hel del att göra. Det säger också NNR när man tittar på den
              utvärdering man har gjort.
            </seg>
          </u>
          <note type="speaker" xml:id="i-01447f301b8b4342-0">
            Anf. 29 MARIE ENGSTRÖM (v):
          </note>
          <u who="marie_engstrom_e6a38f" xml:id="i-318a29a30797f2ce-1">
            <seg xml:id="i-c5890798226f24da-0">
              Herr talman! Apropå de frågor som näringsministern ställde är
              det klart att vi kan ägna oss åt att gräva i hur det var för några
              år sedan. Jag vet bara att jag för min del har skrivit motioner
              i frågan även under tidigare regeringar, och jag företrädde då
              Vänsterpartiet.
            </seg>
            <seg xml:id="i-91b8a333178a2919-0">
              Jag förstår faktiskt vad det betyder för företagare att ha trygghet.
              Jag skulle inte ha skrivit en interpellation i frågan annars.
              Kopplingen mellan det man betalar in och det man får ut finns
              redan i dag. I sin sjukförsäkring kan den enskilde företagaren
              besluta om han vill ha en, tre eller flera karensdagar. Man kan
              också sätta nivån på den avgift man ska betala. Det finns redan
              i dag. Låt mig få återkomma till att kommentera det när utredaren
              har lagt fram sitt förslag.
            </seg>
            <seg xml:id="i-151c19c91695ac00-0">
              Jag sitter i skatteutskottet. Där har vi många debatter i höst.
              Eftersom regeringen enbart gjorde bedömningar i budgetpropositionen
              kommer alla skattefrågor via särpropositioner. Alliansföreträdarna
              i mitt utskott säger jämt att man inte ska leva på bidrag, utan
              människor ska i arbete. Det kan man i och för sig hålla med om.
              Men det visar sig att bidrag i detta fall många gånger handlar
              om sjukförsäkring, föräldraförsäkring och a-kasseförsäkring. Det
              är ett nyspråk som jag inte tycker om. Hur ser Maud Olofsson på
              detta? Om en företagare går på a-kassa, har sjukförsäkring eller
              föräldraförsäkring, är det i Maud Olofssons vokabulär att gå på
              bidrag? Det vore intressant att ta upp den diskussionen med näringsministern.
            </seg>
            <seg xml:id="i-51a711df38cccbb6-0">
              Frågan om tomten är avdragsgill eller inte är en jättebra frågeställning.
              Det regeringen har gjort detta år är dels att införa skatteavdrag
              för hushållsnära tjänster, dels att föra en diskussion när det
              gäller reducerade arbetsgivaravgifter för vissa tjänsteföretag.
              Om det är något som man då skapar så är det gränsdragningsproblem
              och regelkrångel på många olika sätt.
            </seg>
            <seg xml:id="i-b4e4426ec0daa0d5-0">
              Jag blev bland annat uppringd av en branschorganisation i förmiddags.
              Man ondgjorde sig över att man inte skulle omfattas av kommande
              förslag om tjänsteföretag. Man visade på ett tydligt gränsdragningsproblem
              där man i princip kunde tillhandahålla en likartad tjänst som
              andra som skulle omfattas. Detta faller inte i god jord.
            </seg>
            <seg xml:id="i-b88b43761c5cd7b2-0">
              När det gäller avdrag för hushållsnära tjänster visar det sig
              att det som skulle bli ett sätt att komma till rätta med skattebortfall
              snarare har bidragit till att man har hittat helt nya sätt att
              kringgå skattereglerna. Till exempel visade Skatteverket för någon
              vecka sedan att ett företag hade fakturerat en trädfällning med
              300 kronor medan klippning av gräsmatta skulle kosta 8 000 kronor.
              Detta var i akt och mening att försöka få mer jobb och för att
              få till stånd ett skattefusk som inte har funnits förut men som
              kanske kommer att finnas nu.
            </seg>
            <seg xml:id="i-7c3105449f321fe7-0">
              Det är bara att beklaga att regeringen med denna typ av åtgärder
              inte bara skapar mer krångel utan också påskyndar en utveckling
              med skattefiffel.
            </seg>
          </u>
          <note type="speaker" xml:id="i-9c38fd4296ee0514-0">
            Anf. 30 BÖRJE VESTLUND (s):
          </note>
          <u who="borje_vestlund_48292a" xml:id="i-d0d4440481fb4116-6">
            <seg xml:id="i-7e85f53ae4b04921-0">
              Herr talman! Det vore klädsamt om statsrådet inträdde i sin roll
              som statsråd och inte hela tiden agerade som om hon fortfarande
              var i opposition. Det ställs frågor till oss socialdemokrater
              om vad vi gör, inte skulle ha gjort och hur vi hanterar saker
              och ting. Detta är inte relevant i denna debatt. Det kan man gärna
              ta i en partiledardebatt eller i en allmän debatt, men det är
              för att ge oss möjlighet att kontrollera regeringen som interpellationsinstrumentet
              finns.
            </seg>
            <seg xml:id="i-4e4b0d734c6483b8-0">
              Ska man vara riktigt ärlig är det inte så konstigt att det har
              gått så här. Vi gjorde ganska mycket från vår sida. Vi ville börja
              med några områden. Det gällde skatter, och vi ville gå vidare
              med arbetsrätt och miljö. Detta är inga små områden; det berör
              stora områden inom detta som vi kallar regelkrångel. Kanske är
              det de allra största, inte minst i de små och medelstora företagens
              vardag. Men i stället för att ta till vara det som redan gjorts
              valde man att börja om från början. Det är förvånande i detta
              sammanhang.
            </seg>
            <seg xml:id="i-f6505c14beff68ba-0">
              Ett exempel är när man säger att man har förbättrat för företagen
              när det gäller miljölagstiftningen. Men snälla Maud Olofsson,
              det är en följd av att vi tillsatte en miljöbalkskommitté som
              såg över miljöbalken. Det är sanningen. Det är det som sipprar
              ut här i kammaren nu, som vi behandlar och som naturligtvis är
              positivt att man hanterar på detta sätt.
            </seg>
            <seg xml:id="i-790fd7b3029fd7b9-0">
              Sanningen är, Maud Olofsson, att det inte är jag eller Socialdemokraterna
              som kritiserar regeringen för att man har ökat regelkrånglet;
              det är Näringslivets Regelnämnd. Det är inte vi som gör det.
            </seg>
            <seg xml:id="i-afed12ba94387084-0">
              Jag måste ärligt säga att när jag fick skriften i min hand blev
              jag förvånad. Jag trodde under valrörelsen att man skulle ta dessa
              frågor på större allvar och att man verkligen skulle göra något.
              Men uppenbarligen har man inte gjort något. Man har hela tiden
              tappat tempo på grund av att man ska göra det på sitt eget sätt
              och göra om samma saker som socialdemokratiska regeringar redan
              tidigare satt i gång processer för. Nu gör man om det för att
              göra sin egen variant, och på grund av det tappar man tempo. Det
              är mycket tråkigt, för de som hamnar i bakvattnet på grund av
              detta är i första hand företagen, i andra hand är det sysselsättningen.
              Det är den sysselsättning som regeringen är så mån att slå vakt
              om och som man har lagt fast är målet med den borgerliga högerpolitiken.
            </seg>
            <seg xml:id="i-980d953895e13a40-0">
              Detta är oerhört svårt att förstå. Ingen förstår logiken och
              retoriken bakom regeringens diskussioner om detta. Det pratas
              ganska mycket, men det kommer inte särskilt många förslag från
              regeringen. De förslag som har kommit har med något undantag handlat
              om att tillsätta utredningar, utredningar och utredningar. Det
              är få förslag som vi har kunnat behandla i riksdagen, och det
              är bara att konstatera att de förslag som man har behandlat i
              många fall har krånglat till tillvaron för de små och medelstora
              företagen. Detta är allvarligt, herr talman.
            </seg>
          </u>
          <note type="speaker" xml:id="i-825c42c794ebf35c-0">
            Anf. 31 CARINA HÄGG (s):
          </note>
          <u who="carina_hagg_fe9c1b" xml:id="i-d7482ec1cde5a262-1">
            <seg xml:id="i-dc90f7ca741c2f7f-0">
              Herr talman! Jag kan konstatera att de frågor jag ställde, inte
              minst de konkreta frågorna, inte ledde till något svar från näringsminister
              Maud Olofsson. Det tycker jag är bekymmersamt.
            </seg>
            <seg xml:id="i-2482f3e95a71d84a-0">
              Är tomten avdragsgill? Det ställer vi oss fortfarande frågande
              inför och inför småföretagens möjligheter till försäkringar.
            </seg>
            <seg xml:id="i-6e77b27550eef9d1-0">
              När det gäller sjukförsäkringen säger Maud Olofsson, vad jag
              förstår, att den ska vara flexibel. Om man får ett oväntat behov
              av försäkringsuttag så får man stå sitt kast. Har man inte betalat
              in mer får man inte heller ut det man behöver för att täcka behovet.
              Det är ett helt nytt sätt att se på dessa frågor, som är mycket
              bekymmersamt. Det är ett ideologiskt beslut från regeringens sida
              som Maud Olofsson här för fram. Det borde inte bara oroa småföretagarna
              utan även många andra grupper ute i samhället.
            </seg>
            <seg xml:id="i-b046b05a3d1c403a-0">
              Men det är bra att få klarlagt att det är ett ideologiskt skifte
              när det gäller hur man ser på socialförsäkringar och försäkringssystem
              och i vilken riktning man vill gå från regeringens sida.
            </seg>
            <seg xml:id="i-9e0526d907ab9b9f-0">
              Jag har också fått svar på så sätt att jag har förstått att Maud
              Olofsson som partiledare, men också som näringsminister, inte
              längre lyssnar till Gnosjöupproret och dess ledare Stig Claesson.
              Det var bara i opposition som det var intressant att lyssna på
              dem. Jag tycker tvärtom att det är viktigt att lyssna på människor
              oberoende av om man sitter i regeringsställning eller i opposition,
              att man tar till sig olika synsätt och perspektiv.
            </seg>
            <seg xml:id="i-613b3068eb2bae78-0">
              Många företagare är i dag oroade över det ökade regelkrånglet.
              Det har ju ökat. Det har vi konstaterat, och det finns också utredningar
              som pekar på det, så det är inte bara vi socialdemokrater. Och
              jag förstår kritiken. Företagen får det inte heller lättare när
              det införs regler som skapar gränsdragningsproblem, som fallet
              är med hushållsnära tjänster. Jag har träffat företag i den branschen
              som känner sig pressade av kunder att skriva fakturor på ett annorlunda
              sätt. Sedan är det svårt att förklara, för regelverket är krångligt.
              Man försätter också en del småföretagare i en bekymmersam situation,
              för de måste hävda reglerna eller kanske gå över gränsen och lockas
              av det system som har införts att inte sköta sig som vi från samhällets
              sida förväntar oss. Hur tänker man stödja de småföretag som i
              dag befinner sig i en svår situation?
            </seg>
          </u>
          <note type="speaker" xml:id="i-53f3d768a283a816-0">
            Anf. 32 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-10">
            <seg xml:id="i-f81f25b182d4a0e6-0">
              Herr talman! Om vi börjar med socialförsäkringarna är regeringens
              utgångspunkt att det ska finnas en tydlig koppling mellan vad
              man betalar in och vad man får ut. Det finns det inte i dag. Det
              vi menar med flexibel sjukförsäkring är ju det som företagarna
              efterfrågar. De tycker inte att de här sjukförsäkringssystemen
              passar den verklighet som de lever i. Jag bara konstaterar att
              om det är på det sättet måste vi också ha en utredning som tar
              fram konkreta förslag. Sedan får vi återkomma till de konkreta
              förslagen och diskutera dem.
            </seg>
            <seg xml:id="i-793cbb87652d109c-0">
              Jag lyssnar på företagarna. Jag har också lyssnat på företagarna
              när det gäller regelförenklingsarbetet. När jag tittar på mätningar
              av hur företagen ser på den här regeringen jämfört med den förra
              ligger vi hela tiden före er. Alla kommer inte att vara nöjda,
              men det räcker med att det är en tydlig majoritet som tycker att
              det här är bra, och i den förvissningen jobbar vi vidare.
            </seg>
            <seg xml:id="i-1fa912d18633b4c9-0">
              Det som är viktigt för den här regeringen är att regelförenklingsarbetet
              är mer omfattande. Det omfattar fler myndigheter. Det omfattar
              fler departement. Det omfattar fler åtgärder. Det omfattar fler
              områden. Det är ett mycket mer systematiskt arbete. Det vi har
              kunnat se när vi har studerat andra länder som har varit framgångsrika
              är att man måste vara otroligt systematisk. Man måste vara otroligt
              målmedveten, och man måste ha goda verktyg. De verktygen fanns
              inte när vi tillträdde. Därför håller vi på att utveckla dem så
              att vi kan göra det här på ett systematiskt och bra sätt. Det
              är också den reaktion vi får från myndigheter och andra som jobbar
              med den här delen.
            </seg>
            <seg xml:id="i-86c6323a45e2d18b-0">
              Sedan tycker jag att det är intressant att studera Socialdemokraternas
              motion i det här sammanhanget, där man tar bort Regelrådet. Det
              är alltså det verktyg som ska granska just regelkrångel och annat.
              De pengarna har ni ju plockat bort i er budget. Det skulle vara
              intressant att veta varför.
            </seg>
            <seg xml:id="i-04bd344f61973278-0">
              Diskussionen om hushållsnära tjänster är naturligtvis intressant.
              Att ni diskuterar regelkrånglet här har ju inget att göra med
              att ni är särskilt intresserade av åtgärden som sådan. Ni tycker
              ju inte om hushållsnära tjänster, och ni kommer att hitta på alla
              möjliga saker eftersom ni tycker illa om själva reformen. Men
              där har vi olika åsikter. Vi tycker att det är bra att man får
              hjälp med vardagspusslet. Vi tycker att det är bra att det växer
              fram en tjänstesektor. Vi tycker att det är bra att det blir som
              i Finland, att en del av de tjänster som tidigare har varit svarta
              nu blir vita. Vi tycker att det är bra att människor får hjälp
              att köpa den här typen av tjänster. Det tycker inte Socialdemokraterna.
              Det tycker inte Vänsterpartiet. Men det får ni väl ta upp med
              väljarna. Väljarna tyckte att det här var bra, och så genomför
              vi det. Sedan ska vi återkomma med ett förenklat system som gör
              det tydligare med betalningarna, för där tycker jag att det finns
              en del ytterligare att göra.
            </seg>
            <seg xml:id="i-d9565ec02cc7ac39-0">
              Är tomten avdragsgill eller inte? Det är faktiskt så att vi har
              fattat beslut om gränsdragning. Sedan är det upp till myndigheter
              att tillämpa det. Jag tror att ni skulle tycka att det var väldigt
              olämpligt om jag stod här och beskrev vilken klädsel man ska ha
              om man ska utföra hushållsnära tjänster och var gränsdragningen
              går. Det är faktiskt en sak för myndigheterna att hantera detta.
            </seg>
            <seg xml:id="i-9b0cf49bbac9c4d1-0">
              Till sist ska jag bara säga att vi går vidare med vårt arbete
              för att underlätta för småföretagarna. Regelförenklingarna och
              trygghetssystemen är två viktiga åtgärder för landets småföretagare,
              och jag tror att de känner stor tillit till vad regeringen gör.
            </seg>
          </u>
          <note type="speaker" xml:id="i-017aa7167b6a6108-0">
            Anf. 33 MARIE ENGSTRÖM (v):
          </note>
          <u who="marie_engstrom_e6a38f" xml:id="i-318a29a30797f2ce-2">
            <seg xml:id="i-c6798b46d3e11735-0">
              Herr talman! När det gäller regelförenklingsfrågan säger Maud
              Olofson: Vi ligger långt före er. Hon menar då den tidigare s-regeringen.
              Det är lite tråkigt att man inte kan föra debatten på en sådan
              nivå att Maud Olofsson ändå kan erkänna att det finns väldigt
              mycket kvar att göra. Hela tiden måste man mäta sig på det sättet
              att man säger att vi ändå är mycket bättre än ni, och därmed är
              det bra. Det är ett väldigt konstigt sätt att debattera på, tycker
              jag, när tillgänglig statistik och allt annat trots allt visar
              att det finns mycket kvar att göra. Och mycket av det som ni har
              genomfört har inneburit ökat krångel för småföretagen. Det är
              ju trots allt så.
            </seg>
            <seg xml:id="i-d87f26e141d9ba19-0">
              Sedan till frågan om skattereduktion för hushållsnära tjänster.
              Nej, jag tycker inte om det av flera olika skäl. Om man ska hänvisa
              till Finland visar det sig att det i första hand är familjer med
              höga inkomster som utnyttjar detta. Där talar statistiken sitt
              tydliga språk. En annan sak är att det också har blivit en väldigt
              dyr reform. Det kan så bli även hos oss, inte minst eftersom vi
              har ett oerhört generöst avdragssystem som vi har infört i det
              här landet.
            </seg>
            <seg xml:id="i-2c6412788144be59-0">
              Då skulle man kunna jämföra detta med någonting annat, som jag
              hemskt gärna skulle vilja göra. Det är att införa skattereduktion
              för satsning på forskning och utveckling i företag. Det tycker
              jag vore mycket mer intressant. Det skriver jag i och för sig
              om i min interpellation, men jag har inte tagit upp det tidigare.
              Det handlar om att visa att man tror att det finns en framtid.
              Jag är helt övertygad om att det finns en framtid inom energisektorn
              och miljösektorn. Där behöver det forskas. Jag vet att inom ramen
              för Forska och väx hade, i vart fall för något år sedan, bara
              vart tionde företag som sökte pengar också fått pengar till sina
              forskningsprojekt. Det visar väl ändå att det här finns ett jättestarkt
              tryck, och den här frågan kommer jag säkert att återkomma till.
            </seg>
          </u>
          <note type="speaker" xml:id="i-2328c17add3b7d2d-0">
            Anf. 34 BÖRJE VESTLUND (s):
          </note>
          <u who="borje_vestlund_48292a" xml:id="i-d0d4440481fb4116-7">
            <seg xml:id="i-cc514ea98868a307-0">
              Herr talman! Jag tycker att det är beklämmande att vara med i
              en sådan här debatt, där det är uppenbart att Maud Olofsson ljuger
              rent ut sagt ljuger! för kammaren. Jag läser innantill. Detta
              är alltså den regelindikator som Näringslivets Regelnämnd har
              skrivit. Man ökade regeltrycket 2004 till 2007 med 52, 58, 53
              och 63 procent. På samma sätt minskades också regelverket med
              16, 16, 20 och 12 procent. Det var alltså en högre minskningstakt
              och en lägre ökningstakt under den socialdemokratiska regeringen.
              Jag bara konstaterar detta i det här sammanhanget så kanske vi
              kan avsluta den diskussionen.
            </seg>
            <seg xml:id="i-1013f86a5927d361-0">
              Vi skulle väldigt gärna vilja veta vilka fler myndigheter som
              är inblandade i detta. Det hjälper inte att bara stå här och orera.
              Vi måste också kunna få veta vad det är för konkreta beslut, konkreta
              åtgärder, som regeringen faktiskt tänker genomföra för att minska
              regelkrånglet för företagen. Inget av detta vill Maud Olofsson
              belysa. Hon är väldigt villig att tala om att några utredningar
              har tillsatts och att två tre åtgärder har genomförts, och man
              kan nu konstatera att de är genomförda. Men sedan då, Maud Olofsson?
              Vad är det egentligen regeringen har för förslag? Det är det som
              inte kan redovisas. Om det är så komplicerat kan man väl åtminstone
              beskriva vad som är så komplicerat i det här.
            </seg>
            <seg xml:id="i-d9443d1b9ab123cf-0">
              Jag måste också säga en annan sak. Maud Olofsson säger att hon
              är trygg med att man känner tillit till regeringen. Vi får väl
              se det, Maud Olofsson. I de kontakter som vi har med svenska företagare
              visar det sig i alla fall att de är ganska irriterade på exakt
              det som både Marie Engström och jag har försökt ställa frågor
              om i interpellationerna, nämligen när det kommer att hända någonting.
              Vi ser inte att det händer någonting. Det är det frågan handlar
              om, herr talman.
            </seg>
          </u>
          <note type="speaker" xml:id="i-65f54f1f3010ff11-0">
            Anf. 35 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-11">
            <seg xml:id="i-e8c434316ef272fc-0">
              Herr talman! Jag kan säga till Marie Engström att jag inte har
              gett sken av att vi har gjort allting färdigt. Det har vi absolut
              inte. Det återstår otroligt mycket att göra. Det jag försöker
              säga och förklara är att när vi tittar på de andra länder som
              har varit framgångsrika på det här området ser vi att de har genomfört
              en väldigt systematisk genomgång av regelverken, möjligheterna
              att mäta, möjligheten att göra ordentliga analyser, systematiskt
              arbete i tryck mot myndigheter, departement och så vidare. Det
              är så man når framgång, och vi har försökt lära av dem. Jag säger
              inte alls att vi är färdiga. Vi är bara i början av detta arbete.
            </seg>
            <seg xml:id="i-23c3dc86cde21503-0">
              Jag försöker också problematisera. Företagen säger: Nu ska vi
              ha EU-regler så att det blir lättare för företag att vara på EU-nivå.
              Det är bra. Men när de kommer tillbaka och ska genomföras i det
              svenska systemet är det många företag som säger: Vad krångligt
              det blev nu när vi har det på EU-nivå. Det finns en komplikation
              i allt detta arbete som vi måste hantera. Det är vad jag försöker
              att säga.
            </seg>
            <seg xml:id="i-7198313a721ed0db-0">
              Jag är otroligt tacksam om det kommer regelförenklingsförslag
              som det nu har gjort från många företag. Vi har också delat ut
              dem till departement och myndigheter som man ska jobba med.
            </seg>
            <seg xml:id="i-0a086918123e7ddf-0">
              En hel del av de förbättringar som kommer handlar inte bara om
              att ta bort regler. Det handlar också om att göra det lättare
              för företag att komma i kontakt med olika myndigheter med e-hantering
              av olika slag och att man får hjälp via nätet, webbsidor och annat.
              Det är en modernisering och effektivisering av dessa myndigheter.
            </seg>
            <seg xml:id="i-5c02fd058af03aa9-0">
              Jag sade att företagen är mer nöjda med den här regeringen än
              med den förra regeringen. Jag kan leva gott på den vetskapen.
              Det innebär inte att alla är nöjda. Men de vet att vi är på väg
              åt rätt håll, och det är viktigt.
            </seg>
            <seg xml:id="i-71ba6e672981c364-0">
              Det är också viktigt att säga att Socialdemokraterna är emot
              Regelrådet. De tycker inte att det är en viktig funktion. Det
              säger en del om hur man ser på regelförenklingsarbetet.
            </seg>
            <seg xml:id="i-74614c3e974b661b-0">
              Jag tror att företagarna känner att vi från alliansregeringen
              är företagarnas bästa vänner och att vi vet hur det är att vara
              företagare. Vi har själva erfarenhet av det. Det är en ganska
              bra grund att stå på när man ska vara näringsminister.
            </seg>
          </u>
          <note xml:id="i-e51dd6afede2154a-2">
            Överläggningen var härmed avslutad.
          </note>
          <note xml:id="i-63d84f7c2d26fbec-0">
            6 § Svar på interpellation 2007/08:169 om de branschvisa forskningsprogrammen
          </note>
          <note type="speaker" xml:id="i-a085556057770774-0">
            Anf. 36 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-12">
            <seg xml:id="i-b1f9a375769c2afd-0">
              Herr talman! Berit Högman har dels frågat efter min bedömning
              av de branschvisa forskningsprogram som staten utvecklat tillsammans
              med näringslivet och fackliga organisationer, dels frågat om jag
              avser att förlänga de branschvisa forskningsprogrammen efter år
              2008.
            </seg>
            <seg xml:id="i-e9c41083d6acb949-0">
              Vår regering ser forsknings- och innovationsfrågorna som avgörande
              för Sveriges utveckling på lång sikt. Väl fungerande forsknings-
              och innovationssystem som leder till resultat av hög kvalitet
              och relevans är avgörande för att Sverige ska hävda sig i den
              internationella konkurrensen. Forskning som bedrivs i nära samarbete
              mellan företag, universitet, högskolor och institut är mycket
              viktig. Genom att kombinera den grundläggande kunskapsutvecklingen
              med utveckling av ny teknik och nya produkter och tjänster skapas
              starka innovationsmiljöer. Starka forsknings- och innovationsmiljöer
              är också en viktig källa för näringslivets långsiktiga kompetensförsörjning.
            </seg>
            <seg xml:id="i-20001ea049ce6cc1-0">
              Statens samlade satsningar på forskning och utveckling uppgår
              årligen till omkring 25 miljarder kronor. Resurserna för de specifika
              branschprogram som Moderaterna behandlade i budgetmotionen 2005/06
              och som Berit Högman refererar till i sin fråga uppgår till 200
              miljoner kronor per år. Programmen utgör därmed mindre än 1 procent
              av statens forskningssatsningar. Programmen är ändå viktiga. Här
              bedrivs forskning i nära samverkan med näringslivet. Jag vill
              poängtera att det tydligt framgår av alliansens budgetpropositioner
              att resurserna för dessa utvecklingsprogram oförändrat ligger
              kvar på 200 miljoner kronor fram till år 2010.
            </seg>
            <seg xml:id="i-e886efa65dde2a67-0">
              När det gäller andra riktade forskningsprogram, som till exempel
              program för att stödja utvecklingen av miljö- och säkerhetsaspekter
              inom fordonssektorn, beslutade regeringen i maj 2007 om ett uppdrag
              till Energimyndigheten avseende miljöinriktad forskning inom ramen
              för regeringens satsning på miljöteknik. Satsningen omfattar 245
              miljoner kronor under fyra år. Det innebär att staten under 2008
              satsar omkring 450 miljoner kronor på forskning som ska bidra
              till att fordonsindustrin kan möta utmaningarna på miljö- och
              säkerhetsområdet. För år 2009 är motsvarande siffra för redan
              beslutade program ca 170 miljoner kronor. Näringsdepartementet
              har bjudit in fordonsindustrin till samtal om hur den gemensamma
              forskningssatsningen kan vidareutvecklas.
            </seg>
            <seg xml:id="i-75e26a89f626846c-0">
              Regeringen avser att under hösten 2008 presentera en forskningspolitisk
              proposition. Där kommer regeringen att föreslå strategiska satsningar
              på områden som är viktiga för samhälle och näringsliv. Dessa strategiska
              satsningar förväntas långsiktigt bidra till högre tillväxt och
              välfärd.
            </seg>
          </u>
          <note type="speaker" xml:id="i-8b565f074c3d989b-0">
            Anf. 37 BERIT HÖGMAN (s):
          </note>
          <u who="berit_hogman_17a4be" xml:id="i-12b5f6fa0308c3c1-0">
            <seg xml:id="i-2c82920320f7cb32-0">
              Herr talman! Jag får tacka statsrådet för svaret. Jag har skrivit
              interpellationen därför att jag är angelägen om att vi reder ut
              var regeringen egentligen står i den här frågan. Efter det här
              svaret har jag inte blivit direkt klokare. Det är svårt att tolka
              vad som är regeringens syn på generella åtgärder kontra specifika
              åtgärder och samverkan mellan näringsliv och samhälle eller inte.
            </seg>
            <seg xml:id="i-74729d49cef80695-0">
              Jag har också tagit del av förra veckans interpellationsdebatt
              som särskilt handlade om fordonsindustrin. Min konkreta fråga
              var om näringsministern delar Fredrik Reinfeldts och hans partis
              syn på att branschprogrammen är ett antikverat sätt att se på
              ekonomisk utveckling och ett antikt sätt att bedriva verksamhet.
            </seg>
            <seg xml:id="i-66334e81a7d133f5-0">
              Jag konstaterar att det kanske inte är så. I svaret säger näringsministern
              att branschprogram ändå är bra. Det tackar vi för. Vi konstaterar
              att det finns pengar avsatta till år 2010. Ändå försöker Maud
              Olofsson att förminska betydelsen av branschprogrammen genom att
              säga att det är så lite pengar.
            </seg>
            <seg xml:id="i-0378095fec286123-0">
              Det är en märklig syn hos ett statsråd som tycker att 100 miljoner
              till kvinnosatsningar är väldigt mycket pengar medan 200 miljoner
              till sex specifika branscher är lite pengar. Vi socialdemokrater
              har ännu mer pengar till branschprogrammen. Men låt oss hålla
              oss till de sex nuvarande.
            </seg>
            <seg xml:id="i-9720913d3c2bbe0b-0">
              De bidrar till 80 procent av näringslivets satsningar på forskning
              och utveckling. De ger 600 000 direkta arbetstillfällen och 560
              miljarder i export. De representerar företag och arbetsplatser
              över hela landet. De är förutsättningar för tiotusentals andra
              företag inom tjänste- och servicesektorn. Framför allt har de
              sett till att genom en god produktutveckling och forskning sätta
              sitt företag på världskartan.
            </seg>
            <seg xml:id="i-d28db77de4b2823d-0">
              Det är inte enbart genom marknadsekonomi och fri konkurrens som
              Sverige nått de positioner det har i dag inom dessa sex branscher.
              Det är just samverkan och samspel mellan samhällets intressen
              och näringslivets eget arbete som gett framgångarna. Vi brukar
              inom Socialdemokraterna tala om armkroken.
            </seg>
            <seg xml:id="i-7d9ec701c8434bea-0">
              Om näringsministern skulle ta sig tid att läsa industrihistoria
              eller på annat sätt ta del av utvecklingen blir detta samspel
              tydligt. Det är också ett arbetssätt som industrin de facto efterlyser
              även fortsättningsvis.
            </seg>
            <seg xml:id="i-55ce5f1b2a7aa9bc-0">
              Inte skulle Packaging Arena i Karlstad ha fått i gång sitt forsknings-
              och utvecklingscentrum om inte samhälle och näringsliv jobbat
              ihop. Nu finns också kinesiska intressenter. Inte skulle Compare,
              vårt IT-kluster, nyss ha kunnat inviga sin FoU-enhet utan en samverkan
              mellan samhällets pengar och näringslivets pengar och intresse.
              Inte skulle Uddeholm Tooling i Hagfors som är världsledande på
              verktygsstål kunna rekrytera hundra nya medarbetare utan att det
              funnits ett samspel mellan näringsliv och samhälle.
            </seg>
            <seg xml:id="i-4fb6d6bae301a486-0">
              Inledningsvis var inte Centern helt avvisande till branschprogrammen
              när vi inledde jobbet. Nu måste jag än en gång ställa frågan:
              Vad är regeringens samlade syn på samverkan mellan samhälle och
              näringsliv? Vill regeringen att vi även framgent ska ligga i framkant
              på områden inom våra traditionellt stora näringar? Eller är det
              bara låglönejobb i tjänstesektorn som ska vara kännetecken för
              svenskt näringsliv och arbetsliv?
            </seg>
          </u>
          <note type="speaker" xml:id="i-e162963758c3858d-0">
            Anf. 38 LARS JOHANSSON (s):
          </note>
          <u who="lars_johansson_1e1d92" xml:id="i-758709179f7f7518-0">
            <seg xml:id="i-25b443dbd7ea152c-0">
              Herr talman! Jag begärde ordet med anledning av att det i Maud
              Olofssons interpellationssvar på s. 2 sägs att Näringsdepartementet
              har bjudit in fordonsindustrin till samtal om hur den gemensamma
              forskningssatsningen kan vidareutvecklas.
            </seg>
            <seg xml:id="i-f939fbac2babeeeb-0">
              Jag hade en interpellationsdebatt för knappt två veckor sedan
              med Maud Olofsson där hon också sade att de haft samtal med fordonsindustrin.
              Vi fick vid det tillfället inte veta vad det hade blivit för resultat
              av dessa samtal.
            </seg>
            <seg xml:id="i-22e055e3ec5eaa1b-0">
              Det är angeläget att just nu få en ytterligare klarhet i den
              frågan. När kommer resultaten av dessa samtal? Vilka deltar i
              samtalen? Deltar IF Metall och PTK också i samtalen som det var
              upplagt med den tidigare framtagningen av branschprogram? Då deltog
              såväl näringslivet och de fackliga organisationerna som olika
              forskningsorgan som staten har gemensamt för att skapa gemensamma
              program för framtiden.
            </seg>
            <seg xml:id="i-659ffa1c6a44d8a3-0">
              Detta är oerhört viktigt med tanke på att fordonsindustrin just
              nu går väldigt bra. Den har goda utvecklingsmöjligheter och god
              tillväxt med hög sysselsättning i Sverige. Det är mot den bakgrunden
              som fordonsindustrin mycket tydligt har markerat att det är just
              nu när vi har den goda situationen vi ska ta chansen att ta nya
              språng framåt för att kunna vara med och utveckla de svenska fordonen.
              Det gäller att se till att de kommer i framkant utifrån säkerhetsaspekter,
              miljöskäl med mera.
            </seg>
            <seg xml:id="i-0c215047d16e5d5f-0">
              Det är då väldigt centralt att man från regeringens sida visar
              att det här är en oerhört viktig industri och att vi från svensk
              sida är beredda att samla oss för att se till att denna industri
              också i framtiden kommer att vara i framkanten.
            </seg>
            <seg xml:id="i-7857278a097123a0-0">
              Det är mot den bakgrunden som man kan se vad exempelvis Volvochefen
              i en dagstidning den 5 november sagt: Vi är beredda att satsa
              lika mycket som regeringen på forskningsprogram för fordonsindustrin.
            </seg>
            <seg xml:id="i-cf325793de1be8fa-0">
              Än så länge har det inte kommit några besked om detta. Å andra
              sidan har det från fordonsindustrin sagts att de i dagarna kommer
              att presentera ett eget innovationsprogram för framtiden. Jag
              kan inte se annat än att man gör det just därför att man inte
              får några besked från regeringen. Under den socialdemokratiska
              regeringstiden arbetades sådant fram gemensamt, men nu tar industrin
              egna initiativ och gör det själv. Då är regeringen faktiskt lite
              akterseglad.
            </seg>
          </u>
          <note type="speaker" xml:id="i-daceafe5209f728b-0">
            Anf. 39 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-13">
            <seg xml:id="i-efc4b0b10ea04c8f-0">
              Herr talman! Vilken är regeringens samlade syn? var frågan. Ja,
              det framgår av budgetpropositionen. De här programmen kommer att
              fortgå fram till 2010, förutom fordonsdelen, så de pengarna ligger
              kvar.
            </seg>
            <seg xml:id="i-6df6c52cbb9e0e8b-0">
              Utöver det lägger regeringen 1 miljard på klimatsatsningar. Jag
              tror att det är en viktig strategisk satsning att just satsa på
              klimat- och miljöåtgärder. De klimat- och miljöåtgärderna omfattar
              många olika branscher, vilket är viktigt för oss. Det är därför
              som det inte bara ska pratas om branscher. Det måste också pratas
              om generella åtgärder.
            </seg>
            <seg xml:id="i-bb949b6c7d8b216e-0">
              Miljön och säkerheten är två frågor som är direkt kopplade till
              fordonsindustrin. Det är också kring det som vi diskuterar med
              fordonsindustrin. Jag har också varit med och satsat resurser
              via Vinnova och andra organ för att stödja fordonsindustrin. Det
              gäller då både dem som finns på backen och dem som håller till
              uppe i luften.
            </seg>
            <seg xml:id="i-667811c252d3adbc-0">
              Jag tror att det är väldigt viktigt att Sverige är framsynt när
              det gäller energi-, klimat- och miljöåtgärder därför att vi där
              har stora möjligheter.
            </seg>
            <seg xml:id="i-df8ac296d5334d7f-0">
              Nästa år återkommer vi med en forsknings- och innovationsproposition.
              Det är viktigt att säga att det då handlar om både forskning och
              innovation. Det är viktigt att stödja grundforskningen men också
              att se till att olika institut och andra får resurser så att man
              kan jobba näringslivsnära.
            </seg>
            <seg xml:id="i-6b07210a0f59d5f1-0">
              Jag vill också säga att en viktig del att framöver titta på är
              de små företagens möjligheter att få hjälp med olika typer av
              forskning. Vi har höjt anslagen till Vinnova för att öka möjligheterna
              för dem att aktivt medverka i detta. Vi satsar också via innovationsbroar
              och inkubatorer på olika sätt för att stärka de små företagens
              möjligheter att jobba med forskning och utveckling och att koppla
              sina produkter till marknaden.
            </seg>
            <seg xml:id="i-f55ba37858082ddb-0">
              Jag tror att det är väldigt viktigt att se att den här regeringen
              på många områden har en tydlig ambition när det gäller forskning
              och utveckling. Det är också därför som vi ser att företagen kan
              utveckla nya produkter som skapar jobb här hemma. Jag känner mig
              helt tillfreds med den satsning som nu görs. Vi återkommer till
              detta i samband med forsknings- och innovationspropositionen nästa
              år.
            </seg>
          </u>
          <note type="speaker" xml:id="i-94f450949686b341-0">
            Anf. 40 BERIT HÖGMAN (s):
          </note>
          <u who="berit_hogman_17a4be" xml:id="i-12b5f6fa0308c3c1-1">
            <seg xml:id="i-96fe7c90825b0cb5-0">
              Herr talman! Forsknings- och innovationspropositionen får vi
              säkert anledning att återkomma till. Men jag känner inte alls
              någon trygghet när jag vet att vi har en universitetskansler som
              far runt med centraliseringstankegångar kring högre utbildning
              och forskning som nog går helt på tvärs med det som Maud Olofsson
              nu här beskriver, nämligen en företagsnära forskning.
            </seg>
            <seg xml:id="i-538a3edd20b72020-0">
              Vi vet att det är de små högskolorna och universiteten som har
              varit duktigast på att åstadkomma en nära knytning mellan näringsliv
              och akademi. Där är universitetskanslern oemotsagd från alliansens
              företrädare, skulle jag vilja säga. Men det han går runt och samtalar
              om är ju en helt annan modell av den akademiska världen. Det bekymrar
              inte bara mig utan också dem på många mindre universitet och regionala
              högskolor.
            </seg>
            <seg xml:id="i-8073b47ee6d3c67b-0">
              Vi är helt överens om politiken, säger Maud Olofsson. Men på
              industridagen vägrade Fredrik Reinfeldt att säga något om framtiden
              för industrin och forskningen. På intet sätt känner vi socialdemokrater
              någon trygghet i att ni i regeringen är överens.
            </seg>
            <seg xml:id="i-3e124b97bbd4f395-0">
              Eftersom Centern och näringsministern ändå har uttryckt något
              slags vilja kring branschprogrammen hoppas jag att det är det
              som i det här fallet gäller. Men det känns inte som att det finns
              en enhetlig regeringspolitik.
            </seg>
            <seg xml:id="i-0b664368095ab538-0">
              Vi socialdemokrater vill fortsätta att jobba med branschprogrammen
              därför att vi märker att de ger resultat och att de har fått en
              väldigt stark respons hos både de fackliga organisationerna och
              näringslivet. Därför vill vi egentligen gå vidare med det som
              vi tydligt motionerat om och som handlar om besöksnäringens utveckling.
            </seg>
            <seg xml:id="i-1623478d637fb78c-0">
              En förutsättning för att det ska gå bra för en bransch är inte,
              tror vi, att man har så dåliga anställningsförhållanden och så
              låga löner som möjligt, utan en förutsättning är att det är en
              kvalitativt bra bransch. Dit hör också forskning och utveckling.
            </seg>
            <seg xml:id="i-ac17118bd44e113d-0">
              I en debatt här tidigare i dag pratade vi om upplevelseindustrin
              som mycket väl lämpar sig för ett likartat arbetssätt. Skillnaden
              i förhållande till att låta en regering ensidigt göra ett program
              är att just de här branschprogrammen har så att säga samarbetats
              fram man har verkat tillsammans, precis som Lars var inne på.
            </seg>
            <seg xml:id="i-2e5b451979d40b85-0">
              Om bilindustrin i trötthet över att regeringen inte lyssnar i
              stället gör sitt eget innovationsprogram och regeringen säger
              att den gör sina egna förslag uteblir ju denna nyttiga samverkan
              som naturligtvis är ett givande och tagande och som vi, även jag,
              är alldeles övertygade om ger väldigt mycket bättre resultat i
              en förlängning.
            </seg>
            <seg xml:id="i-be8849caf7a86010-0">
              Regeringen har tydligt visat på en prioritering trots sitt tal
              om att generella åtgärder är bättre. Det är ju 8 miljarder mindre
              i statskassan genom sänkta arbetsgivaravgifter i servicenäringen.
              Är det alltså en politik som vi framgent kan få se att regeringen
              konsekvent satsar på att få mer av låglönejobb och tillfälliga
              jobb och mindre av jobb inom våra traditionella näringsgrenar?
            </seg>
          </u>
          <note type="speaker" xml:id="i-a3e03258cdcbacde-0">
            Anf. 41 LARS JOHANSSON (s):
          </note>
          <u who="lars_johansson_1e1d92" xml:id="i-758709179f7f7518-1">
            <seg xml:id="i-5283bfc104015fdf-0">
              Herr talman! Jag är visserligen lite lomhörd. Men jag uppfattade
              faktiskt inte att jag fick några svar på frågorna i mitt förra
              inlägg.
            </seg>
            <seg xml:id="i-ea6ee1083a7af34a-0">
              Jag undrar alltså om de här samtalen fortgår och vilka som deltar,
              om IF Metall och PTK är inbjudna och om övriga organ typ Nutek
              och Vinnova deltar i samtalen. Är det den typen av samtal som
              regeringen för med fordonsindustrin? Jag skulle gärna vilja ha
              ett svar på den frågan och i så fall också om när resultaten kommer.
            </seg>
            <seg xml:id="i-38d4bbc2eb91b6dc-0">
              Eftersom jag inte heller fick något svar på min fråga om hur
              regeringen ser på att fordonsindustrin själv genomför egna forsknings-
              och innovationsstrategier för perioden 20092012 upprepar jag även
              den frågan: Hur ser regeringen på detta med att regeringen för
              närvarande inte deltar i de samtalen?
            </seg>
          </u>
          <note type="speaker" xml:id="i-ef681c68add0d038-0">
            Anf. 42 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-14">
            <seg xml:id="i-5ce3ae186d96fc90-0">
              Herr talman! Jag tror att det är väldigt viktigt framöver att
              vi när vi tittar på forsknings- och innovationspropositionen har
              såväl forskning som innovation med. Det gäller både de väl etablerade
              universiteten och forskningsmiljöerna och de små och medelstora
              högskolorna och universiteten. Det är bara det att de spelar lite
              olika roller i innovationsklimatet.
            </seg>
            <seg xml:id="i-22539269cc962ab0-0">
              I den bedömning som görs av innovationsklimatet i Sverige får
              vi nu ett högt betyg till exempel av de europeiska företagarorganisationer
              som granskar Sverige.
            </seg>
            <seg xml:id="i-22387365cc87cca6-0">
              Vi behöver ha den forskning som ligger nära vissa industrier
              som har vissa specialiteter. Vi behöver utbildning på det området.
              Men vi behöver också spetsforskning av högsta kvalitet sett till
              internationell standard.
            </seg>
            <seg xml:id="i-d6a3ccfd4f824b9f-0">
              Jag tror att det som är viktigt att diskutera är att vi har olika
              delar som siktar mot olika saker och att allt det här behövs.
            </seg>
            <seg xml:id="i-9b657c4cb3b00c4e-0">
              När det gäller de små och medelstora företagen är det uppenbart
              att de miljöer som vi satsar på och som vi hjälper till med också
              är till stort gagn. Men vi kan behöva fundera vidare på hur vi
              ytterligare kan underlätta.
            </seg>
            <seg xml:id="i-34199ce74b4e05b6-0">
              Jag ser att de traineeprogram som växer fram i olika delar av
              landet är en bra hjälp för många småföretagare.
            </seg>
            <seg xml:id="i-1b6f24088ad085a7-0">
              Att läsa budgeten är någonting bra, för då kan man få ut rätt
              mycket. Om man läser alliansregeringens budget kan man konstatera
              att fram till år 2010 ligger 200 miljoner kronor i de här programmen.
              Det är väl bästa sättet att få reda på vad alliansregeringen tycker.
            </seg>
            <seg xml:id="i-20099a5132f0ff66-0">
              I Socialdemokraternas budget kan jag läsa det är lite svårt att
              utläsa detta att ni under tre år satsar 1,21,5 miljarder kronor
              på forskning, varav en stor del ska gå till att bygga upp ett
              nytt arbetslivsinstitut.
            </seg>
            <seg xml:id="i-ba8d4e19a24c6b7b-0">
              Pengarna kan man inte använda flera gånger om, inte ens i opposition.
              Det skulle vara bra för oss att veta hur ni tänker använda alla
              de här pengarna så att de räcker till det ni ska göra. Utöver
              det tänker ni också på miljö- och energiforskning. Det krävs lite
              ansvar även om man sitter i opposition och även om ni verkar tänka
              parkera er länge där framöver.
            </seg>
            <seg xml:id="i-ec439f906db3fb9a-0">
              När det gäller vår syn på den framtida jobbutvecklingen tycker
              vi att det är bra att det finns olika typer av jobb. Vi kommer
              att behöva den typen av tjänster inom tjänstesektorn framöver
              som ni talar så nedlåtande om, men vi kommer också att behöva
              jobb av mycket hög industriell kvalitet. Vi kommer att behöva
              högteknologisk utveckling. Det är också därför som vi jobbar väldigt
              mycket med olika innovationsprogram och olika forskningsprogram
              för att stödja den typen av utveckling. Jag har nämnt miljö och
              energi som ett mycket viktigt område för att kunna lösa de stora
              klimatproblemen, något som vi kommit överens om.
            </seg>
            <seg xml:id="i-3ece386293e856ba-0">
              Jag känner mig väldigt tillfreds med de samtal som vi har med
              både fordonsindustrin och andra industrier för att komma framåt.
              Vi har redan gjort satsningar på miljösidan. Vi har precis tecknat
              ett avtal, som jag nämnde tidigare, med USA där Volvo finns med
              som en stark partner i att utveckla motorer som drar lite mindre
              bränsle.
            </seg>
            <seg xml:id="i-c5d08a13b67de0b4-0">
              Men jag vill också säga när det gäller satsningar på fordonsindustrin,
              precis om jag sade i den förra interpellationsdebatten, att det
              inte räcker att regeringen satsar pengar. Om vi kommer överens
              med fordonsindustrin om att det ska leda till jobb vill jag också
              se den leveransen. Det samtalet måste vi föra, inte minst med
              de två stora företag som äger Volvo och Saab. Om vi satsar skattepengar
              på forskning och utveckling därför att vi vill ha produktion här
              då ska också produktion komma hit. Det är ett viktigt samtal som
              vi vill föra med fordonsindustrin här framöver, och det tänker
              vi återkomma till.
            </seg>
          </u>
          <note type="speaker" xml:id="i-ab01432652017324-0">
            Anf. 43 BERIT HÖGMAN (s):
          </note>
          <u who="berit_hogman_17a4be" xml:id="i-12b5f6fa0308c3c1-2">
            <seg xml:id="i-796f20600dc16e2c-0">
              Herr talman! Absolut, Maud Olofsson, är det klart att vi socialdemokrater
              både kan och ska ta ansvar. Det har vi alltid gjort, så för oss
              är det inte särskilt främmande.
            </seg>
            <seg xml:id="i-c060da0dea5b4797-0">
              Jag konstaterar att Maud Olofsson inte har tagit avstånd från
              Fredrik Reinfeldts synsätt att samarbete mellan näringsliv, samhälle
              och fackliga organisationer är ett antikt arbetssätt. Så länge
              näringsministern inte gör det finns det väldigt stor risk att
              avsaknaden av långsiktighet, avsaknaden av besked leder till stagnation.
              Det leder till ett disparat handlingssätt som gör att vi inte
              får ut så mycket av vare sig näringslivets eller samhällets pengar
              som vi skulle kunna om vi bestämde oss för hur vi jobbar tillsammans.
              Vi har 300 miljoner mer till branschprogram än vad regeringen
              har, och vi har klart och tydligt beskrivit i en särskild motion
              att ett av de viktigaste branschprogram vi ser framöver är ett
              för besöksnäringen som det första programmet inom en ren tjänstesektor.
            </seg>
            <seg xml:id="i-6e531937217d1d07-0">
              Under debatten i dag har det nämnts mycket om fordonsindustrin,
              men vi ska komma ihåg att branschprogrammen omfattar läkemedels-
              och bioteknik, IT och telekommunikation. Det handlar om över 600
              000 anställda, och det handlar om nästan 700 miljarder i exportintäkter.
              Det är klart att det är en otroligt viktig och stor verksamhet,
              som vi socialdemokrater tycker att regeringen behandlar väldigt
              styvmoderligt.
            </seg>
          </u>
          <note type="speaker" xml:id="i-38a53be46bdc2243-0">
            Anf. 44 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-15">
            <seg xml:id="i-25bd221542721015-0">
              Herr talman! Vad jag försökte säga är att det bästa sättet att
              få reda på vad en regering tycker i olika frågor är att läsa budgeten.
              Berit Högman kan läsa budgeten och se att satsningarna på branschprogrammen
              ligger kvar till 2010. Det är den viktigaste signalen. Det är
              bra kunskapsinhämtning, och man kan använda budgeten som instrument
              för det.
            </seg>
            <seg xml:id="i-552c94b1a2479500-0">
              Jag kan konstatera att jag läst den budget som Socialdemokraterna
              här har lagt fram. Det är någonstans mellan 1,2 och 1,5 miljarder,
              varav stora delar ska hamna på ett nytt arbetslivsinstitut. Det
              är i det skenet jag ser att pengarna inte räcker till allt. Var
              snäll och prioritera! Det går bra att stå i talarstolen och säga:
              Vi vill göra det, och vi vill göra det. Men när det kommer till
              en budget måste man vara ansvarsfull, och då kan man inte räkna
              pengarna två gånger. Det är bara det jag försöker säga.
            </seg>
            <seg xml:id="i-fe6f2bf9bd07b05a-0">
              Låt mig säga några ord som läkemedelsdelen, som jag inte har
              kommenterat. Där har mitt departement och Socialdepartementet
              satsat resurser för att jobba mer med klinisk forskning. Det är
              också ett sätt att hjälpa till att behålla en del av forskningskompetensen
              i Sverige. Vi är ett litet land, och vi kan samarbeta med Sveriges
              Kommuner och Landsting. Vi gör nu med Sveriges Kommuner och Landsting
              ett gemensamt program för läkemedelsindustrin för att få mer av
              klinisk forskning och också mer av samarbete mellan de olika organ
              som jobbar med läkemedelsutveckling. Det är ett sätt som läkemedelsindustrin
              har tyckt har varit bra, med fokus på det som vi är duktiga på,
              nämligen att jobba med klinisk forskning.
            </seg>
            <seg xml:id="i-78032482f16364b3-0">
              Till sist ska jag bara säga att jag välkomnar den debatt om forskning
              och innovation som förs här i kammaren. Det tycker jag är viktigt
              och bra. Jag hoppas att Socialdemokraterna kommer att vara lika
              aktiva när vi lägger fram en forsknings- och innovationsproposition.
              Jag vill bara skicka med att glöm inte de små företagens möjligheter
              att medverka och behov att få hjälp med sin produktutveckling.
              Glöm inte miljö- och energiområdet, för det är ett viktigt område
              om vi ska klara framtidens utmaningar. Men jag välkomnar denna
              debatt, och jag tackar för varmt te och kaffe från Berit Högman.
            </seg>
          </u>
          <note xml:id="i-e51dd6afede2154a-3">
            Överläggningen var härmed avslutad.
          </note>
          <note xml:id="i-f3965248815971de-0">
            7 § Svar på interpellation 2007/08:174 om trygghetssystemen för
            företagare
          </note>
          <note type="speaker" xml:id="i-a7c0f922b20217ed-0">
            Anf. 45 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-16">
            <seg xml:id="i-4a8c505ff03eaaa9-0">
              Herr talman! Per Bolund har frågat mig om jag avser att se till
              att utredningen om trygghetssystemen för företagare kommer att
              börja arbeta och i så fall när. Han har också frågat mig om jag
              avser att vidta några åtgärder för att på kort sikt öka tryggheten
              för företagare.
            </seg>
            <seg xml:id="i-b320bab27306a63b-0">
              Den 22 november tillsatte jag Alf Eckerhall som särskild utredare
              till utredningen Trygghetssystemen för företagare. Alf Eckerhall
              har en lång erfarenhet av arbetsmarknadsfrågor och frågor som
              rör socialförsäkringar och avtalsförsäkringar efter att ha arbetat
              med detta inom Svenskt Näringsliv. Med denna bakgrund har han
              stor förståelse för företagandets villkor samtidigt som han har
              gedigen kunskap om regelverken för trygghetssystemen. Han är därför
              mycket lämplig för uppdraget. Han har påbörjat sitt arbete och
              ska lämna ett betänkande senast den 29 augusti 2008.
            </seg>
            <seg xml:id="i-97061571e3aa948b-0">
              Regeringen har beslutat att utvidga utredarens ursprungliga uppdrag.
              Tilläggsuppdraget innebär att utredaren ska föreslå hur sjukförsäkringen
              för företagare bättre skulle kunna anpassas till företagarnas
              behov och möjligheter att vara täckta av försäkringen. Utredaren
              ska föreslå en sjukförsäkring som ryms inom den allmänna sjukförsäkringen
              och som innebär att företagarna ska kunna välja mellan olika avgifts-
              och ersättningsnivåer. I förslaget ska det finnas en tydlig koppling
              mellan den avgift som betalas in och den ersättning som erhålls
              inom sjukförsäkringen. Utredaren är även fri att lämna andra förslag
              som innebär ökad handlingsfrihet för företagare inom sjukförsäkringen.
            </seg>
            <seg xml:id="i-906fac0fffd8a139-0">
              Tilläggsdirektivet tillsammans med det ursprungliga uppdraget
              att föreslå förändringar både inom arbetslöshetsförsäkringen och
              inom socialförsäkringen skapar förutsättningar för regeringen
              att få ett bra beslutsunderlag i syfte att åstadkomma ett ändamålsenligt
              trygghetssystem för företagare. Jag vill samtidigt påminna Per
              Bolund om att det var en ömsesidig målsättning för alliansen och
              Miljöpartiet att uppnå detta när vi tog det gemensamma initiativet
              att åstadkomma en utredning på det här området.
            </seg>
          </u>
          <note xml:id="i-db720bb09e96cef7-0">
            Då Per Bolund, som framställt interpellationen, anmält att han
            var förhindrad att närvara vid sammanträdet medgav talmannen att
            Peter Eriksson i stället fick delta i överläggningen.
          </note>
          <note type="speaker" xml:id="i-e2a90711d4628a85-0">
            Anf. 46 PETER ERIKSSON (mp):
          </note>
          <u who="peter_eriksson_83518c" next="cont" xml:id="i-a4243d2dd975f2c6-0">
            <seg xml:id="i-aefd582aab4728eb-0">
              Herr talman! Jag är ersättare för Per Bolund som har inlämnat
              den här interpellationen. Han gjorde det i ett läge där vi tillsammans
              med Socialdemokraterna under våren 2006 tillsatte en utredning
              för att se över trygghetssystemen för företagare. Det är en väldigt
              viktig fråga. Det är många företagare som hamnar i svåra lägen
              när man är sjuk eller när det händer saker och samhället inte
              klarar av att ställa upp.
            </seg>
            <seg xml:id="i-e56111b09b726c6d-0">
              Jag tycker därför att det var viktigt att få i gång den utredningen.
              Jag tror att också Maud Olofsson tyckte det. Vi var därför lite
              förvånade när det visade sig efter valet att den nya regeringen
              avsatte utredaren och lade ned den utredningen. Det dröjde väldigt
              lång tid innan det kom någonting nytt. Till slut kände Per Bolund,
              som många företagare, att den här processen har tagit för tid.
            </seg>
            <seg xml:id="i-ab252ed120a2c111-0">
              Sedan interpellationen var inlämnad har emellertid Maud Olofsson
              och Näringsdepartementet tillsatt en utredare för att fortsätta
              arbetet. Jag tycker att det är väldigt bra, och jag tror att Sveriges
              företagare i stor utsträckning är glada för att det har kommit
              i gång. Det är lite synd att denna fördröjning har blivit så lång.
              Det har inneburit ungefär två års fördröjning på arbetet. Man
              satte kanske prestige i att själv tillsätta den. Om det handlade
              om att ha egna direktiv har jag i och för sig förståelse för det.
              Men det hade varit möjligt, när man ser de direktiv som nu har
              kommit, att göra tilläggsdirektiv. Då hade man sluppit att lägga
              ned den tidigare utredningen och få den här fördröjningen.
            </seg>
            <seg xml:id="i-656d6e33609a53e9-0">
              Jag tycker att det är lite märkligt att senfärdigheten har blivit
              så allmän när det gäller företagarfrågor. I valrörelsen för drygt
              ett år sedan var företagarfrågorna oerhört viktiga. Det var bråttom
              och viktigt att få till förändringar.
            </seg>
            <seg xml:id="i-37499e1035b41b57-0">
              Den här senfärdigheten gäller också sänkningen av arbetsgivaravgifter
              för vissa tjänstebranscher. Däremot gick det väldigt fort att
              höja arbetsgivaravgifterna för alla småföretag efter valet.
            </seg>
            <seg xml:id="i-96a9d77fa6405ee1-0">
              Regelförenklingar har ni diskuterat tidigare. Men även där är
              många företagare tydligt besvikna.
            </seg>
            <seg xml:id="i-f81cee3cf9c3786f-0">
              Jag vill dock i det här läget, när vi nu diskuterar trygghetssystem,
              hoppas att det blir ett bra förslag som kommer fram från utredningen.
              Jag hoppas att det tas fram förslag skyndsamt. Annars är risken
              stor att hela den här mandatperioden hinner gå innan Maud Olofsson
              och den moderatledda regeringen hinner ta något beslut i den här
              frågan över huvud taget.
            </seg>
            <seg xml:id="i-45bf673e7cb2fc6e-0">
              Dessutom finns det en fråga till i interpellationen som ministern
              inte har svarat på. Avser ministern att vidta några åtgärder för
              att på kort sikt, innan den här utredningen är färdig, öka tryggheten
              för företagare?
            </seg>
            <seg xml:id="i-6402df43c97efe0f-0">
              Det finns flera saker som skulle vara möjliga att göra, till
              exempel att se över frågorna kring föräldrapenning och havandeskapsregler
              och annat där man i dag kan säga att det finns en klar diskriminering
              av småföretagare och ensamföretagare.
            </seg>
          </u>
          <note xml:id="i-da7d1ed00e0b88a0-0">
            Ajournering
          </note>
          <note xml:id="i-606e87e2e0db9dcd-0">
            Kammaren beslutade kl. 16.01 på förslag av talmannen att ajournera
            förhandlingarna till kl. 18.00.
          </note>
          <u who="peter_eriksson_83518c" prev="cont" xml:id="i-18c8633b2a70b4cf-0">
            <seg xml:id="i-3f834b489dfc0dc2-0">
              Återupptagna förhandlingar
            </seg>
          </u>
          <note xml:id="i-37be57e37eaee9e7-0">
            Förhandlingarna återupptogs kl. 18.00.
          </note>
          <note xml:id="i-9d443bcd5664f232-0">
            7 § (forts.) Svar på interpellation 2007/08:174 om trygghetssystemen
            för företagare
          </note>
          <note type="speaker" xml:id="i-ae7f1eef7d31107d-0">
            Anf. 47 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-17">
            <seg xml:id="i-f0fafca8cd9b0680-0">
              Fru talman! Jag vill bara förtydliga på några punkter. Vi har
              gett tilläggsdirektiv till utredningen som innebär att man ska
              hitta lite nya lösningar och ha en större koppling mellan vad
              företagarna får ut av försäkringen jämfört med vad de betalar
              in. Det beror på att det är många företagare som har klagat på
              att de betalar in pengar men inte får ut något.
            </seg>
            <seg xml:id="i-7025fa62a591f2b2-0">
              Vi har tillsatt en ny bra utredare som har god erfarenhet från
              näringslivsvärlden, vilket jag tycker är väldigt viktigt. Vi säger
              att utredaren är fri att lämna även andra förslag. Genom det kan
              vi också få fram lite goda förslag på detta område.
            </seg>
            <seg xml:id="i-cf4495156f8dc0e1-0">
              Vårt syfte är, precis som vi var överens om med Miljöpartiet
              tidigare, att vi ska ha ett försäkringssystem och ett trygghetssystem
              som omfattar både dem som är anställda och dem som är företagare.
              Jag tror att många fler människor kommer att gå mellan att vara
              löntagare och att vara företagare i framtiden. Då ska vi också
              ha trygghetssystem som motsvarar den förändringen på arbetsmarknaden.
            </seg>
            <seg xml:id="i-e6a1f987de3fea53-0">
              Det är svårt att snabba på detta ytterligare eftersom vi behöver
              ha ett bra underlag, och det är fråga om komplicerade saker. Men
              vi har sagt att utredaren ska snabba på arbetet, och vi kommer
              att snabba på vår process. Min förhoppning är naturligtvis att
              vi ska hinna sätta detta i sjön före 2010, och så ser det ut att
              kunna bli.
            </seg>
          </u>
          <note type="speaker" xml:id="i-1e8884c82776fb29-0">
            Anf. 48 PETER ERIKSSON (mp):
          </note>
          <u who="peter_eriksson_83518c" xml:id="i-ed52c798e7585d2d-0">
            <seg xml:id="i-5d34472a408fe667-0">
              Fru talman! Jag tolkar detta som att regeringen inte förbereder
              några nya förslag innan denna utredning är färdig i alla fall.
              Jag hoppas verkligen att det kommer fram bra förslag från denna
              utredning så snart som möjligt eftersom detta är en viktig fråga.
              Jag tycker att det är bra om det inte dröjer alltför många år
              innan vi från riksdagen lyckas hantera denna fråga och ser att
              Sveriges företagare får bättre möjligheter och får trygghetssystem
              som åtminstone är jämförbara med andra. Menar vi allvar med att
              småföretagarna i framtiden kanske kommer att vara den viktigaste
              gruppen för att stärka Sveriges konkurrenskraft och se till att
              arbetslösheten minskar och företagandet ökar i Sverige måste vi
              nog också se till att de får bättre villkor.
            </seg>
            <seg xml:id="i-6d35a3bd506f0648-0">
              Jag tackar för svaret.
            </seg>
          </u>
          <note type="speaker" xml:id="i-327ba163c7dc7d51-0">
            Anf. 49 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-18">
            <seg xml:id="i-2e0289953761a1d2-0">
              Fru talman! Jag tackar för Miljöpartiets engagemang. Jag tror
              att det är viktigt att vi som genuint har jobbat med småföretagarfrågor
              under lång tid också är med och bidrar till denna process. Det
              är precis som Peter Eriksson säger att vi vill ha många fler småföretagare,
              vi vill att småföretagen ska vilja växa, men vi vill också att
              de som är anställda ska våga gå över till att vara företagare.
              Vi vill att många också inom de fackliga organisationerna, till
              exempel Saco som har många som går från anställning till företagande,
              ska våga ta detta kliv och att man ska kunna gå mellan dessa världar.
              Då måste vi modernisera detta system.
            </seg>
            <seg xml:id="i-5c3eec661d3166d4-0">
              Men vi måste också ha respekt för att det är något ganska komplicerat
              som vi ska försöka göra någonting åt. Därför har jag varit noga
              med tilläggsdirektiven och med att utredaren tar fram bra underlag.
              Men jag ser fram mot denna diskussion och att vi båda gemensamt
              ser till att det blir bättre trygghet för våra svenska småföretagare.
            </seg>
          </u>
          <note xml:id="i-e51dd6afede2154a-4">
            Överläggningen var härmed avslutad.
          </note>
          <note xml:id="i-a96e05b0ebdae326-0">
            8 § Svar på interpellation 2007/08:177 om vd-bonus i statliga
            företag
          </note>
          <note type="speaker" xml:id="i-8b4179319093a37f-0">
            Anf. 50 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-19">
            <seg xml:id="i-72a0466cddfafc5f-0">
              Fru talman! Alf Eriksson har frågat mig vilka instruktioner gällande
              eventuella förslag om vd-bonus jag avser att ge till regeringens
              ägarrepresentanter vid de statliga företagens bolagsstämmor.
            </seg>
            <seg xml:id="i-a7a4d286c1e1fcc9-0">
              Så sent som den 16 oktober svarade jag på en interpellation från
              Alf Eriksson om anställningsvillkor för ledande befattningshavare
              i statliga företag. Jag svarade då att frågan om nya riktlinjer
              för detta för närvarande bereds inom Regeringskansliet.
            </seg>
          </u>
          <note xml:id="i-fe7bda9f8d15f6f8-0">
            De riktlinjer rörande anställningsvillkor för personer i företagsledande
            ställning i statliga företag, som den förra regeringen beslutade
            om i oktober 2003, gäller till dess regeringen beslutar om nya
            riktlinjer.
          </note>
          <note type="speaker" xml:id="i-5356b8b9deb780d3-0">
            Anf. 51 ALF ERIKSSON (s):
          </note>
          <u who="alf_eriksson_8c9942" xml:id="i-ef20873e0fef1917-3">
            <seg xml:id="i-1853955ff5263375-0">
              Fru talman! Jag tackar näringsministern för svaret. Det låter
              betryggande att det tills vidare inte blir några förändringar
              i alla fall, utan det som gäller är det som det beslutades om
              2003.
            </seg>
            <seg xml:id="i-d93e124ef5f1374c-0">
              Bakgrunden är att regeringen, eller i alla fall en del av regeringens
              företrädare och regeringspartierna, under mer än ett år har talat
              om ett återinförande av bonussystem för företagsledningarna i
              de statliga företagen.
            </seg>
            <seg xml:id="i-873be3495ee03ff3-0">
              Enligt uppgift skulle nya riktlinjer vara klara i våras. Sedan
              skulle de ha kommit i höstas. Men vi har inte sett några. Därför
              ställer jag frågan vad som kommer att gälla efter årsskiftet.
              Det är trots allt bara några dagar dit.
            </seg>
            <seg xml:id="i-d78bf4e8f068a4b1-0">
              Som jag antydde från början är det för vår del egentligen ingen
              brådska. Vi tycker att det nuvarande systemet är bra och tillfredsställande.
              Det är inget bra system att införa bonus för företagsledningarna
              därför att de kan manipuleras och de kan dra i väg med mångmiljonersättningar,
              vilket vi har sett tidigare. Bonusar skapar alltså stora spänningar
              när det gäller lönebildningen på marknaden.
            </seg>
            <seg xml:id="i-ef0af1846acd065e-0">
              Två av våra största företagsskandaler har sin grund i bonussystem.
              Det var därför som bonusarna togs bort 2003. Jag har läst protokollen
              från kammardebatterna i början av 2000-talet. Det rådde en mycket
              stor enighet i denna kammare mellan samtliga partier om att det
              var demoraliserande för lönebildningen att tillåta bonusar och
              att det var fel att ha bonusar för företagsledningar i de statliga
              företagen eftersom det var normgivande för övriga.
            </seg>
            <seg xml:id="i-943b0e27a88f29e1-0">
              Därför är jag något förvånad över att näringsministern tog upp
              frågan redan för ett år sedan. Sedan dess har den varit levande
              materia.
            </seg>
            <seg xml:id="i-0242e47e95b83bb3-0">
              Vid vår förra interpellationsdebatt hänvisade näringsministern
              till en konsultrapport och påstod att efter att den socialdemokratiska
              regeringen ändrade reglerna 2003, då bonussystemet i praktiken
              togs bort, skulle lönerna ha dragit i väg så att företagsledningarna
              för de statliga företagen blivit löneledande. Så sade ministern
              då.
            </seg>
            <seg xml:id="i-e1969e0d83a9c60b-0">
              Såvitt jag förstår stöder ministern sig på en amerikansk konsultrapport,
              en konsultrapport som dessutom inte är offentlig. Det kostar 15
              000 kronor att få lov att läsa den. Vidhåller näringsministern
              att ledningarna för de statliga företagen blivit löneledande,
              och kan riksdagen i så fall få ta del av de uppgifter som finns
              i den hemliga rapporten?
            </seg>
          </u>
          <note type="speaker" xml:id="i-7346d8d948219ca7-0">
            Anf. 52 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-20">
            <seg xml:id="i-02630ec8371484bb-0">
              Fru talman! Jag vill först säga att det inte har kommit fram
              några nya uppgifter sedan vi hade den här debatten för två månader
              sedan. Jag tänker därför inte vara så omfattande.
            </seg>
            <seg xml:id="i-5f9db98614382ad9-0">
              Det som är viktigt att säga är att de regler som gäller i dag
              gäller till dess att jag har lagt fram några nya.
            </seg>
            <seg xml:id="i-1c821163fd82f5f3-0">
              Jag tycker också att man ska kalla saker och ting vid deras rätta
              namn. Det som vi kritiserade när det gäller de gamla bonussystemen
              var att de inte var kopplade till en prestation. Jag medger att
              många av bonussystemen, både i det privata och i det offentliga,
              inte är utformade på ett sådant sätt att man mäter prestation.
            </seg>
            <seg xml:id="i-c860626b1ad1ec19-0">
              Det som har hänt efter det att man skärpte reglerna för ersättningar
              kopplade till prestation är att när det gäller totalersättningen
              toppar de statliga cheferna, och jag tycker inte att det är någon
              bra utveckling.
            </seg>
            <seg xml:id="i-9434a57964b56a36-0">
              Vi tar fram underlag från regeringens sida för att kunna granska
              vad som händer på detta område. Det som vi jobbar med nu är att
              försöka få ned dessa nivåer, så att staten inte ska vara ledande
              när det gäller ersättningarna. Det är viktigt för mig som ägare
              att få en ordning där man inte toppar ligan jämfört med den privata
              sektorn.
            </seg>
            <seg xml:id="i-4bf7921456c03f0a-0">
              Jag tycker också att det är viktigt att säga att vi ställer höga
              krav på våra chefer och våra vd:ar. De ska prestera väldigt mycket.
              Men det är också viktigt att det finns ett ansvar från styrelsen
              för vem som man rekryterar som vd och vad det är för system som
              man tillämpar i de olika företagen.
            </seg>
            <seg xml:id="i-4fdf13ab666a48d1-0">
              Jag tycker också att de kraven måste vara tydliga. I grunden
              har vi statliga företag som hanterar mycket pengar. Vi vill ha
              duktiga vd:ar. Då ska vi också se till att vi har goda villkor,
              men de ska vara kopplade till prestation.
            </seg>
          </u>
          <note type="speaker" xml:id="i-819d5a873db38561-0">
            Anf. 53 ALF ERIKSSON (s):
          </note>
          <u who="alf_eriksson_8c9942" xml:id="i-ef20873e0fef1917-4">
            <seg xml:id="i-d4cb1de64fd51cf2-0">
              Fru talman! Jag fick inte riktigt klart för mig om ministern
              vidhåller vad hon sade här under förra debatten, att de statliga
              cheferna är löneledande. Man hade inte behövt gå till någon amerikansk
              hemlig konsultrapport för att studera löneutvecklingen för cheferna
              i de statliga företagen. Man behöver bara gå in på företagens
              bokslut. Där kan man se vad ersättningarna är till företagens
              ledning. Dessutom kan man se det på börsbolagens ledningar. Det
              är ett av de krav som framfördes och genomfördes i början av 2000-talet.
            </seg>
            <seg xml:id="i-f4659a0ad9954be2-0">
              Vi har låtit riksdagens utredningstjänst gå igenom dessa offentliga
              uppgifter. Då visar det sig att av de 30 högst avlönade direktörerna
              i de börsnoterade företagen finns 4 i de statligt ägda börsbolagen.
              Först på 20:e plats kommer chefen för Nordea. Av de övriga cheferna
              i de statliga företagen kommer ingen in på 30-listan. Hur kan
              ministern påstå att de statliga cheferna blivit löneledande efter
              den förändring som skett 2003, när man kan se dessa uppgifter
              i offentliga bokslut?
            </seg>
            <seg xml:id="i-013b2959711345fe-0">
              Det borde väl ändå vara så att ministern, och även Centerpartiet
              för den delen, levde kvar, såsom man sade under den debatt jag
              hänvisade till tidigare, i 2003 års diskussion om att ta bort
              dem. Då var vi rörande överens om att det här var något som var
              demoraliserande på arbetsmarknaden och att vi borde ta bort dem.
            </seg>
            <seg xml:id="i-04521d6d96456f60-0">
              Mitt råd till ministern är att lägga bort idéerna om att införa
              bonus för företagsledningarna i de statliga företagen. Arbeta
              i stället för att ta bort sådana system så att det smittar av
              sig till det privata näringslivet så vi kan få bort de delarna
              och få en förutsägbar lönebildning!
            </seg>
          </u>
          <note type="speaker" xml:id="i-71059afd7647f1a1-0">
            Anf. 54 PETER HULTQVIST (s):
          </note>
          <u who="peter_hultqvist_c9866b" xml:id="i-5951221b6db51de5-0">
            <seg xml:id="i-b0dae8e47663de33-0">
              Fru talman! Sedan man första gången började prata om bonusarnas
              återinförande för statliga chefer har det ju hänt en del. Vi har
              sedan dess genomlevt Carnegieskandalen som ruskade om regeringen
              rejält, som gjorde att ordföranden i Rådet för utförsäljning av
              statens företag fick avgå, och det var en statssekreterare som
              fick avgå. Båda hade bakgrund i Carnegie som kritiserades hårt
              av Finansinspektionen för uppblåsta värden, och de värdena låg
              sedan till grund för hutlösa bonusavtal i ledningen för företaget.
            </seg>
            <seg xml:id="i-4752d1f34a3a58b7-0">
              Vad ger det här för intryck för allmänheten? Vad är det man förknippar
              ordet bonus med hos allmänheten? Borde inte populariteten hos
              den här typen av system efter det som har genomlevts i olika sammanhang
              och nu senast med Carnegie ha gjort att det här skulle behöva
              vara på väg ut? Drar regeringen någon slutsats av det som faktiskt
              har inträffat om hur bonussystem kan spåra ur?
            </seg>
            <seg xml:id="i-544be11fa9f758e9-0">
              Vad är det som avgör om en vd ska ha bonus eller ej? Vad är måttet
              på prestationer? Vad är måttet på hela personalens prestation?
              Vad betyder omvärldsfaktorer som en vd de facto inte kan rå över?
            </seg>
            <seg xml:id="i-81563339072be4c5-0">
              Det är oerhört svårt att avgöra det här. Därför finns det ingen
              anledning för staten att öppna för den gungfly som bonussystemen
              är. Eller kanske Maud Olofsson kan förklara den här typen av balanser,
              hur de ser ut i praktiken. När man diskuterar den här typen av
              frågor och kommer ned i den konkreta materien blir det svårt.
              Det är enklare att hålla sig på ett ytligt plan när det gäller
              sådant här.
            </seg>
            <seg xml:id="i-57bc713890870547-0">
              Man kan naturligtvis skydda sig med att säga att det här får
              väl styrelserna ta hand om. Men jag anser att ägarna, i det här
              fallet staten representerad av regeringen, ska ha en tydlig uppfattning
              om det ersättningssystem som gäller i statens företag. Abdikerar
              man när det gäller den typen av frågor, principer för de egna
              företagen, är man en svag ägare. Då agerar man utan riktlinjer.
            </seg>
            <seg xml:id="i-e8fd554822f240cb-0">
              Det här är inte bra. Ersättningsfrågorna har stor betydelse för
              hur en verksamhet upplevs och framför allt för hur balansen ser
              ut mot personalen i företagen. Förmåner som uppfattas som utmanande
              skapar problem. Den som öppnar dörrarna för sådant och sådana
              bedömningar orsakar problem och löser inte problem. Därför är
              det viktigt att säga nej till bonusar för vd:ar i statens företag.
            </seg>
            <seg xml:id="i-fbefcba49e04db2d-0">
              Det är också en uppgift att som ägare våga stå för något sådant.
              Jag tycker inte att det är fel. Jag tycker att det är helt korrekt
              och rätt.
            </seg>
            <seg xml:id="i-c398ca93ccc16dcf-0">
              Vi hanterar 200 000 personer som jobbar i den statliga bolagssektorn.
              Det handlar om 675 miljarder kronor som den här sektorn omsätter.
              Statens chefer är välavlönade och kompetenta. Vad är det för jobb
              som blir bättre för att man inför bonus? Det skulle vara intressant
              att få den förklaringen.
            </seg>
            <seg xml:id="i-da28e19637eb1c42-0">
              Vi kan snirkla runt här med olika omskrivningar, funderingar
              och principiella resonemang, men detta är viktiga frågor som har
              stort symbolvärde ute på arbetsplatserna och ute i samhället.
              Att ställa sig som ägare och regering och säga att det här får
              styrelserna sköta, vi har ingen uppfattning, tycker jag är svagt.
              Det är dåligt ägarskap och ledarskap.
            </seg>
          </u>
          <note type="speaker" xml:id="i-b0ae6eef072def7b-0">
            Anf. 55 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-21">
            <seg xml:id="i-a57658039e21d696-0">
              Fru talman! Till Alf Eriksson vill jag säga att jag har mycket
              svårt att kommentera utredningar som jag inte ens har sett. Jag
              hoppas att ni har respekt för det. Om ni vill presentera utredningar
              som jag ska kommentera är det bra om ni gör det i förväg.
            </seg>
            <seg xml:id="i-f4fbe6f3600d210e-0">
              Peter Hultqvist säger att den som öppnar dörrar för det här skapar
              problem och frågar vad det är för jobb som blir bättre om man
              har bonussystem. Jag vill påminna er om att i de nu gällande riktlinjerna
              står det att incitamentsprogram får omfatta alla anställda utom
              vd. Alla anställda utom vd får omfattas av detta.
            </seg>
            <seg xml:id="i-acd1dfb3f4d87b88-0">
              Om vi är på principiell basis kan man fundera varför ni har tillåtit
              incitamentsprogram för anställda och chefer på olika mellannivåer
              men ni inte kan ha det för vd. Ett principiellt ställningstagande
              handlar väl i så fall om att man tar bort alla incitamentsprogram.
              Då är min fråga till Socialdemokraterna: Är ni beredda att ta
              bort alla incitamentsprogram också för de anställda? Det är ett
              viktigt besked som jag tror att alla statligt anställda vill ha
              från Socialdemokraterna.
            </seg>
            <seg xml:id="i-e41db1d28aff3dcc-0">
              Jag tycker att det finns otroligt mycket dåliga incitamentsprogram
              på marknaden, i den privata sektorn och har också funnits i den
              offentliga sektorn. Det var precis det vi kritiserade.
            </seg>
            <seg xml:id="i-76535baf4a38b7b8-0">
              Min principiella hållning är att det i första hand är ett styrelseansvar
              att tänka igenom vad det är för ersättningar som man behöver ha
              i ett bolag. Vi har värdeskapande som den viktigaste delen för
              att ge tillbaka till svenska folket en återbäring från våra statliga
              bolag. Det är det som är vårt uppdrag. Det är svenska folket som
              är aktieägarna i de här bolagen. Vi ser att tillståndet är bättre
              än någonsin i de statliga bolagen, för de ger större avkastning
              än någonsin.
            </seg>
            <seg xml:id="i-77d734c15d7147e9-0">
              Jag kan dock konstatera att när det gäller totalersättningen
              är det de statliga cheferna som toppar. Det har Socialdemokraterna
              släppt igenom. Men ni vill inte se det. Ni skräms med ordet bonus
              för att det är väldigt många som har en negativ inställning till
              det, också jag.
            </seg>
            <seg xml:id="i-51ad12b641d8f75c-0">
              Ni har släppt igenom det på andra områden. Ni har fasta löner,
              men ni släpper igenom det så att den totala ersättningen leds
              av de statliga cheferna. Jag tycker inte att det ska vara så.
              Man ska ha efter prestation. Man ska stimuleras till att skapa
              ett högre värde. Man ska vara professionell som ledare och som
              vd, också som anställd i de statliga bolagen. Och man ska kunna
              vara stolt över det. Det är denna ordning och reda jag vill åstadkomma.
              Lön efter prestation är ett bra mått och också ett bra incitament
              för både anställda och vd:ar.
            </seg>
          </u>
          <note type="speaker" xml:id="i-bfb1c967026100ac-0">
            Anf. 56 ALF ERIKSSON (s):
          </note>
          <u who="alf_eriksson_8c9942" xml:id="i-ef20873e0fef1917-5">
            <seg xml:id="i-c54813467fbf6cb4-0">
              Fru talman! Nu upprepar ministern att vd:arna i de statliga företagen
              är löneledande. Det är en felaktig uppgift. Det behövs inte någon
              egentlig utredning. I pressen de senaste veckorna har det funnits
              tabeller över ersättningarna till vd:arna i de börsnoterade företagen
              inklusive de statliga företagen, och först på 20:e plats kommer
              vd:n för Nordea i ersättningsligan. Jag kan upprepa att av de
              icke börsnoterade statliga företagen finns det inte något som
              ligger på 30-i-topp-listan. Då kan man inte påstå att de är löneledande.
              Det är inte den problematiken som kan ligga till grund för att
              vi nu ska återinföra bonussystem.
            </seg>
            <seg xml:id="i-af58d5c5fbf5eeac-0">
              Anledningen till att vd:arna inte behandlas på samma sätt som
              övriga anställda är att det är företagsledningen som har möjlighet
              att manipulera i systemet. Det är alldeles för enkelt. Vi ska
              inte ha ett system som kan vara så frestande att sådana saker
              händer som har hänt i två av våra större företag, det senaste
              Carnegie.
            </seg>
            <seg xml:id="i-516d4b458185340e-0">
              Ministern behöver inte kommentera någon utredning, men gå tillbaka
              till departementet och konstatera, när ni har sett i bokslutet,
              att de statliga företagsledningarna inte är löneledande. Ta sedan
              det som grund för att slopa den här diskussionen om att återinföra
              bonussystem för de statliga direktörerna.
            </seg>
          </u>
          <note type="speaker" xml:id="i-7c91107bd03b18fe-0">
            Anf. 57 PETER HULTQVIST (s):
          </note>
          <u who="peter_hultqvist_c9866b" xml:id="i-5951221b6db51de5-1">
            <seg xml:id="i-8a459b8388463ada-0">
              Fru talman! Rena, raka, enkla system för incitament som omfattar
              stora delar av eller hela personalen, det tycker jag är okej.
              Men det som är problemet när det gäller vd:arna är att det handlar
              om oerhört mycket större belopp koncentrerade till en enskild
              person eller kanske några få enskilda personer. Det här är system
              som har åstadkommits i snåriga förhandlingar med styrelseordförande
              och med styrelser, och sinnrikedomen, snårigheten och det komplicerade
              och svårgenomträngliga ofta präglar den här typen av avtal. Det
              finns oerhört många varianter, och de har en oerhört stor överlevnadskraft.
            </seg>
            <seg xml:id="i-f766876dfc4dbc83-0">
              Det är viktigt att rensa upp bland sådant, och det enklaste är
              att säga att vi inte vill ha det här bland statens vd:ar. Vi får
              i så fall bygga andra typer av system för avlönande av dem. Det
              går att avlöna dem på ett mycket bra sätt med goda löner och villkor
              i alla fall, utan att öppna den här djungeln och den här snårskogen.
              Det är definitivt en fråga som ägarna har ansvar för.
            </seg>
            <seg xml:id="i-864cfc1e5523c912-0">
              Statliga vd:ar är inte underbetalda. Det här är inte en grupp
              människor det är särskilt synd om. Jag tror inte att det här är
              en grupp människor som någon gråter över i sammanhanget. Statliga
              företag brukar också ha en förmåga att rekrytera bra vd:ar, och
              vi har kompetens på de här punkterna.
            </seg>
            <seg xml:id="i-b41307c965e7b3ba-0">
              Det är intressant att Maud Olofsson nästan öppnar sin ministerbana
              med utspelet att vi ska in med bonusarna igen. Det säger en del
              om vad perspektivet är och vad som är politikens viktigaste uppgift.
            </seg>
            <seg xml:id="i-62121e98242e5238-0">
              Jag tycker att det är hos dem som gör jobbet i företagen personalen
              som är med och bygger företagen varje dag och som har byggt upp
              de värden som man nu ska slumpa bort och sälja i vissa företag
              i den statliga sektorn som man borde lägga ned tyngden och intresset
              inför framtiden.
            </seg>
          </u>
          <note type="speaker" xml:id="i-4001185817b09539-0">
            Anf. 58 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-416e75e747f44499-22">
            <seg xml:id="i-674f2ba673de98f2-0">
              Fru talman! Jag har aldrig sagt att svenska vd:ar i statliga
              bolag är underbetalda tvärtom. Jag har precis alldeles nyss sagt
              att de ju leder löneligan. Det är det som är mitt problem. Det
              är det ni har skapat.
            </seg>
            <seg xml:id="i-0adf22071c3e6a84-0">
              Jag har all förståelse för att vi ska ha incitamentsprogram för
              de anställda. Jag tror nämligen att det är bra. Men vi hade en
              principiell diskussion alldeles nyss här, och jag gjorde en notering:
              Vad är det för jobb som blir bättre av att ha incitamentsprogram?
            </seg>
            <seg xml:id="i-c806fff2956ae1b0-0">
              Jag tror nämligen att detta har en stimulans i sig. Man kan inte
              säga: Å ena sidan blir jobbet bättre med vissa grupper, men inte
              med andra.
            </seg>
            <seg xml:id="i-c302ee370800aed2-0">
              Jag har problem med att vi har höga ersättningar till våra statliga
              chefer och att de är ledande på det sättet. Jag har faktiskt problem
              med det, och jag tror att svenska folket har problem med det också.
              Men ni försöker gömma er bakom retorik. Ni kallar allting för
              bonusar, och sedan ska folk tro att det här är av ondo, och när
              det tas bort så finns det inte kvar. Men man hittar ersättningsnivåer
              på andra sätt. Det är precis det som har hänt, och det är det
              som ni aldrig har haft koll på.
            </seg>
            <seg xml:id="i-8d6751d461ba0c7d-0">
              Departementet har naturligtvis det bästa underlaget av alla när
              det gäller att se över våra bolag. Vi följer dem mycket noga,
              därför att det handlar om att kapa kostnader, och det handlar
              om att få rätt drivkrafter. Jag tycker att det är bra. Vi sköter
              de här bolagen på ett bra sätt. Svenska folket har rätt att ställa
              krav på det och på att vi har duktiga medarbetare, duktiga vd:ar
              och duktiga styrelser. Men jag tycker också att det är moraliskt
              viktigt att inte staten drar i väg och leder en löne- och ersättningsutveckling
              som vi inte har inom den privata sektorn. Det är då jag reagerar,
              och det är därför jag säger att man måste hitta ett annat system
              och diskutera någonting annat.
            </seg>
          </u>
          <note xml:id="i-e51dd6afede2154a-5">
            Överläggningen var härmed avslutad.
          </note>
          <note xml:id="i-64279f51452440fe-0">
            9 § Svar på interpellation 2007/08:180 om skoterpolitik
          </note>
          <note type="speaker" xml:id="i-8c38c1e7c338aae6-0">
            Anf. 59 Statsrådet ÅSA TORSTENSSON (c):
          </note>
          <u who="unknown" xml:id="i-348aa96b819c62e6-0">
            <seg xml:id="i-b3042038501d93e1-0">
              Fru talman! Gunnar Sandberg har frågat mig om jag över huvud
              taget avser att göra något åt skoterpolitiken och när skoteråkare
              i så fall kan få besked.
            </seg>
            <seg xml:id="i-d99857b94ac3aff8-0">
              Jag vidhåller mitt tidigare svar till Gunnar Sandberg att en
              trafiksäker och miljövänlig infrastruktur för skotertrafik är
              viktig. Säkra skoterleder underlättar ett rörligt friluftsliv
              och ger skoteråkare möjlighet att på ett hänsynsfullt sätt ta
              sig ut i naturen. Skotertrafiken utgör en del i den växande turistnäringen
              och bidrar därmed till ökad sysselsättning i vårt land.
            </seg>
            <seg xml:id="i-a3744fd5c50501b8-0">
              Jag har en öppen dialog med snöskoterorganisationerna. Jag träffade
              Snofed så sent som för några veckor sedan och diskuterade snöskoterrelaterade
              frågor. Snofed har även en pågående dialog med Miljödepartementet
              där det finns en kontaktperson som ansvarar för just snöskoterfrågor.
            </seg>
            <seg xml:id="i-b54a94f51fd6886c-0">
              Det stämmer att frågan om utveckling och ansvar för snöskoterleder
              togs upp i den transportpolitiska propositionen Moderna transporter
              (prop. 2005/06:160). Jag tycker att det vore olyckligt att isolera
              skoterfrågorna genom att endast koncentrera sig på skoterpolitik.
              Jag vill gärna se dem i ett bredare perspektiv, varför jag anser
              att ett fortsatt arbete med säkra skoterleder görs bäst i samband
              med en framtida översyn av terrängkörningslagen. Såsom fördelningen
              ser ut i Regeringskansliet är det Miljödepartementet som ansvarar
              för terrängkörningslagen.
            </seg>
          </u>
          <note xml:id="i-041d827e8b153fb9-0">
            I regleringsbrevet 2005 gav regeringen Länsstyrelserna i Dalarna,
            Jämtlands, Västerbottens och Norrbottens län, den så kallade Fjälldelegationen,
            uppdraget att utreda omfattningen av användningen av terrängfordon
            i fjällområdet. Utredningen omfattar körning både på snötäckt
            mark och barmark. Uppdraget skulle ha redovisats i mars 2007 men
            fick uppskov till september 2007 för att kunna omfatta hela snöskotersäsongen
            2006/2007. Utredningens rapport bereds för närvarande på Miljödepartementet.
          </note>
          <note type="speaker" xml:id="i-1cf67c08e172519e-0">
            Anf. 60 GUNNAR SANDBERG (s):
          </note>
          <u who="gunnar_sandberg_84118c" xml:id="i-2dffd79b311f5623-0">
            <seg xml:id="i-cf2abfd3f36d06f7-0">
              Fru talman! Jag får tacka infrastrukturministern för svaret på
              min interpellation, men jag måste säga att jag inte är riktigt
              nöjd med svaret.
            </seg>
            <seg xml:id="i-d56245bd33c3157f-0">
              I min fråga förra året och i interpellationen nu har jag pekat
              på behovet av en fungerande infrastruktur för skotertrafiken.
              I sitt svar förra året skrev infrastrukturministern att hon delade
              min uppfattning om att infrastruktur för skotertrafik är viktigt,
              särskilt ur miljö- och trafiksäkerhetssynpunkt. Jag fick också
              veta att frågan bereddes inom Regeringskansliet och att regeringen
              skulle återkomma i frågan efter avslutad beredning.
            </seg>
            <seg xml:id="i-5d787bc9d2c3358c-0">
              Men vad har hänt sedan dess? Ingenting, absolut ingenting. Ministern
              vill nu ge skoterfrågan ett bredare perspektiv. För att man skulle
              slippa komma med konkreta förslag om skoterkörning sköts frågan
              till Miljödepartementet och till den pågående översynen av terrängkörningslagen.
              Nu bereds den frågan i stället. Man undrar förstås: När får vi
              se resultatet av den beredningen?
            </seg>
            <seg xml:id="i-94bd516965893c48-0">
              Trots att det i den förra transportpolitiska propositionen Moderna
              transporter fanns konkreta förslag på åtgärder för säkra skoterleder
              och andra skoterfrågor har Åsa Torstensson valt att skjuta frågan
              ifrån sig.
            </seg>
            <seg xml:id="i-99f4f27ef7cea22d-0">
              Det duger inte. Ministrarna i denna regering mässar om jobbpolitik
              och företagandets lov oavsett vad det är fråga om. Men när det
              gäller att skapa förutsättningar för jobb och företagande i Norrlands
              inland gör man ingenting. Skotrarna är viktiga inte bara för de
              boendes livskvalitet i Norrland, utan de ger också en möjlighet
              att utveckla turismen i glesbygden.
            </seg>
            <seg xml:id="i-02316c95d4030052-0">
              Skoteråkning är i dag en stor turistnäring, och skoterleder nyttjas
              även som ridleder och för turistskidåkning. Lederna ger också
              möjlighet för rörelsehindrade att på ett enkelt sätt ta sig ut
              i fjäll, skog och mark.
            </seg>
            <seg xml:id="i-3cc4cc22a4a51189-0">
              För att skoteråkandet ska ske på ett säkert och miljövänligt
              sätt krävs det därför vissa förutsättningar, till exempel säkra
              skoterleder.
            </seg>
            <seg xml:id="i-9a2241156fc0c6c4-0">
              Min fråga kvarstår: Avser ministern att över huvud taget göra
              något åt skoterpolitiken och i så fall när?
            </seg>
          </u>
          <note type="speaker" xml:id="i-a7b5546063e7113a-0">
            Anf. 61 LEIF PETTERSSON (s):
          </note>
          <u who="leif_pettersson_4a04f8" xml:id="i-8e6e7770576fc591-0">
            <seg xml:id="i-053d2ff69b989632-0">
              Fru talman! Jo, skoterfrågorna är viktiga för de norra landsdelarna
              i Sverige. Ofta i debatten på hemmaplan anklagas vi som är politiskt
              aktiva för att se skotern bara som ett miljöproblem. Det tror
              jag inte landar på något särskilt parti utan det landar nog mer
              på oss som är rikspolitiskt aktiva som ett kollektiv. Jag vill
              att vi kommer bort från det.
            </seg>
            <seg xml:id="i-88fb4b4c8d5a04f3-0">
              Skotern är inte ett miljöproblem utan är ett fordon som har,
              precis som alla andra fordon, miljömässig påverkan. Naturligtvis
              ska vi göra vad vi kan för att minska den påverkan. Då är två
              saker viktiga. Det första är att ordna lederna. För att vi ska
              klara det måste vi ha en gemensam sammanhållen politik över landet
              så att vi får även på det här området en infrastruktur som hänger
              ihop. Därav den interpellation som Gunnar Sandberg har ställt,
              och därav också den motion som finns för riksdagens behandling
              i annan ordning. Men det är sammanfallande frågor.
            </seg>
            <seg xml:id="i-7424f6a00a9619f7-0">
              Det andra som är viktigt när det gäller lederna är att också
              se till att polisen har resurser för att övervaka säkerheten.
              Här tror jag inte att polisen själv klarar det utan här måste
              polisen få hjälp på andra sätt. Här har också skoterorganisationerna
              tagit fram ett förslag om ledvärdar. Det finns också naturbevakare,
              och länsstyrelsens folk rör sig i de områden där skotertrafiken
              är som tätast. De kan också ha en roll i sammanhanget.
            </seg>
            <seg xml:id="i-9e4b43b2e5f92a26-0">
              Det är viktigt att se skotertrafiken utifrån ett sammanhållet
              och nationellt perspektiv, så att det inte blir en fråga bara
              för berörda kommuner eller blir en fråga bara för andra intressen.
            </seg>
            <seg xml:id="i-613c36c329049bbd-0">
              Vi ska också komma ihåg det Gunnar Sandberg sade i sitt genmäle
              på svaret, nämligen att snöskotern är ett mycket viktigt, och
              blir ett allt viktigare, redskap för besöksnäringen. Det sker
              i takt med att vi kan utnyttja fördelen med snö och kyla i norra
              delen av landet. Vi ser också att samarbetet över gränsen mot
              Finland blir viktigare.
            </seg>
            <seg xml:id="i-308734d9a4788c57-0">
              Vi vet också att skotertrafiken i både Norge och Finland är mer
              reglerad än i Sverige, vilket jag inte tycker är någon fördel.
              Vi ska inte gå den vägen. Men om vi inte ska gå den väg som Norge
              och Finland har valt måste vi se till att vi har en sammanhållen
              politik som garanterar friheten med skotern frihet under ansvar.
              Naturligtvis finns det en viktig aspekt när vi pratar säkerhet,
              nämligen alkohol i trafiken. Det är också en del av skoterpolitiken
              att se till att den typen av avarter inte gör sig gällande i framtiden.
            </seg>
            <seg xml:id="i-59deb942636fb089-0">
              Den fråga som Gunnar Sandberg ställde tidigare, fru talman, vill
              jag understryka. Vad avser regeringen att göra? Finns det över
              huvud taget någonting som kommer i framtiden på området?
            </seg>
          </u>
          <note type="speaker" xml:id="i-2532f03d39fecdb8-0">
            Anf. 62 LARS U GRANBERG (s):
          </note>
          <u who="lars_u_granberg_5603e1" xml:id="i-c24182b6d6290c04-0">
            <seg xml:id="i-7cf3f1ae2bab8b0e-0">
              Fru talman! Vi befinner oss i den skotertätaste kommunen. I Helsingfors
              finns de flesta skoterägarna i Sverige.
            </seg>
            <seg xml:id="i-02ba9756c21fde5a-0">
              Sammantaget är det här en stor fråga. Ministern tar också upp
              frågan om en utredning som ska beredas. Den utredningen har räknat
              och tittat på antalet fordon, och den har kommit fram till att
              det finns omkring 250 000 fordon. Det finns drygt 200 000 ägare
              av fordon. Det är klart att det finns ett stort intresse.
            </seg>
            <seg xml:id="i-ae19445c57e38257-0">
              Det är viktigt att ministern ger något svar. Det här berör många
              inlandskommuner som under lång tid har legat i planeringsstadiet
              för att utveckla skoterturism. Vi kan ta Lycksele som ett exempel.
              Lycksele kommun har i flera års tid diskuterat möjligheten att
              utveckla skoterturismem i Västerbottens inland mitt i sommaren.
              Intresset är enormt stort. Därför blir man lite ledsen när svaret
              på Gunnar Sandbergs interpellation är fortsatt beredning. Det
              har varit ett års beredning sedan Gunnar Sandbergs skriftliga
              fråga som nu ligger till grund för interpellationen. Nu är det
              fortsatt beredning.
            </seg>
            <seg xml:id="i-cf4b2f99a5d249ad-0">
              Jag tror att inlandskommunerna och inlandsbefolkningen kommer
              att bli besvikna över att regeringen inte gör mer i en fråga där
              de ser en möjlighet till utveckling av en näringsgren. Den kan
              växa sig rejält stor.
            </seg>
            <seg xml:id="i-b128922c60978308-0">
              Riksdagen har en skoterklubb. Jag tillhör den. Jag vet att Åsa
              Torstensson har fått information om att det finns en skoterklubb.
              Åsa Torstensson kan ta med sig det till sin riksdagsgrupp och
              få centerpartisterna mer intresserade av skoterfrågan. Det finns
              ingen centerpartist med i denna eminenta och viktiga förening
              i Sveriges riksdag.
            </seg>
          </u>
          <note type="speaker" xml:id="i-7c2a1c380a3b119b-0">
            Anf. 63 Statsrådet ÅSA TORSTENSSON (c):
          </note>
          <u who="unknown" xml:id="i-348aa96b819c62e6-1">
            <seg xml:id="i-a2d25074c8a7f0a2-0">
              Fru talman! Alla tre interpellanterna hänvisar till att skotern
              innebär många stora möjligheter för utveckling, jobb och nyföretagande
              i den del av landet som har stora möjligheter inom turistnäringen.
              Det är det som också pågår i dag. Inte desto mindre finns ett
              bredare perspektiv på skoterpolitiken.
            </seg>
            <seg xml:id="i-ba802d6685fe44eb-0">
              Interpellanterna vet säkert att det är viktigt att vi inte fastnar
              i problembilderna, men det finns motsättningar i fråga om fritidsutövare,
              olyckor, skador på mark och vegetation samt olovlig körning. En
              del av interpellanterna har tagit upp detta. Både friluftsfrågorna
              och miljöfrågorna hanteras av Miljödepartementet.
            </seg>
            <seg xml:id="i-29bab5a36f3f7a64-0">
              Det frågas efter en sammanhållen skoterpolitik. Jag vill betona
              att det är Miljödepartementet som ansvarar för den politiken.
              En översyn av skoterpolitiken kan därmed komma att beröra flera
              olika lagstiftningar. Det är inte enbart fråga om översyn av terrängkörningslagen
              utan det kan vara fråga om fler lagstiftningar. Men Miljödepartementet
              ansvarar för just den lagstiftningen.
            </seg>
            <seg xml:id="i-12064b22b60cd325-0">
              Terrängkörningslagen är en förbudslag i sig med syfte att skydda
              mark, vegetation och naturvärden. Det är viktigt att den förordningen
              finns med i den sammantagna skoterpolitiken.
            </seg>
            <seg xml:id="i-b3fd8036eb90fa85-0">
              Miljödepartementet ansvarar även för miljöbalken, som reglerar
              körning i naturreservat och i nationalparker till exempel, och
              planering av nya leder, som interpellanterna efterfrågar. De har
              också ansvaret för de antagna miljökvalitetsmålen när det gäller
              snöskotertrafik som främst berör Storslagen fjällmiljö, Myllrande
              våtmarker, Begränsad klimatpåverkan. Men de har även ansvaret
              för andra miljökvalitetsmål som Ett rikt växt- och djurliv.
            </seg>
            <seg xml:id="i-59e66ba7ab6f5d13-0">
              Ansvarsfördelningen innebär att de flesta frågor som jag hänvisar
              till, och som också interpellanterna hänvisar till, ligger under
              Naturvårdsverkets ansvar. Vissa delar ligger under Vägverkets
              ansvar.
            </seg>
            <seg xml:id="i-62b4a59bde31d578-0">
              Jag som ansvarig framför allt för trafiksäkerheten hanterar säkerhetshöjande
              åtgärder vad gäller både mopeder och snöskotrar. Det finns ett
              förslag som handlar om att skilja på snöskotrar och terrängfordon.
              Det arbetet pågår. Det är inte klart, men jag förväntar mig att
              det ska bli klart under våren 2008. Där finns också trafiksäkerhetsåtgärderna
              med, som jag tror att det var Leif Pettersson som efterfrågade.
            </seg>
          </u>
          <note type="speaker" xml:id="i-28fd553c87108e17-0">
            Anf. 64 GUNNAR SANDBERG (s):
          </note>
          <u who="gunnar_sandberg_84118c" xml:id="i-2dffd79b311f5623-1">
            <seg xml:id="i-9edad2df18a992ce-0">
              Fru talman! Som Lars U Granberg var inne på kommer vi verkligen
              från snöskotertäta områden. Vi har samtliga skotrar och är med
              i skoterföreningar. Vi har också ett tryck på oss när de här frågorna
              inte kommer någonstans. Man vill styra upp på olika områden. Vi
              får väl ta en interpellationsdebatt också med miljöministern i
              frågan.
            </seg>
            <seg xml:id="i-2fc341cca4dafd21-0">
              Det finns en hel del andra skoterfrågor som inte handlar om terräng
              utan om det område som Åsa Torstensson ansvarar för. Till exempel
              är en fråga som diskuteras i skoterföreningarna om hjälmtvång
              ska gälla inom skotertrafiken. Det är många typer av skador som
              uppkommer på grund av att skoterförare och -passagerare inte bär
              hjälm. Som skoteråkare räknas man som trafikant. Då undrar man
              varför det är olika bestämmelser för körning på olika platser
              i landet, utanför respektive inom detaljplanerade områden och
              renbetesfjäll med mera.
            </seg>
            <seg xml:id="i-2465053bdd1ac85f-0">
              Det måste bli en praktisk styrning som gäller som riktlinje för
              fortsatt utveckling, som vi nu har bara i Jämtland. Vissa bestämmelser
              gäller i Härjedalen, andra bestämmelser gäller för skotertrafiken
              i Åre och ytterligare andra bestämmelser på ett annat ställe.
              Det irriterar naturligtvis skoteråkarna och även turisterna som
              kommer dit upp.
            </seg>
            <seg xml:id="i-75f7a78533c7a9a3-0">
              Jag kommer att ge flera förslag i tredje inlägget, Åsa Torstensson.
            </seg>
            <seg xml:id="i-1bdd491403653b75-0">
              Man kan också fråga sig varför det inte är möjligt, som i Kanada,
              för skoteråkare att nyttja allmän väg med begränsad hastighet
              för att kunna ta sig till svårtrafikerade platser lagligt, exempelvis
              till mackar, hotell och liknande. Det gäller vid snöbelagd väg.
              Som det är nu kör många längs vägen, och de kör väldigt, väldigt
              fort för att ingen ska hinna se vem det är. Då vore det betydligt
              säkrare för alla om man fick möjlighet att köra på vägen i stället.
            </seg>
            <seg xml:id="i-146b61a3d248d345-0">
              Vad avser ministern att göra åt trafiksäkerhetsfrågorna?
            </seg>
          </u>
          <note type="speaker" xml:id="i-1ec48cb70277a893-0">
            Anf. 65 LEIF PETTERSSON (s):
          </note>
          <u who="leif_pettersson_4a04f8" xml:id="i-8e6e7770576fc591-1">
            <seg xml:id="i-50454235d0fe7cf2-0">
              Fru talman! Det är viktigt att notera att snöskoterorganisationerna
              i Sverige är beredda att vara med och ta ett ansvar för utvecklingen
              på det här området. Det tror jag också att ministern fick klart
              för sig vid mötet med Snofed, som hon själv har refererat till
              i svaret. Ett viktigt inslag i det arbetet är det nationella snöskoterrådet
              som nu har bildats med snöskoterorganisationer men också med berörda
              myndigheter på området som intressenter. Nio olika organisationer
              och myndigheter finns med i snöskoterrådet.
            </seg>
            <seg xml:id="i-6dfa3836f242c818-0">
              De problem som ministern räknar upp när det gäller skotertrafiken
              talar entydigt för att ett samlat nationellt grepp måste tas i
              skoterpolitiken. Vi ser att snöskoterolyckor med dödlig utgång
              tyvärr är alltför vanliga.
            </seg>
            <seg xml:id="i-7e38e07163f30798-0">
              Det är också viktigt i den här debatten att skilja på snöskotrar
              och fyrhjulingar, speciellt när det gäller terrängkörning. Fyrhjulingar
              och snöskotrar är i dag registrerade på samma sätt i trafikregistret.
              Men det går att skilja på dem, och det har också gjorts i den
              utredning som Ronny Edin på Länsstyrelsen i Norrbotten har tagit
              fram. Jag antar att det är det underlag som ministern refererar
              till.
            </seg>
            <seg xml:id="i-11d13cc2e465204e-0">
              35 procent av trafiken med snöskoter sker i fjällen. Ungefär
              1015 mil är medelsträckan för en snöskoter per år. I debatten
              är problemen ibland något överdrivna både vad gäller fjälltrafiken
              och hur långt snöskotrarna faktiskt körs.
            </seg>
            <seg xml:id="i-10695b2dba70fff2-0">
              Frågan återstår fortfarande: När kommer en nationell snöskoterpolitik?
            </seg>
          </u>
          <note type="speaker" xml:id="i-9dc74b837ec4fe59-0">
            Anf. 66 LARS U GRANBERG (s):
          </note>
          <u who="lars_u_granberg_5603e1" xml:id="i-c24182b6d6290c04-1">
            <seg xml:id="i-bb3fb565a842c25e-0">
              Fru talman! Vi får hoppas att den framtida skoterpolitiken inte
              präglas av fru talmannens något negativa inställning till det
              fordon som vi just nu diskuterar.
            </seg>
            <seg xml:id="i-8b05edebe7e9cf70-0">
              Det är ändå en viktig fråga. När det gäller skoterturism låter
              det som att det enda vi pratar om är människor som kör skoter
              och forslar sig från punkt A till punkt B. Skoterturismen är numera
              väldigt starkt kopplad till skidanläggningar, stugbyar och turistanläggningar
              rent generellt i Norrlands inland. Om vi inte får en vettig finansiering
              som gör att små fjällbyar har råd att hålla väldigt bra färdleder
              för fordonet skoter, kommer det att bli problem, inte bara för
              skoterfordonet som sådant utan även för alla turistanläggningar
              i Västerbottens inland, Jämtland, Norrbotten, Härjedalen med mera.
              Därför känns det väldigt viktigt att debattera och diskutera de
              här frågorna.
            </seg>
            <seg xml:id="i-509d97e49502f147-0">
              Jag hoppas att jag hörde fel, för jag blir lite orolig när man
              börjar diskutera att hålla ihop fordon. Jag kommer ihåg debatten
              som vi hade om förarbeviset och vilka som skulle vara examinatorer,
              vilka organisationer som skulle hålla i körkortsprövningen, där
              man klumpade ihop förarbevisutbildningarna på EU-moped och skoter.
              Skotern fick sig där en väldig känga. Men det visade sig sedan
              när man analyserade det hela att om man hade problem med examinationen
              för förarbevis så var det när det gällde EU-mopederna. Det var
              inga som helst problem med skoterklubbarna som organisation för
              att hålla i utbildningen.
            </seg>
            <seg xml:id="i-d336af6e32e8a0fc-0">
              Skoterklubbarna är viktiga för inlandet. Skoterklubbarna är en
              viktig sammanhållande länk uppe i små bygder i svensk fjällvärd.
              Värna dem, ministern, och se till att satsa på skotern!
            </seg>
          </u>
          <note type="speaker" xml:id="i-0046aecfd513ae44-0">
            Anf. 67 Statsrådet ÅSA TORSTENSSON (c):
          </note>
          <u who="unknown" xml:id="i-348aa96b819c62e6-2">
            <seg xml:id="i-3282adde0f32a29f-0">
              Fru talman! Det är mycket av det som interpellanterna tar upp
              som jag bekräftar. Jag vet att skoterföreningar är intresserade
              och har förmågan att utveckla turistverksamhet och att de gör
              det redan i dag. Men jag vet också att skoterklubbarna är mycket
              försiktiga med att kräva ytterligare statliga regleringar av rädsla
              för att staten med nya regleringar skulle krångla till livet för
              skoterklubbarna och minska deras möjlighet att utveckla turismen
              eller företagarnas möjlighet att utveckla till exempel skotersafarier.
              Det var en av de synpunkter som jag fick ta emot vid samtalet
              med Snofed.
            </seg>
            <seg xml:id="i-3bb7eb9958319e9f-0">
              Jag har redogjort för det som interpellanterna och också skoterklubbarna
              efterfrågar, nämligen översynen av mopedpaketet som under våren
              kommer att lämnas till riksdagen. Där jag ska förtydliga mig gentemot
              Lars U Granberg gällde det tvärtom snarare vikten av att särskilja
              fyrhjulingar och snöskotrar. Jag har fått en tvärsominterpellation
              med anledning av diskussionen om fyrhjulingarnas framfart i terrängen.
            </seg>
            <seg xml:id="i-f9c9df34efdea906-0">
              Det är snarare en bekräftelse på den efterfrågan som interpellanten
              lyfter fram. Genom att särskilja dessa två fordonsslag skapar
              man bättre förutsättningar för ökad säkerhet. Här ingår också
              på departementets sida frågor som berör alkolås och alkoholrelaterade
              åtgärder för att öka trafiksäkerheten även om vi redan i dag har
              en lagstiftning som man även på skoter ska följa.
            </seg>
          </u>
          <note type="speaker" xml:id="i-36cab4a1bbb3622b-0">
            Anf. 68 GUNNAR SANDBERG (s):
          </note>
          <u who="gunnar_sandberg_84118c" xml:id="i-2dffd79b311f5623-2">
            <seg xml:id="i-b467851db037cfff-0">
              Fru talman! Ideellt arbete är något som de som jobbar i skoterklubbarna
              får känna av. De flesta är mycket engagerade och intresserade.
              Så länge de finns kvar kommer åtminstone de att ordna skoterlederna
              men med skiftande kvalitet. Det är därför man vill styra upp det
              så att man kan klara det även utan dessa personer. De kommer att
              falla bort, för många är äldre och har varit med länge.
            </seg>
            <seg xml:id="i-9e3329e6a53995e8-0">
              Kommersiella företag vill också ha mer styrning på de regler
              som gäller. Jag nämnde hjälmtvång i mitt förra inlägg.
            </seg>
            <seg xml:id="i-352db3154edc367d-0">
              Det finns fler frågor som borde stärkas. Det måste komma till
              stånd någon typ av möjlighet att fastställa leder och lagligt
              kunna ta betalt för att köra på dessa. Det handlar om att säkerställa
              trafiksäkerheten, och ersättningen till markägare är ett problem.
              Det måste också finnas möjligheter till bra preparering. Med tanke
              på dagens trafiktryck längs fjällkedjan borde det upprättas något
              liknande Kungsleden, kanske från Sälenområdet upp till norr, så
              att man kan köra på ett säkert sätt. Det ska också vara lättorienterat
              med likartad skyltning längs hela vägen.
            </seg>
            <seg xml:id="i-b1060d1425618d74-0">
              Samebyarna måste släppa igenom säkrare passager genom fjället.
              Under vinterförhållanden innan förbudstiden är det konstigt att
              man stänger av stänger av fjället på grund av att trafiken kan
              störa renskötseln. Vi som bor i fjällregionen vet att fjället
              inte är någon naturlig plats för renar under vintern. Då bedrivs
              renskötseln nere i skogslandet.
            </seg>
            <seg xml:id="i-b0b478307e16b958-0">
              En annan sak som vi var inne på är alkoholbestämmelserna. Många
              anser sig lite orättvist behandlade. Många sörlänningar som turistar
              i fjällområdena tror att samma promillehalt gäller för att köra
              skoter som för att köra båt. Men det gör det inte. Det tycker
              man är ett problem.
            </seg>
            <seg xml:id="i-4f60c31c82066793-0">
              Frågan om ledvärdar är viktig. Det finns ett projekt i Skåne
              för att kolla sjösäkerhet och alkohol. Det är något som statsrådet
              kan bevaka. Man skulle kunna tänka sig att ha något liknande i
              fjällen, med ledvärdar som kollar skoteråkarnas alkoholhalt.
            </seg>
          </u>
          <note type="speaker" xml:id="i-88ee9606258305b8-0">
            Anf. 69 Statsrådet ÅSA TORSTENSSON (c):
          </note>
          <u who="unknown" xml:id="i-348aa96b819c62e6-3">
            <seg xml:id="i-cf2bca6fa82135c2-0">
              Fru talman! Jag börjar med det sista. Jag vill på det bestämdaste
              säga att alkohol inte hör hemma i något samband med någon form
              av fordonskörning. Det är snarare en förstärkning och ett förtydligande
              av vad som gäller för alkohol och körning oberoende av fordon
              eller transportslag som ska styras upp.
            </seg>
            <seg xml:id="i-81d97b61d56f3b00-0">
              Gunnar Sandberg ställde förut en fråga som jag kom på att jag
              inte direkt svarade på. Det är trots allt den frågan som ligger
              i luften och som ni önskar svar på. När tas det samlade greppet
              om snöskoterfrågan? Det bästa i en interpellationsdebatt är inte
              att hänvisa till ett annat departement, men de facto ligger det
              breda anslaget på Miljödepartementet. Det är också en del av det
              arbete som har gjorts från länsstyrelserna i Dalarna, Jämtland,
              Västerbotten och Norrbotten. Den redovisning man har gjort ligger
              nu på Miljödepartementet och kommer i det sammanhanget att vara
              ett viktigt underlag för de framtida åtgärderna och angreppssätten
              vad gäller snöskoterfrågan.
            </seg>
            <seg xml:id="i-1f31d0c698d8d83d-0">
              Interpellanterna återkommer ofta till det breda anslaget samtidigt
              som de ställer en del specifika frågor som berör trafiksäkerheten.
              Fru talman, jag känner att jag har svarat på båda de frågeställningarna.
              Det breda anslaget som jag tror att interpellanterna och snöskoterklubbarna
              efterfrågar ligger inom Miljödepartementets ansvar.
            </seg>
            <seg xml:id="i-6290114c5a8a7c0d-0">
              Det är också en fråga från klubbar där man vill veta vem som
              har det samlade ansvaret. Nu har snöskoterorganisationerna och
              klubbarna både en kontakt på Näringsdepartementet och en angiven
              kontakt på Miljödepartementet. Jag hoppas att vi från regeringens
              håll har minskat krånglet för de aktuella snöskoterorganisationerna
              och klubbarna.
            </seg>
          </u>
          <note xml:id="i-e51dd6afede2154a-6">
            Överläggningen var härmed avslutad.
          </note>
          <note xml:id="i-641cad3dd9feae44-0">
            10 § Svar på interpellation 2007/08:181 om höjda försäkringspremier
            vid betalningsanmärkning
          </note>
          <note type="speaker" xml:id="i-5395c26690b1ea19-0">
            Anf. 70 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-4">
            <seg xml:id="i-6fadcececa90a1f8-0">
              Fru talman! Egon Frid har frågat mig vad jag avser att göra dels
              för att människor med betalningsanmärkningar ska kunna teckna
              försäkringar på lika villkor som alla andra, dels för att sätta
              stopp för försäkringsbolagens orimliga höjning av försäkringspremier
              för godtyckligt utvalda grupper av människor.
            </seg>
            <seg xml:id="i-94f868ce5a63e347-0">
              Det finns i princip inte någon statlig kontroll av försäkringsbolagens
              premier. Dessa bolags verksamhet ska dock bedrivas enligt god
              försäkringsstandard. Detta innebär bland annat att premien ska
              återspegla den risk som försäkringen innebär för bolaget.
            </seg>
            <seg xml:id="i-2e7047e56b355385-0">
              Enligt uppgifter i medierna förekommer det att försäkringsbolag
              hämtar in uppgifter om betalningsanmärkningar för att använda
              i en riskbedömning som sedan kan påverka premien för försäkringen.
            </seg>
            <seg xml:id="i-72ec2ac459c4f8b7-0">
              Enligt kreditupplysningslagen får en kreditupplysning bara lämnas
              ut till den som på grund av förestående eller ingånget kreditavtal
              eller liknande har behov av den. Datainspektionen utövar tillsyn
              över lagen. I vilken mån ett försäkringsbolag har rätt att få
              uppgifter om betalningsförsummelser är enligt lagen alltså först
              och främst en fråga för Datainspektionen.
            </seg>
            <seg xml:id="i-e5618c9e8a43d77b-0">
              Som Egon Frid känner till lämnas emellertid kreditupplysningar
              i dag också över Internet med stöd av yttrandefrihetsgrundlagen.
              I de fallen är bland annat den nämnda bestämmelsen i kreditupplysningslagen
              inte tillämplig, och Datainspektionen har alltså inte möjlighet
              att vidta några åtgärder. I Justitiedepartementet pågår ett arbete
              med att göra kreditupplysningslagen tillämplig även på uppgifter
              som lämnas med stöd av yttrandefrihetsgrundlagen. Avsikten är
              att ett lagförslag ska presenteras i början av nästa år.
            </seg>
          </u>
          <note type="speaker" xml:id="i-16c80122cd7fe976-0">
            Anf. 71 EGON FRID (v):
          </note>
          <u who="egon_frid_c86215" xml:id="i-1bca4e941102df2a-0">
            <seg xml:id="i-81dfdeb4e1533bf0-0">
              Fru talman! Tack statsrådet för svaret! Detta är för mig, mitt
              parti och många andra en viktig fråga, nämligen frågan om höjda
              försäkringspremier vid betalningsanmärkningar. Utgångspunkten
              är, och måste vara, att alla människor ska behandlas utifrån lika
              villkor. Det är extra viktigt när det gäller möjligheten att avtala
              om försäkringar.
            </seg>
            <seg xml:id="i-7a4bf0bd123d0036-0">
              För mig är det viktigt att sätta stopp för försäkringsbolagens
              orimliga höjningar av försäkringspremier och försäkringsbolagens
              godtycklighet gentemot utvalda grupper av människor. Det finns
              särskild anledning att vara kritisk mot denna godtycklighet eftersom
              den är på gränsen till diskriminerande, vilket jag återkommer
              till.
            </seg>
            <seg xml:id="i-53e6c63d13dd55d6-0">
              Statsrådet säger att det i princip inte finns någon statlig kontroll
              av försäkringsbolagens premier utan att dessa bolags verksamhet
              ska bedrivas enligt god försäkringsstandard, vilket ska innebära
              att premien ska återspegla den risk som försäkringen innebär för
              bolaget. Så långt låter det bra. Men det är här frågorna måste
              komma och också ifrågasättandet.
            </seg>
            <seg xml:id="i-31bf2872f2e9843b-0">
              Försäkringsbolagen tillämpar tydligen inte principen om god försäkringsstandard.
            </seg>
            <seg xml:id="i-72d770ad9f1975c7-0">
              Försäkringsbolagens godtycke leder till att det utgås från att
              personer med betalningsanmärkningar i sig skulle utgöra en större
              risk för försäkringsbolaget.
            </seg>
            <seg xml:id="i-c7ea190135ce32e9-0">
              Är det då inte diskriminerande att hävda att personer med betalningsanmärkning
              skulle utgöra en större risk när de vill teckna en sakförsäkring,
              försäkra ett hem eller försäkra en bil? Är det större risk för
              att försäkringen behöver falla ut endast för att en person har
              en betalningsanmärkning? Naturligtvis kan det inte få vara på
              det sättet, och naturligtvis ska det inte vara på det sättet heller.
            </seg>
            <seg xml:id="i-87bcdf0c8bcadb12-0">
              Detta är det ena klart tvivelaktiga beteendet från vissa försäkringsbolag.
              Det andra är att de efterfrågar kreditupplysningar för att de
              stöder sig på godtycket och diskrimineringen att personer med
              betalningsanmärkningar utgör en större risk. Det är ju ett fel
              i sig, något som jag tror att ministern håller med om, att försäkringsbolagen
              efterfrågar kreditupplysningar när dessa egentligen bara får lämnas
              ut till den som på grund av förestående ingående av kreditavtal
              eller liknande anledning har behov av detta. Att köpa en tjänst
              av ett försäkringsbolag är ju inte att ingå ett kreditavtal och
              borde inte heller kunna jämställas med det. Alltså borde inte
              försäkringsbolagen få, eller ta sig, rätten att ta kreditupplysningar
              och på så sätt också sätta premien utifrån just att de finner
              att en kund har en betalningsanmärkning.
            </seg>
            <seg xml:id="i-e2c1e7f88d400b06-0">
              Ministern svarar att i vilken mån ett försäkringsbolag har rätt
              att få ut uppgifter om betalningsförsummelser enligt lagen först
              och främst är en fråga för Datainspektionen. Men vad anser statsrådet?
              Är det rätt eller fel att försäkringsbolagen begär kreditupplysning
              för att teckna en försäkring?
            </seg>
          </u>
          <note type="speaker" xml:id="i-7af95257c25d988b-0">
            Anf. 72 ANTI AVSAN (m):
          </note>
          <u who="anti_avsan_b6bfe8" xml:id="i-28b0671fcd02e6e5-0">
            <seg xml:id="i-e9c97757b185fb3d-0">
              Fru talman! Egon Frid påstår att det har kommit till hans kännedom
              att minst två försäkringsbolag valt att höja premierna för bilförsäkringar
              för människor med betalningsanmärkningar. Jag vet inte hur detta
              har kommit till Egon Frids kännedom och inte om uppgifterna är
              korrekta. Jag utgår från att så är fallet. Men sedan tar Egon
              Frid till olika saker i sin interpellation. Han befarar att det
              kommer att inträffa en massa saker. Frågan är egentligen om det
              finns skäl för staten att intervenera i privaträttsliga förhållanden
              eller, med andra ord, om försäkringsbolagen ska tvingas bortse
              från vissa omständigheter när de beräknar hur försäkringspremierna
              ska bestämmas. I den här debatten finns det nog skäl att ta utgångspunkt
              i sådant som är mer grundläggande i sammanhanget.
            </seg>
            <seg xml:id="i-67ad0615401cd69e-0">
              Då är frågan: Vad är en försäkring egentligen? Jo, det är ett
              sätt att fördela risker inom ett kollektiv av människor. Den riskfördelningen
              får inte ske så att någon eller några ska ge andra, mer riskbenägna,
              personer frikort när det gäller skador. Premieberäkningen måste
              därför i någon rimlig mån återspegla den risk som föreligger för
              att försäkringsfall ska inträffa i det enskilda fallet. Jag har
              svårt att se att det skulle vara helt grundlöst att också se till
              betalningsanmärkningar som en omständighet i premiebestämningen,
              framför allt om det rör sig om personer med många och återkommande
              betalningsanmärkningar.
            </seg>
            <seg xml:id="i-288c809d1fd089b5-0">
              Fru talman! Hur omständigheterna ser ut i de fall som har kommit
              till Egon Frids kännedom vet inte jag. Det kanske är så att Egon
              Frid vet det, och möjligen är det på det sättet att det är personer
              som har många och återkommande betalningsanmärkningar.
            </seg>
          </u>
          <note type="speaker" xml:id="i-dffb1027efaf1dac-0">
            Anf. 73 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-5">
            <seg xml:id="i-386e72b73a4d5892-0">
              Fru talman! Jag redovisade, och det gjorde också Anti Avsan,
              en del av det som gäller i fråga om bedömning av premiernas storlek.
              Det som ändå är huvudfrågan, tror jag, för Egon Frid, och som
              det också är viktigt att fundera över, är om personer med betalningsanmärkningar
              riskerar att bli utan försäkring. Det är ju där någonstans, tror
              jag, som skon klämmer, och det är det man kan bekymra sig över.
              Då är det så att försäkringsbolagen har en skyldighet att erbjuda
              alla konsumenter en försäkring som man normalt tillhandahåller.
              I det ligger enligt min mening att försäkringsbolaget inte heller
              kan ta ut för höga premier. Skulle det hända att en konsument
              förvägras en försäkring eller erbjuds en försäkring på helt orimliga
              villkor kan konsumenten väcka talan i domstol om rätten till försäkring.
              En konsument som anser att ett avtalsvillkor om premie är oskäligt
              kan också föra en talan om jämkning av detta villkor. Det finns
              alltså en möjlighet att få denna extrema situation, som vi måste
              undvika, prövad. Det tycker jag är bra.
            </seg>
            <seg xml:id="i-d6855083b6ec99e9-0">
              När det gäller det här med kreditupplysningar finns det ju, som
              jag upplyste om i inledningen, regler, som man också kontrollerar,
              men de gäller inte på Internet. Det där är ett problem, för det
              är naturligtvis rimligt att man har samma regler oavsett hur upplysningarna
              inhämtas. Där har vi ett arbete i gång på departementet för att
              rätta till den bristen. Jag skulle tro att den beror på att Internet
              är förhållandevis nytt som företeelse. Hur man sedan använder
              de här uppgifterna är något som Finansinspektionen och andra hanterar.
              Sammanfattningsvis kan man säga, fru talman, att jag tycker att
              det finns ett antal regler för den här situationen. Jag är inte
              så bekymrad över att vi skulle hamna i den här extrema situationen,
              som är vad vi ska undvika, att personer som har haft en betalningsanmärkning
              eller två riskerar att stå ställda utan att kunna teckna en försäkring.
              Men sedan är det ju, som Anti Avsan antyder, ganska många olika
              faktorer som måste ligga i bedömningen av en premie enligt de
              regler som gäller. Där är det så att försäkringstagarna som kollektiv
              måste skydda sig mot alltför stora risker. Där sker det en prövning
              av bolaget och en ständig diskussion, kan man säga.
            </seg>
            <seg xml:id="i-7a3e304238fe58c2-0">
              Det förs alltså en diskussion, men från Justitiedepartementets
              sida försöker vi rätta till det som gäller kreditupplysningslagens
              användning beroende på var man hämtar upplysningar. I övrigt tycker
              jag ändå att det finns säkerhetsmekanismer som träder till. Det
              ligger naturligtvis också i försäkringsbolagens intresse, och
              är viktigt för deras anseende, att inte människor lämnas utan
              vettiga villkor för att kunna teckna en försäkring. Det tror jag
              också att man ska vara rätt klar över.
            </seg>
          </u>
          <note type="speaker" xml:id="i-168a42974496e781-0">
            Anf. 74 EGON FRID (v):
          </note>
          <u who="egon_frid_c86215" xml:id="i-1bca4e941102df2a-1">
            <seg xml:id="i-0e98e371ae6d3103-0">
              Fru talman! Jag fick en fråga från en tidning, vanligt förekommande
              här i riksdagen, om vad jag önskade min politiske motståndare
              i julklapp. Jag svarade att jag önskade insikt. Jag vill upprepa
              den önskan om insikt till Anti Avsan och till Beatrice Ask. När
              jag ställer en fråga här i riksdagen så fabulerar jag inte. Det
              här är ett generaliserbart samhälleligt problem. Det finns intresseorganisationer
              som Fattiga Riddare och föreningen Insolvens, som mycket tydligt
              beskriver att det förekommer att människor diskrimineras i Sverige
              i dag. På grund av att man har betalningsanmärkning får man högre
              premier. Försäkringsbolagen missbrukar sitt sätt att göra en riskbedömning
              när de sätter försäkringspremien och enbart använder kriteriet
              betalningsanmärkningar för att sätta en högre premie. De diskriminerar
              människor utifrån att man skulle ha ett större riskbeteende bara
              för att man har en betalningsanmärkning. Stigmatiseringen är svår
              nog för människor som har en betalningsanmärkning utan att de
              ska diskrimineras ytterligare.
            </seg>
            <seg xml:id="i-1e628d30fa569b50-0">
              Det är faktiskt så att Värmlands Folkblad i en artikel från den
              1 november har namngett både Folksam och If. Företrädare för båda
              dessa försäkringsbolag framträder och erkänner att de själva tycker
              att det är rimligt att sätta premier i försäkringar på detta sätt.
              Man tycker att människor med betalningsanmärkningar får ut mer
              av försäkringen än de betalar.
            </seg>
            <seg xml:id="i-a99bb4d4110a7b47-0">
              De menar att det är rätt att diskriminera gruppen som har betalningsanmärkningar
              eftersom den skulle ha ett större riskbeteende. Här menar jag
              att regeringens och statens tillsyn av all form av verksamhet
              riktad mot enskild i Sverige ska vara av en sådan grad att man
              inte tillämpar diskriminerande metoder som ytterligare stigmatiserar
              olika grupper i samhället.
            </seg>
            <seg xml:id="i-4264e6822b92acf0-0">
              Ett försäkringsbolag ska naturligtvis se till sitt försäkringskollektiv.
              Det ska vara riskbeteendet som fäller avgörandet för vilken premie
              man ska sätta. Det är inte den debatten vi för. Det ska vara rimligt
              och rätt om man efterforskar att människor har betalningsanmärkningar
              när man sätter priset på premien för en försäkringstagare som
              till exempel vill ta en bilförsäkring.
            </seg>
            <seg xml:id="i-0642f96a7987353d-0">
              Som ministern redan tog upp kan det leda till att människor inte
              har råd att teckna försäkringar. Det kan leda till att vissa människor
              lever oförsäkrade. Om man inte betalar sin bilförsäkring hamnar
              man hos Trafikförsäkringsföreningen. Med dess avgifter hamnar
              en person på obestånd, en person med svag ekonomi eller en person
              med tidigare betalningsanmärkningar mycket snabbt hos kronofogden
              och får nya betalningsförelägganden.
            </seg>
            <seg xml:id="i-5e1ea129dc657b6a-0">
              Klarar man inte av att betala sin trafikpremie på trafikförsäkringen
              klarar man definitivt inte av att betala avgiften till Trafikförsäkringsföreningen.
              Detta är också någonting som Föreningen Insolvens klart ser i
              dag är att ett antal människor som vill teckna trafikförsäkring
              hamnar hos Kronofogdemyndigheten med betalningsföreläggande från
              just Trafikförsäkringsföreningen.
            </seg>
          </u>
          <note type="speaker" xml:id="i-9af86bf1d38bc0df-0">
            Anf. 75 ANTI AVSAN (m):
          </note>
          <u who="anti_avsan_b6bfe8" xml:id="i-28b0671fcd02e6e5-1">
            <seg xml:id="i-7d1ae3c272d2dd7e-0">
              Fru talman! Egon Frid upplyser oss om att vi bör ha insikt. Det
              gäller naturligtvis att ha insikt i olika frågor om man ska lösa
              samhällsproblem. Det handlar inte bara om insikt när det gäller
              påståenden om olika saker utan också hur det förhåller sig runt
              omkring. Jag hoppas att jag har bidragit till Egon Frids insikt
              i den här frågan.
            </seg>
            <seg xml:id="i-d1680e8f1ce13518-0">
              Det finns många aspekter på detta. Egon Frid påstår här att försäkringstagare
              diskrimineras. Det är ett påstående som kommer från någon, och
              det bygger på en subjektiv uppfattning att det är så. Hur det
              i själva verket är i de fall som vi lägger till grund för dagens
              interpellationsdebatt vet jag fortfarande inte, utan jag har bara
              det som Egon Frid har påstått i sin interpellation.
            </seg>
            <seg xml:id="i-e78b26691e568cc8-0">
              Det handlar kanske inte så mycket om att man beaktar betalningsanmärkningar
              i vissa sammanhang. Frågan är snarare hur man beaktar att någon
              som vill teckna en försäkring har skött sina betalningar. Om man
              över huvud taget inte är nogräknad kanske man inte heller betalar
              försäkringspremien. Då har man under alla förhållanden ett problem.
              Har man inte betalat försäkringspremien är det svårt att göra
              gällande försäkringen om det inträffar ett försäkringsfall.
            </seg>
            <seg xml:id="i-3b8d15a7aed615d9-0">
              Jag anser precis som jag sade i mitt första anförande att det
              måste vara upp till god försäkringssed hos försäkringsbolagen
              att också beakta sådana omständigheter som betalningsanmärkningar.
              Det gäller framför allt om det förekommer många och i stor omfattning.
              Det är en omständighet när man bestämmer vilken premie en försäkringstagare
              ska betala.
            </seg>
          </u>
          <note type="speaker" xml:id="i-971db8b318958def-0">
            Anf. 76 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-6">
            <seg xml:id="i-800ca2c0ea2fa96b-0">
              Fru talman! God försäkringsstandard, som försäkringsrörelse ska
              bedrivas i enlighet med, innebär att premien ska återspegla den
              risk som försäkringsbolaget tar. Det är Finansinspektionen som
              ska kontrollera att man gör det på ett anständigt och väl avvägt
              sätt. Den ska se till att premien återspeglar risken och att man
              inte tar in det som inte borde vara med i bedömningen.
            </seg>
            <seg xml:id="i-74a2982b4aeaae63-0">
              Man kan fråga sig om man borde reglera vilka faktorer som får
              påverka riskbedömningen eftersom det är många olika. Utgångspunkten
              är risken. Beroende på försäkringsslag är det många olika faktorer
              som man måste beakta. Försäkringsbolag kan självklart inte beakta
              faktorer som inte påverkar risken. Då skulle det bli fråga om
              diskriminering eller oskälighet. Man ska behandla alla likadant.
            </seg>
            <seg xml:id="i-6ebe2dfeaf9478bd-0">
              Det finns som jag nämnde tidigare regler som säger att man ska
              erbjuda en försäkring som man erbjuder försäkring till alla andra.
              Det finns inte en kollektiv skyldighet, men man kan inte stämpla
              ut en person. Det ska göras likartade bedömningar hela vägen.
            </seg>
            <seg xml:id="i-9a5782e902655c75-0">
              Ett avtalsvillkor mot konsumenten kan förbjudas om det är oskäligt
              med hänsyn till pris och övriga omständigheter. Det är Konsumentverket
              som får föra en sådan talan i Marknadsdomstolen. Jag har förstått
              att Finansinspektionen nyligen har uppmärksammat Konsumentverket
              på frågan, och det får ge sin syn på saken.
            </seg>
            <seg xml:id="i-6957162950a97fef-0">
              Det är inte så att myndigheterna inte agerar. Det finns en prövning.
              Som jag sade i mitt första svar är reglerna för försäkringsbolagen
              i dag mindre detaljerade från statens sida. Det är ett beslut
              som bygger på de överväganden som gjordes under tidigare mandatperiod
              och som riksdagen har hanterat i god ordning.
            </seg>
            <seg xml:id="i-d376406ecc456002-0">
              De här fallen är komplicerade. Det är bra att Egon Frid lyfter
              fram problemen som personer med betalningsanmärkningar och annat
              kan ha. Men det kan inte bara handla om att se bekymret. Man måste
              också väga in alla de aspekter som finns.
            </seg>
            <seg xml:id="i-24be4af54d79965e-0">
              Det är viktigt att försäkringsbolag inte sätter premier eller
              hanterar sin ekonomi på ett sådant sätt att de inte kan motsvara
              de försäkringar som många människor har tagit utan har en likviditet
              som fungerar.
            </seg>
          </u>
          <note type="speaker" xml:id="i-7b717f0f30e814fc-0">
            Anf. 77 EGON FRID (v):
          </note>
          <u who="egon_frid_c86215" xml:id="i-1bca4e941102df2a-2">
            <seg xml:id="i-af3086d00c43f3b4-0">
              Fru talman! Det är bra att regeringen agerar i de här frågorna.
              Jag ifrågasätter inte det och säger inte att regeringen inte gör
              något alls. Men det är viktigt att belysa de här frågorna ytterligare.
            </seg>
            <seg xml:id="i-b4f9df8a8d618294-0">
              Det kan hända att trafikförsäkringen har blivit extra uppmärksammad
              på grund av att den höjning som skett av premien generellt av
              andra orsaker. Det belastar människor med en utsatt ekonomi och
              en svag betalningsförmåga ytterligare. Då märks nästa höjning
              ännu mer som försäkringsbolagen gör för att man ifrågasätter betalningsförmågan.
              Man väger in det som ett skäl för att höja premien ytterligare.
            </seg>
            <seg xml:id="i-308f027a5783651c-0">
              Det är bra som ministern säger på slutet i svaret att man försöker
              att pröva att kreditupplysningslagen blir tillämplig även på Internetförfrågningarna.
              Det måste vara ett gemensamt intresse att begränsa de förfrågningarna
              så att de inte används på ett felaktigt sätt och missbrukas av
              andra än dem som har rätt att ta en kreditupplysning.
            </seg>
            <seg xml:id="i-2517da3cc9e34777-0">
              Jag hävdar bestämt att man inte kan jämställa att teckna en försäkring
              med att teckna ett kreditavtal. Det är inte samma tjänster. Det
              är viktigt, och det är också därför jag har lyft fram frågan i
              interpellationen, att ministern och regeringen i sina diskussioner
              med Datainspektionen, Finansinspektionen och även Konsumentverket
              fortsätter att diskutera de frågorna.
            </seg>
            <seg xml:id="i-47145679e86f2d6a-0">
              Det handlar om på vilket sätt försäkringsbolagen har missbrukat
              sin ställning mot enskild person när man som i det här fallet
              använder betalningsanmärkningar mot en enskild person och väger
              samman det i en annan riskbedömning. Det borde inte vara samma
              sak. Jag menar att det är snudd på diskriminering.
            </seg>
          </u>
          <note type="speaker" xml:id="i-454d0ac52469d9e4-0">
            Anf. 78 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-7">
            <seg xml:id="i-32d9980e74f9cd0e-0">
              Fru talman! Jag vill avslutningsvis säga att vi har ordentligt
              fokus på människor som har en svag ekonomi. Det som dock är glädjande
              är att vi ser att det faktum att fler får jobb också gör att behovet
              av socialbidrag minskar. Det är färre människor som hamnar i knipan.
            </seg>
            <seg xml:id="i-b23c11fa9fd9a5e2-0">
              Det hjälper inte alla gånger den enskilde som sitter där. Men
              det faktum att vi pressar de ekonomiska klyftorna och ser till
              att fler kan försörja sig på sin egen lön gör att jag hoppas att
              färre hamnar i den här sitsen.
            </seg>
            <seg xml:id="i-3f6c035c7eb65b59-0">
              Men för att också säkra i den andra ändan gör vi ett häv för
              att se till dels att kreditupplysningslagen fungerar också i nya
              medier, om man får uttrycka sig så, dels att vi är medvetna om
              att tillsynsmyndigheter faktiskt agerar för att se till att man
              lever upp till de krav som finns i lagstiftningen och som gäller
              försäkringsverksamheten.
            </seg>
          </u>
          <note xml:id="i-e51dd6afede2154a-7">
            Överläggningen var härmed avslutad.
          </note>
          <note xml:id="i-62e8d7c2d8b13073-0">
            11 § Svar på interpellation 2007/08:183 om åtgärder mot sms-lån
          </note>
          <note type="speaker" xml:id="i-f7ab61c523bb5253-0">
            Anf. 79 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-8">
            <seg xml:id="i-5504107652ff8a76-0">
              Fru talman! Christina Axelsson har frågat finansminister Anders
              Borg dels vilka åtgärder han är beredd att vidta för att stoppa
              möjligheterna till snabba lån utan kreditprövningar, dels om han
              avser att ta något initiativ för att se över låneformen som sms-låneföretagen
              erbjuder. Arbetet i regeringen är så fördelat att det är jag som
              ska svara på frågan.
            </seg>
            <seg xml:id="i-922fcbfabcb33ef4-0">
              Jag håller med Christina Axelsson om att det finns skäl att se
              över regleringen kring sms-lån och liknande låneformer. I Justitiedepartementet
              pågår också ett arbete med ändringar i regelverket om konsumentkrediter.
              Som jag nämnde i interpellationsdebatten tidigare i år är utformningen
              av den nya regleringen beroende av de bakomliggande EG-reglerna.
              Ett nytt EG-direktiv om konsumentkrediter hoppas vi kan antas
              av EU-parlamentet och rådet under våren 2008.
            </seg>
            <seg xml:id="i-94d4f429d6914f6b-0">
              Frågor som rör sms-lån beaktas särskilt i arbetet på departementet.
              Jag kan inte nu säga vilka förslag på det området som arbetet
              kommer att resultera i, men krav på kreditprövning vid sms-lån
              och liknande låneformer är en åtgärd som övervägs.
            </seg>
          </u>
          <note type="speaker" xml:id="i-cd6cc150248b6913-0">
            Anf. 80 CHRISTINA AXELSSON (s):
          </note>
          <u who="christina_axelsson_dbffdb" xml:id="i-be8740292770d680-0">
            <seg xml:id="i-2240c5471e69fb3f-0">
              Fru talman! Jag undrade lite grann när jag fick det här svaret;
              det måste jag säga. I svaret står det att departementet arbetar
              med frågan och att man väntar på ett nytt EG-direktiv om konsumentkrediter
              under våren 2008.
            </seg>
            <seg xml:id="i-18480ce0b983ec0c-0">
              Jag tycker att det tar för lång tid och att man måste göra någonting
              nu . Snart är det jul. Det är ju inte så många dagar kvar dan
              före dan, eller vad det är om man liksom rappar upp det lite grann
              före dopparedan.
            </seg>
            <seg xml:id="i-d20ba69863987d0d-0">
              För många är det många varor som hägrar. Då är det ganska enkelt
              att, om man inte har några pengar, skicka i väg ett sms. Man går
              runt lite längre i affären och tittar lite mer. Under tiden är
              det någon som sätter in pengar, ett par hundra, på ens konto.
              Sedan handlar man upp dem. Det går ganska fort när man får ett
              sms-lån. Kanske är det detta som lockar många att ta ett sådant
              här lån.
            </seg>
            <seg xml:id="i-0ec3596d88c3ff54-0">
              Man gör alltså av med pengarna. Men man får dem inte bara fort.
              De ska också betalas fort, ofta inom en månad. När det är i slutet
              av den månaden och man inte heller då har några pengar skickar
              man i väg nästa sms och tar nästa lån. På så sätt hamnar man i
              låneträsket.
            </seg>
            <seg xml:id="i-c4b2e0f5df0dd680-0">
              Det här har kronofogden gett besked om och visat oss på. Man
              säger att det var drygt 2 600 ärenden efter årets fyra första
              månader. Vid halvårsskiftet var det 4 579 ärenden. Om den trenden
              fortsätter kommer det att vara 10 000 personer som i slutet av
              2007 inte har lyckats betala sina sms-lån.
            </seg>
            <seg xml:id="i-ac9bb4d2b2c1ffa7-0">
              Då ska man veta att de som får betalningsanmärkningar hos kronofogden
              senare i livet kommer att ha svårt att få andra lån kanske till
              sin bostad, till att köpa en ny bil, till att ta körkort eller
              kanske till och med till en mobiltelefon.
            </seg>
            <seg xml:id="i-d56436451063570f-0">
              Jag vill därför fråga justitieministern: Går det inte att på
              något sätt ändå hasta fram någon typ av reglering, precis som
              man gjort i Finland, för att på så sätt kunna minska antalet,
              och faktiskt många unga, som hamnar i den här fällan?
            </seg>
            <seg xml:id="i-0d54f52bfd45fc6b-0">
              Både i Uppdrag granskning och i kvällspressen har man tagit upp
              de här frågorna och visat på hur många procent som de här lånen
              egentligen kostar trots att det står att det är gratis. Där har
              man ju också otillbörlig marknadsföring. Skulle det inte kunna
              gå att göra någonting åt detta?
            </seg>
          </u>
          <note type="speaker" xml:id="i-2414a5b740329dd0-0">
            Anf. 81 JAN ERTSBORN (fp):
          </note>
          <u who="jan_ertsborn_202f6d" xml:id="i-735a667d69362db4-0">
            <seg xml:id="i-0d82718a56d53fd9-0">
              Fru talman! Företeelsen sms-lån lanserades under år 2006. Jag
              får börja med att ställa frågan om det var en genial affärsidé
              som man kunde tjäna mycket pengar på och om det var en produkt
              som marknaden efterfrågade.
            </seg>
            <seg xml:id="i-b167da339f20c808-0">
              Efter vad som har varit under det här året är det ganska enkelt
              att konstatera att sms-lånen naturligtvis är en bra affärsidé
              som man tjänar pengar på.
            </seg>
            <seg xml:id="i-e5b4ecba1ad27f42-0">
              Enligt de senaste uppgifterna som nått mig är vi nu är uppe i
              30 olika långivande företag i Sverige. Som interpellanten här
              sade kommer bortemot 10 000 ärenden till Kronofogdemyndigheten.
              Då kan man naturligtvis fundera över hur många lån det egentligen
              handlar om.
            </seg>
            <seg xml:id="i-c379ac6ed198eba4-0">
              När jag ställer mig frågan om dessa lån är önskvärda på marknaden
              kan jag samtidigt förstå att det vid speciella tillfällen kan
              vara bra att snabbt få ett lån. Men nackdelarna är så pass stora
              att det är alldeles uppenbart att något måste göras åt detta.
            </seg>
            <seg xml:id="i-830ca289e68c3833-0">
              I vårt samhälle måste vi på olika sätt hjälpa till så att personer
              som har väldigt lätt för att falla för en frestelse får en möjlighet
              att tänka efter. Detta med tidsaspekten är, tycker jag, det absolut
              viktigaste att se över.
            </seg>
            <seg xml:id="i-870e5a866e34129c-0">
              Vi vet också att man beträffande dessa lån till stor del riktar
              sig till unga människor, kanske speciellt till dem som behöver
              inte bara få tid att tänka efter utan också en del information
              om vad det egentligen handlar om.
            </seg>
            <seg xml:id="i-26855953920c68ff-0">
              Jag för min del tycker att det, med tanke på den utveckling vi
              sett, är rätt självklart att en kreditprövning och en kreditprövningstid
              behövs. Vi behöver få uppgifter om effektiv ränta, och vi behöver
              överväga kravet på en revers vid lån.
            </seg>
            <seg xml:id="i-d4907ab6932680fe-0">
              Något som jag tycker är tråkigt och som framgick i programmet
              Uppdrag granskning är att vi i varje fall hittills inte har sett
              att någon låntagare har ifrågasatt om man inte blir ett offer
              för ocker. En sådan bestämmelse finns faktiskt kvar i vår lagstiftning.
              Visserligen har den inte hanterats särskilt mycket under 1980-
              och 1990-talen och hittills under 2000-talet. Men den finns kvar.
              Jag drömmer om att någon låntagare vågar göra en invändning i
              domstol.
            </seg>
            <seg xml:id="i-5a4247df26284cb6-0">
              En kronofogde har uttalat att sms-lånen är en motorväg rakt in
              i skuldfällan. Som många känner till har vi ett arbete i gång
              där inte minst jag själv har fått på min lott att titta närmare
              på frågan om överskuldsatta personer i vårt land hur många de
              är, varför de är överskuldsatta och varför skuldsaneringslagen
              inte fungerar tillräckligt. I den delen tycker jag att vi har
              ett väldigt gott arbete i gång; naturligtvis tycker jag det.
            </seg>
            <seg xml:id="i-38cfa7dc7ecc8b6f-0">
              Jag tycker också att det svar som justitieministern här i dag
              har givit oss att man arbetar med de här frågorna, bland annat
              frågan om kreditprövningen, i departementet är väldigt bra. Jag
              hoppas att det finns möjligheter för departementet att inom en
              ganska snar framtid komma vidare.
            </seg>
          </u>
          <note type="speaker" xml:id="i-e6179350ef842b7c-0">
            Anf. 82 ANTI AVSAN (m):
          </note>
          <u who="anti_avsan_b6bfe8" xml:id="i-28b0671fcd02e6e5-2">
            <seg xml:id="i-b2ec05366e0222e1-0">
              Fru talman! Christina Axelssons interpellation är utformad på
              ungefär samma sätt som andra interpellationer i ämnet som har
              ställts företrädesvis till justitieministern.
            </seg>
            <seg xml:id="i-fa0e4a36db87efd6-0">
              I interpellationen uttrycks bekymmer över utvecklingen när det
              gäller snabba krediter, främst sms-lån.
            </seg>
            <seg xml:id="i-0c6428d7fa901dd8-0">
              Frågeställningarna beträffande kreditprövning, kreditgivning
              och snabba lån har många olika aspekter. Några av dessa aspekter
              gäller konsumentskydd, möjligheten att ta upp lån på en marknad
              samt den enskildes rättshandlingsförmåga och personliga ansvar
              å den ena sidan och kreditgivarens ansvar å den andra sidan. Det
              finns också, som Jan Ertsborn tidigare var inne på, regler i avtalslagen
              som skulle kunna tillämpas i dessa situationer, bland annat bestämmelsen
              om ocker.
            </seg>
            <seg xml:id="i-eb1de00e3f112e5d-0">
              Utöver reglerna i avtalslagen finns det ett antal bestämmelser
              i konsumentkreditlagen. Enligt den lagen innebär god kreditgivningssed
              att även konsumentens intressen ska tas till vara med tillbörlig
              omsorg. Innan en kredit beviljas ska kreditprövning ske. Det finns
              i och för sig vissa undantag för engångskrediter med kortare kredittider,
              om kreditbeloppet ska betalas på en gång eller vid krediter som
              rent allmänt avser mindre belopp.
            </seg>
            <seg xml:id="i-ec52ecfd54fc65ae-0">
              Det är förvisso korrekt att sms-lån typiskt sett faller utanför
              kravet på kreditprövning, men skälet till det undantaget i konsumentkreditlagen
              är enligt förarbetena en bedömning med utgångspunkten att risken
              normalt är liten för att sådana krediter skulle medverka till
              konsumenters överskuldsättning. Nu kan vi säga att även små lån
              nog många gånger kan vara bekymmersamma, inte minst för personer
              som redan befinner sig i ekonomiskt svåra situationer. Om någon
              befinner sig i en sådan svår situation ligger det nära till hands
              att acceptera sämre lånevillkor än vad andra personer skulle ha
              accepterat.
            </seg>
            <seg xml:id="i-c1acd3aded92e6b7-0">
              För närvarande pågår, som tidigare nämnts, ett arbete inom EU
              gällande konsumentkreditdirektivet. Det föreslagna direktivet
              är ett så kallat maximidirektiv med syfte att åstadkomma fullständig
              harmonisering inom det reglerade området. Enligt förslaget till
              direktiv ska kreditgivaren göra en prövning av konsumentens kreditvärdighet
              på grundval av de korrekta upplysningar som konsumenten lämnat
              och i förekommande fall genom sökning i relevanta databaser.
            </seg>
            <seg xml:id="i-346fa965d07a020f-0">
              Konsumentkreditdirektivet ska snart behandlas i Europaparlamentet
              för andra gången. Så sent som i går behandlades lagstiftningsresolutionen
              i utskottet för den inre marknaden och konsumentskydd. En av frågorna
              som behandlades gällde den undre gränsen för direktivets tillämpningsområde,
              alltså var den ska gå. Gränserna som diskuteras är 200 euro eller
              500 euro. Om direktivet också ska träffa krediter med lägre belopp,
              till exempel sms-lån, kan man tycka att 200 euro vore en rimlig
              undre gräns. Det intressanta i sammanhanget är dock att Christina
              Axelssons kamrater i den socialdemokratiska gruppen i utskottet
              inte röstade för den lägre nivån, utan för 500 euro som nedre
              gräns.
            </seg>
            <seg xml:id="i-058cfec30512a284-0">
              Fru talman! Christina Axelsson bör kanske börja med att diskutera
              frågan med sin partigrupp i Europaparlamentet eftersom frågan
              är i skarpt läge där.
            </seg>
          </u>
          <note type="speaker" xml:id="i-0161bd4c120e03c3-0">
            Anf. 83 EGON FRID (v):
          </note>
          <u who="egon_frid_c86215" xml:id="i-1bca4e941102df2a-3">
            <seg xml:id="i-65c7f1059237084c-0">
              Fru talman! Jag har även tidigare diskuterat sms-lån och snabblån
              med justitieministern, både genom interpellationer i kammaren
              och i form av skriftliga frågor, och jag vill ansluta mig till
              Christina Axelssons kritik av sms-lånen som företeelse.
            </seg>
            <seg xml:id="i-ad45c4611d5f9d54-0">
              Att göra sms-lånen till en EU-fråga är lite märkligt, eftersom
              det är angeläget att här hävda nationell rätt. Den borde vara
              så snabb och funktionell att vi själva kunde justera sådana tråkiga
              företeelser. Smarta affärsidéer uppfinns för att kunna kringgå
              lagstiftningen, och i dag missbrukas konsumentkreditlagen genom
              att dessa företag lägger sig på just mindre engångskrediter. Dessutom
              har lånen en avgift i stället för ränta.
            </seg>
            <seg xml:id="i-06cab020304c9218-0">
              Det är uppenbart att regeringen behöver agera mot denna snabbt
              växande företeelse. Den är ju så ny att ni knappast kan beskylla
              den tidigare regeringen för den, och nu är den i ett skarpt läge.
              Med tanke på att det är unga konsumenter som genom de smarta affärsidéerna
              utnyttjas till att använda sådana nya kreditmöjligheter måste
              den nuvarande regeringen agera. Konsumenterna behöver hjälp och
              stöd så att de inte ska kunna få dessa krediter.
            </seg>
            <seg xml:id="i-8ef9ba0e7fffffe3-0">
              Det är naturligtvis bara att ansluta sig till de argument som
              Christina Axelsson och Jan Ertsborn använder när de beskriver
              företeelsen som sådan. Det visar vilka goda skäl det finns att
              vara kritisk mot den. Givetvis vill de som kommit på den smarta
              affärsidén fortsätta att använda sig av den och tycker att en
              smart affärsidé ska stödjas i stället för att ifrågasättas, motarbetas
              och stoppas. När kreditgivarna kringgår lagstiftningen för att
              genom snabba konsumentkrediter nå nya kunder och få dem att kortsiktigt
              konsumera, och när de uppenbarligen inte har någon logisk möjlighet
              att kunna betala tillbaka lånet inom en månad med tanke på den
              höga avgift som lånet har, bör regeringen agera för att stoppa
              det hela.
            </seg>
            <seg xml:id="i-f8b1213b0c5e0cd7-0">
              Personligen tycker jag att regeringen haft tillräckligt med tid
              på sig för att tillsammans med olika statliga myndigheter agera
              för att täppa till möjligheten för snabbkrediterna och pröva möjligheten
              att kunna hävda att det är fråga om ocker just för att avgifterna
              har en sådan hög effektiv ränta på årsbasis. Det borde alltså
              vara möjligt att hävda att kreditprövning ska ske även vid mindre
              krediter.
            </seg>
            <seg xml:id="i-fa2866316050a433-0">
              Jag hoppas att Beatrice Ask inte gör detta till en EU-fråga,
              utan att regeringen använder den nationella lagstiftningen för
              att stoppa de här företagen. Alternativet är att ändra i lagstiftningen
              så att de inte har möjlighet att fortsätta att använda sig av
              dessa så kallade smarta affärsidéer.
            </seg>
          </u>
          <note type="speaker" xml:id="i-7e9a6cca2243a629-0">
            Anf. 84 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-9">
            <seg xml:id="i-f70a7299ed0eeb15-0">
              Fru talman! Låt mig börja med att säga att jag tror att det är
              viktigt att driva den här frågan i EU av det enkla skälet att
              det som händer på Internet också händer i Sverige. Om Sverige
              låste allt skulle det inte hjälpa. Folk skulle kunna låna i alla
              fall, på något annat sätt.
            </seg>
            <seg xml:id="i-515da77ce06e06b7-0">
              Låt mig också säga att man i dag i inremarknadsutskottet diskuterat
              konsumentkreditdirektivet och alldeles särskilt noterat den debatt
              och de erfarenheter vi har i Sverige. Vi får hoppas att man landar
              på 200 euro, bland annat för att man pekat på den svenska situationen.
              Det skulle i så fall inkludera de lägre beloppen, som det ju ofta
              handlar om. Även om så inte skulle ske finns det möjligheter för
              oss att göra något, men jag tror att det vore bra med en bastant
              ordning också på europeisk nivå.
            </seg>
            <seg xml:id="i-f00e84c3f3dd73e7-0">
              Christina Axelsson säger att det tar för lång tid och att vi
              måste göra något här hemma. Så särskilt lång tid tycker jag emellertid
              inte att det har tagit. Vi kan inte hasta fram lagstiftningsåtgärder.
              Däremot har myndigheter och andra agerat i dessa frågor. Konsumentverket
              har drivit två mål i Marknadsdomstolen; målen avgjordes i juli.
              Man har därmed fått en del riktlinjer vad gäller marknadsföringen,
              även om det kanske inte var det som jag tror att interpellanten
              hade önskat.
            </seg>
            <seg xml:id="i-dc51acd96aecafc2-0">
              Konsumentverket har också skrivit och framfört synpunkter till
              regeringen den 31 augusti, vilket vi tar på stort allvar, som
              jag nämnde tidigare. Dessutom har Konsumentverket och Kronofogdemyndigheten
              satsat på information till unga och på ett samarbete med skolorna
              för att informera om lån, regler och annat. Vidare har Konsumentverket
              gjort en kartläggning på Internet i syfte att få kunskap om varför
              ungdomar tar dessa lån samt underlag för att veta hur de ska arbeta
              proaktivt. Jag tycker alltså att det görs en del bra saker.
            </seg>
            <seg xml:id="i-70e52ac48a8e64f7-0">
              Samtidigt som vi har de här problemen och vi är beredda att agera
              vill jag ändå säga att man får passa sig för att inte bara se
              problemen. Det finns nog också kunder som, trots de här kostnaderna
              och villkoren som finns för de här lånen, uppskattar att det finns
              andra och enklare sätt att låna pengar på än att gå till banken
              och som är beredda att betala för det.
            </seg>
            <seg xml:id="i-b05d12084c461a66-0">
              Jag tycker inte att man ska moralisera över det. Det kan väl
              vara en bra möjlighet. Men jag tycker att vi ska se över låneformen,
              och det finns då förslag till åtgärder. Det handlar om krav på
              kreditprövning för sms-lånen. Det handlar om strängare krav på
              information om kostnader och reklam före ingående av avtal och
              om att få lite mer tid. Det är, som jag sade i mitt inledningssvar,
              ett arbete som pågår, och där jag tycker ändå att man agerar någorlunda
              skyndsamt.
            </seg>
            <seg xml:id="i-ea1bc952bb58c292-0">
              Det finns också möjligheter redan i dagens lagstiftning att ingripa
              mot oskäliga avtalsvillkor och förfaranden som innebär ocker.
              Jag tror att det var Jan Ertsborn som lyfte fram det. Frågan om
              kreditocker enligt avtalslagen har man inte prövat i domstol.
              Den har inte varit uppe där. Men jag kan föreställa mig att det
              finns unga som har ingått avtal på grund av lättsinne eller oförstånd,
              och då finns det faktiskt en bestämmelse om ocker, som innebär
              att avtalet är ogiltigt under förutsättning att räntan eller avgiften
              är uppenbart oproportionerlig. Det finns alltså verktyg för att
              hantera detta.
            </seg>
            <seg xml:id="i-e4bce487878c4fc4-0">
              Vi gör, som sagt, en hel del saker. Det är väl viktigt att vi
              gör det, men jag tror att vi också måste se till att vi på EU-nivå
              får direktiv som är bastanta.
            </seg>
          </u>
          <note type="speaker" xml:id="i-09bd1ad103c871f1-0">
            Anf. 85 CHRISTINA AXELSSON (s):
          </note>
          <u who="christina_axelsson_dbffdb" xml:id="i-be8740292770d680-1">
            <seg xml:id="i-8fff692c83bc7c41-0">
              Fru talman! Jag kan hålla med Beatrice Ask om att det är viktigt
              att vi får bastanta EU-direktiv och att de nogsamt prövas och
              diskuteras. Det är bra också att myndigheterna agerar. Jag tänker
              på de här webbaserade frågorna, som man har haft under oktober
              månad. Det ska verkligen bli spännande att se vad de kommer fram
              till. Och Kronofogdemyndigheten har haft information på en community
              som heter Apberget.
            </seg>
            <seg xml:id="i-2b4b7d9d57784cb8-0">
              Det man hela tiden återkommer till är den här snabbheten. Det
              är många gånger därför man väljer den här typen av lån. Men även
              om vi ska ha bra EU-direktiv, som vi alla ska rösta för, oavsett
              vilket parti vi tillhör, är det viktigt att vi också i Sverige
              har en ordentlig lagstiftning vad gäller den information som man
              får innan man ingår ett sådant här avtal.
            </seg>
            <seg xml:id="i-672a7aeb34c35cd1-0">
              Jag har också tittat på det här med ocker och hur man ska kunna
              bedöma det. Vad jag förstår är något fall uppe nu där man ändå
              håller på att pröva om det faktiskt ska gå. Jag vet inte hur det
              kommer att gå med det. Men det är viktigt att vi tar till de redskap
              vi har. Vi vet ju att det innan vi har fått ett EG-direktiv på
              det här området kommer att rinna ganska mycket vatten under broarna,
              och det kommer att bli många fler ungdomar som hamnar i det här
              låneträsket.
            </seg>
            <seg xml:id="i-9cae8a947bd7bfdd-0">
              Det är förresten inte bara ungdomar. Jag hade några gästar i
              riksdagen i dag från Långholmens folkhögskola som kunde vidimera
              att det är ganska vanligt över huvud taget bland personer som
              kanske inte har så mycket pengar att röra sig med. Det är då ett
              enkelt sätt och också ett sätt att slippa ifrån den här kreditprövningen.
            </seg>
            <seg xml:id="i-7d1484fd9b1697bf-0">
              Kronofogdemyndigheten har visat att av dem som är anmälda för
              att de inte har betalat sina sms-lån är det hela 60 procent som
              sedan tidigare har en anmärkning på sig. Därför vore det, tycker
              jag, ganska enkelt att säga att det måste vara någon typ av kreditprövning
              innan man kan göra det här. Och man ska naturligtvis inte kunna
              få pengarna så snabbt. Det måste gå någon dag eller så, så att
              man hinner tänka: Måste jag verkligen köpa det här som jag blev
              så sugen på när jag såg det i skyltfönstret?
            </seg>
            <seg xml:id="i-61f11cf23aa96390-0">
              Jag tror också, precis som ministern säger, att det är många
              ungdomar som tar den här typen av lån i oförstånd. Då måste vi
              också se till att vi hjälper de ungdomarna så mycket det bara
              går med en korrekt information, så att de verkligen får veta att
              det inte är gratis om de lånar 500 kronor en månad. Det kostar
              39 kronor. 39 kronor av 500 blir ganska många procent, om man
              räknar på årsbasis i räntekostnader. Jag tycker att vi kan kräva
              av de här företagen att de ger en korrekt varuinformation om de
              tjänster som de erbjuder ungdomarna. Där skulle vi kunna börja,
              tycker jag.
            </seg>
          </u>
          <note type="speaker" xml:id="i-09a505bbda6fde3a-0">
            Anf. 86 JAN ERTSBORN (fp):
          </note>
          <u who="jan_ertsborn_202f6d" xml:id="i-735a667d69362db4-1">
            <seg xml:id="i-5653e4be12d70570-0">
              Fru talman! För att inte på något vis bli missförstådd och felciterad
              i framtiden vill jag betona att mitt inlägg inte hade till syfte
              att vi skulle förbjuda några sms-lån, utan min inställning är
              att det ska finnas en avtalsfrihet i det här landet där även sms-lån
              kan fungera, men vi behöver ha några villkor i samband med tagande
              av sådana här snabba lån. De villkoren, menar jag, är motiverade
              av att det finns personer som väldigt lätt faller för frestelser,
              som inte tänker efter och som helt enkelt behöver samhällets stöd
              när det gäller att tänka efter innan man ingår ett oförmånligt
              avtal.
            </seg>
            <seg xml:id="i-23fdb71ff73cf77f-0">
              Jag tycker mig ha fått klara besked av justitieministern om att
              man överväger frågan om kreditprövning och informationsskyldighet
              när det gäller den effektiva räntan. Jag är övertygad om att det
              kan vara tillräckliga åtgärder för att stötta de här personerna
              som lätt faller för sådana här erbjudanden. Jag ser fram emot
              ett arbete och ett resultat från departementet och hoppas att
              det ska komma tämligen fort.
            </seg>
          </u>
          <note type="speaker" xml:id="i-a7d4743b2e50e438-0">
            Anf. 87 ANTI AVSAN (m):
          </note>
          <u who="anti_avsan_b6bfe8" xml:id="i-28b0671fcd02e6e5-3">
            <seg xml:id="i-c9f2c0c103efdd17-0">
              Fru talman! Jag kan väl passa på att nämna att den klassiska
              ockersituationen kallas för kreditocker. En sådan ockersituation
              kännetecknas av en låntagare som befinner sig i trängande behov
              av att snabbt förstärka sin ekonomi, vilket långivaren utnyttjar
              genom att låna ut pengar till en oskäligt hög ränta. När man hör
              hur de här lånen upptas tycker man ju att det låter ganska likt
              det som är den här klassiska ockersituationen.
            </seg>
            <seg xml:id="i-d3c22f27b26b7a39-0">
              När det gäller frågan som sådan är det en fråga för EU, alldeles
              oavsett vad vi tycker om det. Och det är nog bra med tanke på
              att saker och ting, inte minst via Internet, rör sig över gränserna.
            </seg>
            <seg xml:id="i-6ede838812a30404-0">
              Det talades om insikt förut. En sådan insikt bör också omfatta
              lagstiftningsprocessen, inte bara i Sverige, utan även i Europa.
              Jag har svårt att se att det nu finns några skäl att föregripa
              konsumentkreditdirektivet. Vi vet ju inte var gränsen ska gå för
              direktivets undre tillämpningsområde. Dessutom är det ett maximidirektiv
              som syftar till full harmonisering. Innan direktivet är beslutat
              vet vi inte heller med bestämdhet hur kreditprövningen ska ske.
            </seg>
            <seg xml:id="i-32972c573fa57e8b-0">
              Men med tanke på att det här är ett reellt problem som för övrigt
              civilutskottet också ska beröra i en utfrågning i slutet av januari
              nästa år är nog min uppfattning att det finns goda skäl att överväga
              200 euro som nedre gräns, om vi talar om direktivet. I andra hand
              finns det ju möjlighet att återkomma på nationell nivå också under
              direktivets gräns, i nationell lagstiftning. Men vi får avvakta
              direktivet först. Och jag har full tilltro till regeringens arbete
              när det gäller den här frågan.
            </seg>
          </u>
          <note type="speaker" xml:id="i-88b2d7447fd82dea-0">
            Anf. 88 EGON FRID (v):
          </note>
          <u who="egon_frid_c86215" xml:id="i-1bca4e941102df2a-4">
            <seg xml:id="i-c3f1177c612a495c-0">
              Fru talman! Ja, det vore ju synd om frågan avgörs före utfrågningen
              i civilutskottet den sista januari, för då får vi ställa in vår
              utfrågning. Vi kan ju skjuta på den tills efter det. Jag förstår
              logiken i Anti Avsans resonemang där.
            </seg>
            <seg xml:id="i-ff38ea05bef4b158-0">
              Mitt inlägg ska heller inte missuppfattas. Jag vill förbjuda
              sms-lån som företeelse. Jag tycker att det är beklämmande när
              kreditinstitut finansierar sin verksamhet med ytterligare spektakulära
              och tveksamma krediter, som sms-lånen är.
            </seg>
            <seg xml:id="i-aa309a1da14bffbd-0">
              Vi vet att det finns inkassoföretag som finansierar sin verksamhet,
              eller rättare sagt använder sin vinst till utlåning, via sms-lån.
              Det tycker jag visar vilken låg och tveksam nivå som kreditmarknaden
              har hamnat på. Att den behöver regleras ytterligare genom en skärpt
              lagstiftning är uppenbart.
            </seg>
            <seg xml:id="i-87530a6a07c685d7-0">
              Jag moraliserar inte över människor som tar sms-lån. Jag moraliserar
              över företag, affärsverksamhet och kreditverksamhet som utnyttjar
              människor som befinner sig i en situation att de snabbt vill låna
              pengar. Då behöver samhället träda in för att skydda dessa människor
              och skapa förutsättningar för att detta inte ska fortgå och ske
              som i dag. Då måste vi naturligtvis reglera detta genom en skärpt
              lagstiftning. Jag ser gärna en nationell skärpt lagstiftning som
              sedan kan anpassas vidare, så att vi med stöd av detta får en
              kommande EU-lagstiftning som naturligtvis också kommer att påverka
              Sverige.
            </seg>
            <seg xml:id="i-20123642a7d7806e-0">
              Sms-lånen är kanske inte lika gränsöverskridande som Internethandeln.
              Men snabbkrediter via Internet kan jämställas med sms-lån.
            </seg>
            <seg xml:id="i-e93adc1b51f20109-0">
              Men jag hoppas att regeringen skyndsamt förändrar lagstiftningen,
              så att sms-lånen kan stoppas.
            </seg>
          </u>
          <note type="speaker" xml:id="i-fe302e3d115d17a6-0">
            Anf. 89 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-10">
            <seg xml:id="i-0fc8732ddc2c841a-0">
              Fru talman! Jag är angelägen om att denna fråga ska hanteras
              skyndsamt. Jag tror att det är väldigt bra att de besked som jag
              har fått i dag från EU är att en uppgörelse mellan parlamentet
              och rådet är nära förestående. Det innebär att ett beslut kan
              komma någorlunda snabbt. Det tror jag är väldigt bra. Det ger
              oss ledning i det agerande som vi planerar och bereder från departementets
              sida och som jag har nämnt.
            </seg>
            <seg xml:id="i-fb7ef7fcb5d465bd-0">
              Jag ska bara avslutningsvis ta upp det som Christina Axelsson
              nämner om att snabbheten är ett problem. Vi är överens om det.
              Internet och många andra moderna företeelser i vårt samhälle präglas
              av väldigt hög hastighet. Snabba cash är inte bara en bok, det
              är lite grann en livsstil och en attityd också.
            </seg>
            <seg xml:id="i-aa5f5fe5eb1100f8-0">
              Detta är ett stort problem, och jag tror att riksdagen har ett
              ansvar att fundera över vad man kan göra för att bidra till att
              ändå se till att människor tar sig tid till eftertanke. En del
              kan vi göra. Men jag tror också att det ligger ett stort ansvar
              i detta med informationsgivning och annat. Det är ändå på det
              sättet att någonstans kan man inte komma undan att även i det
              moderna samhället med hög hastighet, nya kommunikationskanaler
              och många som vill agera snabbt och erbjuda sina tjänster måste
              var och en kunna ta ett ganska stort personligt ansvar. Detta
              är svårt, och det är svårt för unga människor. Vi har ett ansvar
              för att arbeta mot alla dessa typer av frestelser också. Jag tror
              inte att vi kan skydda medborgarna mot precis allting därför att
              då förbjuder vi också det som kan vara bra erbjudanden.
            </seg>
            <seg xml:id="i-54ec2a57f9953d66-0">
              Men jag har förstått av debatten att riksdagsledamöter som har
              engagerat sig i denna fråga egentligen inte är ute efter att förhindra
              en ny tjänst utan att faktiskt se till att vi har ett modernt
              regelverk som gör att också denna typ av verksamhet fungerar enligt
              ordning-och-reda-principen och utifrån de värderingar och villkor
              som vi har haft för annan typ av långivning. Det är väl en ganska
              bra hållning?
            </seg>
            <seg xml:id="i-6724c66eb5e7de6c-0">
              Vi har, som sagt, ett arbete i gång på departementet för att
              titta på frågan utifrån den svenska ståndpunkten. Men jag hoppas
              på ett snabbt beslut i EU också eftersom det underlättar. Om det
              sedan skulle göra att det känns lite fånigt att ha denna hearing
              i civilutskottet återstår att se. Jag tror att det är ett väldigt
              bra initiativ därför att det finns aspekter på dessa frågor som
              jag tycker att man mycket väl kan diskutera i riksdagen. Vi från
              departementet är i alla fall intresserade av att ta del av den
              utfrågning som är planerad.
            </seg>
          </u>
          <note type="speaker" xml:id="i-a3a8322f34e54c9e-0">
            Anf. 90 CHRISTINA AXELSSON (s):
          </note>
          <u who="christina_axelsson_dbffdb" xml:id="i-be8740292770d680-2">
            <seg xml:id="i-5a210b32c73bc66e-0">
              Fru talman! Tack så mycket, ministern. Jag hoppas verkligen att
              du nu tar med dig detta tillbaka till departementet. Man märker
              ju här att vi är ganska eniga om att vi ytterst vill skydda konsumenterna
              ungdomarna.
            </seg>
            <seg xml:id="i-6b02bf0cea1badba-0">
              När vi talar om vad man gör åt detta måste jag säga att ABF i
              min hemkommun Huddinge glädjande nog faktiskt har blivit beviljade
              en del pengar från Konsumentverket just för att öka kunskaperna
              om sms-lån, om mobilräkningar, om räntefria lån och hur man undviker
              skuldfällan. Det känns stimulerande att få jobba tillsammans med
              dem i den frågan.
            </seg>
            <seg xml:id="i-f13f725ad71518ab-0">
              Jag hoppas att ministern nu ändå tar detta till sig och faktiskt
              ser till att någonting händer. Jag är nämligen orolig för att
              många när de börjar höra Bjällerklang och så vidare ute i shopparna
              griper detta halmstrå för att köpa det som är så åtråvärt och
              som de så gärna vill ge till någon. Men det kan komma väldigt
              mycket surt efter, och det är det ingen som är betjänt av, vare
              sig myndigheterna eller de personer som blir drabbade. Sjysta
              villkor med en tjänst ja. Men man måste se till att det blir riktigt,
              och det är det som vi efterfrågar. Och där tycker vi att departementet
              får skynda på det arbete som man har inlett. Men detta måste till
              fort, och vi kan inte dra detta i långbänk.
            </seg>
          </u>
          <note xml:id="i-e51dd6afede2154a-8">
            Överläggningen var härmed avslutad.
          </note>
          <note xml:id="i-b0f658d450cc4687-0">
            12 § Svar på interpellationerna 2007/08:186, 218 och 230 om anställdas
            meddelarfrihet i skattefinansierad verksamhet
          </note>
          <note type="speaker" xml:id="i-87b4fd766f21797d-0">
            Anf. 91 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-11">
            <seg xml:id="i-88ee0189cdac47c5-0">
              Fru talman! Elina Linna har frågat mig vilka åtgärder jag avser
              att vidta för att
            </seg>
            <seg xml:id="i-3e60cb0a6744a6af-0">
              Ylva Johansson har frågat socialministern vilka åtgärder han
              avser att vidta för att säkerställa patientsäkerheten genom att
              ge anställda hos privata utförare som utför skattefinansierad
              verksamhet inom vård och omsorg ett meddelarskydd som överensstämmer
              med det som gäller inom offentligt utförd vård och omsorg.
            </seg>
            <seg xml:id="i-fef228470c445905-0">
              Eva Olofsson har frågat äldre- och folkhälsoministern om hon
              avser att
            </seg>
            <seg xml:id="i-9998d270706edc42-0">
              Arbetet i regeringen är så fördelat att det är jag som ska svara
              på dessa interpellationer. Frågorna är nära förknippade med varandra,
              och jag har valt att besvara dem i ett sammanhang.
            </seg>
            <seg xml:id="i-90ae912e64735266-0">
              Yttrande- och informationsfrihet är grundläggande principer i
              det konstitutionella systemet. Meddelarfrihet tillkommer alla,
              och den har bland annat genom reglerna om anonymitetsskydd och
              förbudet mot straffrättsliga sanktioner ett grundläggande skydd
              i tryck- och yttrandefrihetsgrundlagarna. Det är alltså inte så
              att anställda inom den privata sektorn saknar meddelarfrihet.
              I vissa företag med stark anknytning till det allmänna gäller
              dessutom samma meddelarskydd som för offentligt anställda. Det
              gäller dels företag som ägs av kommuner och landsting, dels andra
              enskilda rättssubjekt som har anförtrotts uppgifter som innefattar
              myndighetsutövning. Grundlagsregleringen ger emellertid inte övriga
              privatanställda samma skydd som offentliganställda mot ingrepp
              från arbetsgivaren.
            </seg>
            <seg xml:id="i-1b779e8725381687-0">
              Frågan om det är möjligt att generellt stärka skyddet för privatanställdas
              meddelarfrihet har utretts tidigare, och frågan har diskuterats
              i varje fall sedan 1980-talet. Möjligheterna att förstärka meddelarskyddet
              för privatanställda har bland annat övervägts av den regering
              som Ylva Johansson satt i. De förslag som har lagts fram i den
              riktningen har emellertid mötts av omfattande kritik från remissinstanserna,
              och den tidigare socialdemokratiska regeringen valde att inte
              gå vidare med något sådant förslag.
            </seg>
            <seg xml:id="i-db171ea138bd16ea-0">
              De invändningar som man har fört fram mot förslagen är flera.
              För det första är det väldigt svårt att reglera all verksamhet
              offentlig och privat på samma sätt eftersom det finns så stora
              skillnader mellan verksamheterna. En sådan skillnad är att lojalitets-
              och tystnadsplikten på den privata arbetsmarknaden är avtalsreglerad.
              Ett generellt förbud för arbetsgivare att vidta arbetsrättsliga
              åtgärder mot en anställd som avslöjar uppgifter som han eller
              hon har förpliktat sig att hemlighålla skulle utgöra ett ingrepp
              i avtalsfriheten och komma i konflikt med den grundläggande principen
              om att ingångna avtal ska hållas.
            </seg>
            <seg xml:id="i-017863b82b98268f-0">
              För det andra har privata företag ett större behov än det allmänna
              att av konkurrensskäl kunna hemlighålla uppgifter om verksamheten.
              Det finns en uppenbar risk för att företagens konkurrensförmåga
              försvagas om de inte har möjlighet att upprätthålla avtal om sekretess.
            </seg>
            <seg xml:id="i-9e2f52e5640e9bfc-0">
              För det tredje är skyddet för meddelarfriheten en del av offentlighetsprincipen
              som gäller för statlig och kommunal verksamhet. Det är förenat
              med avsevärda problem att bryta ut endast en del av det offentligrättsliga
              regelverket och föra över det till privat verksamhet.
            </seg>
            <seg xml:id="i-6c903ffc52a94f3a-0">
              Interpellanternas frågor är ställda framför allt mot bakgrund
              av den verksamhet som bedrivs inom vård och omsorg. Flera händelser
              har på senare tid blivit offentliga. Det gäller både inom verksamhet
              som bedrivs av privata utförare och kommunalt bedriven verksamhet.
              Det finns alltså inte något stöd för att påstå att det just är
              en förstärkt meddelarfrihet som utgör det bästa skyddet mot eventuella
              missförhållanden. Insyn och kvalitet i offentligt finansierad
              verksamhet, inte minst inom vård och omsorg, måste i stället garanteras
              på andra sätt.
            </seg>
            <seg xml:id="i-688d466baddd7eb4-0">
              Jag vill här särskilt framhålla att kommuner och landsting som
              sluter avtal med någon annan om vården av en kommunal angelägenhet
              har kvar huvudmannaskapet för uppgiften och därigenom också det
              yttersta ansvaret för verksamheten. Huvudmannen ska se till att
              den anlitade entreprenören uppfyller de bestämmelser som gäller
              för verksamheten. Vid sådana avtal ska den upphandlande kommunen
              eller landstinget beakta intresset av att allmänheten kan få insyn
              i hur verksamheten utförs. Det är därmed huvudmännens ansvar att
              i samband med upphandling ställa krav om till exempel återrapportering.
            </seg>
            <seg xml:id="i-756f97ea6168f1f8-0">
              Inom hälso- och sjukvården finns det också särskilda regler med
              anmälningsplikt för anställda för att garantera patientsäkerheten
              och för att eventuella missförhållanden uppmärksammas och åtgärdas.
              Oavsett driftsform ska hälso- och sjukvårdspersonal rapportera
              till vårdgivaren om en patient i samband med hälso- och sjukvård
              drabbats av eller utsatts för risk att drabbas av allvarlig skada
              eller sjukdom. Det är sedan vårdgivaren som bedömer om en anmälan
              enligt lex Maria ska göras. Inom socialtjänsten finns vidare en
              skyldighet att anmäla allvarliga missförhållanden, lex Sarah.
              Den gäller också oavsett driftsform för dem som är anställda eller
              dem som är verksamma i omsorgen om äldre eller människor med funktionshinder.
            </seg>
            <seg xml:id="i-30bec3431aa06bab-0">
              Frågor om kvalitet i vård och omsorg är prioriterade frågor inom
              regeringens arbete. Det innebär bland annat att det görs satsningar
              för att förbättra informationen och uppföljningen avseende både
              offentliga och privata utförare. Några generella åtgärder för
              att förstärka privatanställdas meddelarfrihet är dock inte aktuella.
            </seg>
          </u>
          <note type="speaker" xml:id="i-792476aa4d29c3ab-0">
            Anf. 92 ELINA LINNA (v):
          </note>
          <u who="elina_linna_aed53b" xml:id="i-ac79eb8b785ea0bc-0">
            <seg xml:id="i-be90eaf7f28079da-0">
              Fru talman! Jag vill tacka justitieministern för svaret, men
              jag måste säga att det verkar märkligt att justitieministern över
              huvud taget inte ser något problem med de olika möjligheter som
              de offentligt respektive privat anställda inom vård och omsorg
              har för att kunna påtala missförhållanden på arbetsplatserna.
              Nu talar vi alltså om verksamheter som finansieras med offentliga
              medel. Inom kommunala eller landstingsdrivna verksamheter har
              de anställda så kallad meddelarfrihet som innebär att de kan påtala
              missförhållanden på arbetsplatsen till massmedierna och att arbetsgivaren
              är förbjuden att efterfråga källan och komma med sanktioner.
            </seg>
            <seg xml:id="i-dfb33bded03aa246-0">
              Som privatanställd har man inte det skyddet. Arbetsgivaren får
              undersöka vem som har sagt och gjort vad, och de anställda kan
              drabbas av exempelvis löneavdrag eller uppsägning. Detta faktum
              hotar såväl kvaliteten på vården som insynen och den demokratiska
              granskningen.
            </seg>
            <seg xml:id="i-ca36504473e5e030-0">
              Men detta verkar inte bekymra justitieministern som i stället
              är bekymrad över att företagens konkurrensförmåga försvagas om
              de inte har möjlighet att upprätta avtal om sekretess.
            </seg>
            <seg xml:id="i-a3fa38afeb63c38a-0">
              Fru talman! Den offentliga sektorn är också utsatt för konkurrens.
              Varför inte låta den grundlagsskyddade rätten att fritt lämna
              uppgifter, exempelvis till medierna, gälla också inom den privata
              sektorn?
            </seg>
            <seg xml:id="i-a0b79bff05fb1fa4-0">
              Jag vill säga till Beatrice Ask: Låt hela det offentligrättsliga
              regelskyddet gälla också för anställda i offentligt finansierad
              verksamhet i privat regi!
            </seg>
            <seg xml:id="i-f72a2ef43253cf1d-0">
              För att Beatrice Ask ska kunna se allvaret i detta tar jag ett
              exempel från det verkliga livet. En anställd vi kan kalla henne
              för Eva varslades för en tid sedan om uppsägning sedan hon tipsat
              Dagens Nyheter om att arbetsgivaren Maria Beroendecentrum AB delade
              ut miljoner av skattebetalarnas pengar till ägarna. Bolaget tog
              reda på att Eva tipsat en journalist på Dagens Nyheter genom att
              gå igenom registret över telefonsamtal från företagets telefoner.
            </seg>
            <seg xml:id="i-a37b8d5660db1c18-0">
              Om Eva hade varit offentliganställd hade hon haft tre olika skydd
              för sin yttrandefrihet.
            </seg>
            <seg xml:id="i-b7b3a71999fb88b6-0">
              För det första är det meddelarfrihetens tystnadsplikt, det vill
              säga om den journalist som tog emot Evas uppgifter hade röjt sin
              källa hade hon till och med kunnat få fängelsedom.
            </seg>
            <seg xml:id="i-34efbb04c74b96b9-0">
              För det andra är det meddelarfrihetens efterforskningsskydd.
              Om Eva hade jobbat på en offentligt driven klinik skulle hennes
              arbetsgivare ha kunnat dömas till fängelse för den efterforskning
              hon gjorde.
            </seg>
            <seg xml:id="i-816130d55338798e-0">
              För det tredje är det yttrandefriheten enligt regeringsformen.
              Offentligt anställda får fritt uttala sig så länge de inte bryter
              mot någon lag.
            </seg>
            <seg xml:id="i-c09adf985b77b349-0">
              I Evas fall gäller endast det första skyddet.
            </seg>
            <seg xml:id="i-37aeec777ac89299-0">
              Fru talman! Jag vill fråga Beatrice Ask: Anser ministern att
              det fanns behov av en starkare meddelarfrihet i Evas fall?
            </seg>
          </u>
          <note type="speaker" xml:id="i-3958c053f486f25c-0">
            Anf. 93 YLVA JOHANSSON (s):
          </note>
          <u who="ylva_johansson_611fd6" xml:id="i-92f38ded98e3fcae-2">
            <seg xml:id="i-0e0fe0903e1d76b1-0">
              Fru talman! Jag tackar justitieministern för svaret, även om
              jag hade hoppats att få svar av socialministern eftersom jag vill
              diskutera patientsäkerhet.
            </seg>
            <seg xml:id="i-edfbd9035c28e6ab-0">
              Hur mycket lidande, för tidig död och ineffektiv användning av
              resurser som brister i patientsäkerheten orsakar inom svensk vård
              och omsorg är det ingen som säkert vet. Men jag tror att alla
              är överens om att det är en underdrift att säga att vi har betydande
              förbättringar att göra på det området. Jag är därför glad att
              den borgerliga regeringen fullföljde de planer som vi hade i den
              socialdemokratiska regeringen om att tillsätta en patientsäkerhetsutredning.
              Vi välkomnar att den är tillsatt och tycker att det är bra.
            </seg>
            <seg xml:id="i-17d09b17984c4e9d-0">
              Många tror att patientsäkerhet handlar om anmälningar enligt
              lex Maria eller lex Sarah. Det gör det bara i mycket liten utsträckning.
              Det handlar om sådana anmälningar där det är uppenbara missförhållanden.
            </seg>
            <seg xml:id="i-12d8f1a741314e14-0">
              I stället handlar patientsäkerhetsarbete om att systematiskt
              se över och gå igenom rutiner, samverkan, utbildning, rapportering
              och mycket annat. Det handlar om att synliggöra brister när det
              gäller till exempel överdriven medicinering för att hålla patienter
              lugna eller överdriven användning av blöjor eller katetrar för
              att hålla personaltätheten nere. Det handlar om alltför korta
              vårdtider som kan leda till risker i nästa del av vårdkedjan.
              Det handlar om brister i rapportering till kvalitetsregister,
              oklar kontroll över journalhantering till exempel, felaktig användning
              av kompetens och väldigt mycket mer.
            </seg>
            <seg xml:id="i-a4f6138371161891-0">
              För att säkerställa att man får en sådan öppen rapportering krävs
              bland annat att personalen kan och vill påtala brister och föreslå
              förändringar. Det finns redan i dag tillkortakommanden och brister
              på det här området inom offentligt driven vård och omsorg. Det
              är sannerligen inte så att allt fungerar bra där i de här avseendena.
            </seg>
            <seg xml:id="i-da38407e34726c03-0">
              Men det finns när det gäller privat driven vård och omsorg en
              uppenbar risk att det kommer att bli ännu sämre, eftersom personalen
              saknar det lagliga skydd som man har i offentligt driven verksamhet.
              Jag tycker att det är upprörande att man kan hänvisa till företagshemligheter
              när det handlar om patienters och vårdtagares säkerhet. Jag tycker
              att i avvägningen mellan företagens behov av att ha hemligheter
              och patienters och vårdtagares behov av att ha öppenhet när det
              gäller rutiner, rapportering och säkerhet måste patientsäkerheten
              väga tyngst.
            </seg>
            <seg xml:id="i-5b0895acdb3eab52-0">
              Det här är inget nytt problem. Det har debatterats många gånger,
              som justitieministern också påpekar. Men problemen har accelererat
              det senaste året genom en ökad användning av privata entreprenörer
              inom vård och omsorg och också genom att flera viktiga stora aktörer
              inte längre i avtal kräver meddelarskydd när de ingår avtal med
              sina entreprenörer. Helsingforss läns landsting är kanske det
              tydligaste exemplet, då det är det landsting som har utan jämförelse
              störst andel privat utförd vård och som nu inte längre, enligt
              tidningsuppgifter, kommer att kräva meddelarskydd i sina avtal.
              Det är klart att det gör problemet svårare.
            </seg>
            <seg xml:id="i-4c1c12b7f1c0ac49-0">
              Beatrice Ask hänvisar i sitt svar till den socialdemokratiska
              regeringens bedömningar. Då skulle jag vilja fråga justitieministern
              om hon också delar de bedömningar som redovisats här i kammaren,
              till exempel den 10 november 2005, då den dåvarande socialdemokratiska
              statsministern sade att han tyckte att det var dags att man nu
              skulle göra en ny översyn av meddelarfriheten så att den också
              kan omfattas av sådan verksamhet som bedrivs i entreprenadregi,
              eller den dåvarande justitieministern, som här i kammaren den
              13 december 2005 också redovisade behovet av en ny översyn av
              den här lagstiftningen i syfte att nå en ökad meddelarfrihet för
              de här personalgrupperna.
            </seg>
            <seg xml:id="i-f691a7681059ce9e-0">
              Jag skulle vilja fråga: Är det inte dags, justitieministern,
              att den utredningen av patientsäkerheten får ett tilläggsdirektiv
              att också se över meddelarskyddets betydelse för patientsäkerheten?
            </seg>
          </u>
          <note type="speaker" xml:id="i-0f02ffd9749958c5-0">
            Anf. 94 EVA OLOFSSON (v):
          </note>
          <u who="eva_olofsson_b34e2b" xml:id="i-416e75e747f44499-23">
            <seg xml:id="i-464bff6827b5adc9-0">
              Fru talman! Tack, justitieministern, för svaret! Jag ställde
              min interpellation till äldreomsorgsminister Maria Larsson.
            </seg>
            <seg xml:id="i-a8a9c7f3fcb3fe9e-0">
              Det blir allt tystare på Sveriges arbetsplatser. När jag såg
              en artikel i Dagens Medicin häromdagen kunde jag läsa att vårdanställda
              tystas när alltmer av sjukvården privatiseras. En demokratisk
              katastrof kallade statsvetarprofessorn Lennart Lundquist det som
              Ylva Johansson nämnde, nämligen att landstinget nu släpper kravet
              på meddelarfrihet. När man ska auktorisera mer än 500 olika privata
              arbetsgivare i Vårdval Helsingfors har man inte med kravet på
              meddelarfrihet och yttrandefrihet för de anställda.
            </seg>
            <seg xml:id="i-f158e1df14668f2e-0">
              I början av november var jag med några vänsterpartister på Ljungby
              lasarett, som ska privatiseras efter att man har rustat upp det.
              Först när fem av mediecheferna i länet hade skrivit ett öppet
              brev och frågat hur man hade tänkt göra med meddelar- och yttrandefriheten
              när ett av två sjukhus skulle komma att vara privat reagerade
              ansvariga politiker.
            </seg>
            <seg xml:id="i-c9d083f2f928af5e-0">
              I Västmanland kom frågan upp efter att närsjukvårdsprogrammet
              klubbats. Nu försöker man få in det här i efterhand. Det är ju
              bättre än ingenting.
            </seg>
            <seg xml:id="i-ea67bc3ad9843ab8-0">
              I Nacka och Nacka Hemtjänst, som jag besökte i går, kommer snart
              hela hemtjänsten att vara privat. I princip ingen offentlig hemtjänst
              kommer att finnas kvar. Mer än hälften av företagen har inga kollektivavtal.
              Där finns inte heller meddelarfriheten med.
            </seg>
            <seg xml:id="i-0786f4be9e21a169-0">
              I Nerikes Allehanda, nu i veckan, fick kommunalrådet Rasmus Persson
              i Örebro på pälsen rejält då han hävdade att det redan finns lagar
              som gör att personalen vid demensboendet ska anmäla missförhållanden,
              och alltså behövs inte meddelarfrihet när kommunen lägger ut demensboendet
              Elgströmska huset på entreprenad. Och, fru talman, det är ju samma
              argument som statsrådet Beatrice Ask använder: Lex Maria finns,
              och lex Sarah finns.
            </seg>
            <seg xml:id="i-a6cb9e00e1e14a18-0">
              Sarah Wägnert blev en vardagshjälte när hon vände sig till tv:s
              nyhetsprogram Rapport och avslöjade missförhållandena på ett privat
              äldreboende, och hon sade upp sig samtidigt från sin provanställning
              och räknade med att hon inte skulle få vara kvar. Hon fick en
              lag efter sig, men den lagen innebär inte att privatanställda
              har rätt att gå till medierna eller rätt att yttra sig om missförhållanden
              utan att riskera att råka ut för repressalier. Den innebär att
              man ska gå till sin arbetsgivare och säga att det finns ett missförhållande.
              Det är kanske arbetsgivaren som har orsakat missförhållandet.
              Denna lag ersätter alltså inte yttrandefriheten.
            </seg>
            <seg xml:id="i-2bd91225ab1171ba-0">
              Sarah Wägnert blev alltså en hjälte, och, som Elina Linna nämnde,
              den person som vi kallar Eva och som gick till Dagens Nyheter
              och berättade vad man använde skattepengarna till på Maria Beroendecentrum,
              hon blev varslad om uppsägning.
            </seg>
            <seg xml:id="i-fc21cec7e32b9886-0">
              Fru talman! Jag skulle verkligen vilja fråga Beatrice Ask: Anser
              du verkligen att lex Sarah och lex Maria gör att det finns samma
              möjligheter för anställda i privat äldreomsorg och hälso- och
              sjukvård att påtala missförhållanden som det finns i det offentliga,
              och varför ska den rätten inte finnas? Varför ska inte äldre som
              finns i privat äldreomsorg och deras anhöriga kunna ha den tryggheten
              och veta att personalen har rätt att reagera på missförhållanden
              att personalen har yttrandefrihet? Varför ska denna skillnad finnas?
              Det skulle jag vilja ha svar på av justitieministern.
            </seg>
          </u>
          <note type="speaker" xml:id="i-92845130bed1838c-0">
            Anf. 95 FINN BENGTSSON (m):
          </note>
          <u who="unknown" xml:id="i-348aa96b819c62e6-12">
            <seg xml:id="i-1ceb6e8d9b681089-0">
              Fru talman! Dessa interpellationer tar upp ett mycket viktigt
              ämne. De berör nämligen ytterst patientsäkerheten inom hälso-
              och sjukvården och äldreomsorgen samt för klienter inom socialtjänsten.
              Här har alliansregeringen ett pågående arbete för att komma med
              en proposition, vilket inte den förra regeringen förmådde.
            </seg>
            <seg xml:id="i-90b1d2d8ddb9a9cf-0">
              När det är tre stycken vänsterorienterade frågeställare skjuter
              man tyvärr in sig på helt fel saker. Som så tydligt framgår av
              ministerns svar kunde inte ens en av interpellanterna i regeringsställning,
              Ylva Johansson, lösa ut den här frågan när hon, före detta biträdande
              socialminister, nu i stället kräver att alliansens justitieminister
              ska hjälpa henne med detta. Krav reses nu i opposition ömsom på
              identisk yttrande- och informationsfrihet, ömsom på likvärdigt
              meddelarskydd och meddelarfrihet, oavsett vilken typ av verksamhet
              det gäller och oavsett om sådana verksamheter råkar ha ett skydd
              enligt gällande grundlagsreglering.
            </seg>
            <seg xml:id="i-8f41cabbb347941d-0">
              Om nu frågan var så angelägen att lösas med en grundlagsändring
              är det förvånande att den nu reses till justitieministern i den
              nya regeringen efter drygt ett års regerande, när den grundlagsändring
              som var nödvändig för detta kräver minst ett mellanliggande allmänt
              val, något som man haft gott om tid på sig för under den tidigare
              vänsterkartellens tre på varandra följande mandatperioder vid
              makten.
            </seg>
            <seg xml:id="i-20283cdc93d6b218-0">
              Fru talman! Det är därför krokodiltårar som frågeställarna gråter
              för just patientsäkerheten genom att falskeligen förespegla att
              den tar fasta på huvudsakligen den grundlagsreglerade yttrandefriheten.
            </seg>
            <seg xml:id="i-c271a00d8998288e-0">
              För hälso- och sjukvården gäller anmälningsplikt för personalen
              vid förekomst eller blott misstanke om fel och brister. Ansvarig
              vårdgivare prövar sedan anmälan av detta med stöd av lex Maria
              till ansvarig myndighet som utreder frågan. På liknande sätt förhåller
              det sig inom socialtjänsten, som vi har hört, enligt lex Sarah.
            </seg>
            <seg xml:id="i-01524319fd684eea-0">
              Vad gäller försäkran om yttrande- och meddelarfrihet finns det
              alltså en tillfredsställande ordning i lagtexten. Frågan gäller
              mer hur den i praktiken kan utnyttjas i ett socialistiskt sjukvårdssystem
              respektive i ett alliansregeringssystem.
            </seg>
            <seg xml:id="i-f3a782c4f4f96710-0">
              I det förra behandlas offentligheten både som finansiär och utförare.
              Så få arbetsgivare som möjligt, eller i Vänsterpartiets fall inga
              andra alternativa arbetsgivare än landstingen själva, ska då få
              finnas. Hur går det då med yttrandefriheten och meddelarfriheten?
              Hur garanteras dessa i praktiken? Jo, svaret är att det gör de
              inte alls. De snarare urholkas genom få konkurrerande möjligheter
              för ofta med rätta kritiska hälso- och sjukvårdsarbetare att välja
              en tillförlitlig arbetsgivare.
            </seg>
            <seg xml:id="i-5a11a2c84307147d-0">
              Ett mycket näraliggande konkret exempel på detta har jag från
              mitt hemlän Östergötland under förra mandatperioden. Dåvarande
              socialdemokratiska landstingsstyrelseordföranden tillsammans med
              personalansvarigt vänsterpartistiskt landstingsråd drev kravet
              på att anställda som inte var lojala mot den förda politiken med
              en omvälvande omstrukturering i hela länet, även om sjukvårdspersonal
              bedömde den som farlig ur patientsäkerhetssynpunkt, i stället
              skulle sitta still i båten så föll orden eller lämna sin anställning.
              Det gick så långt att politikerna i en ohelig allians med landstingets
              högsta tjänstemän JO-anmäldes för brist på just meddelarfrihet
              inom offentlig anställning. JO avgav också mycket klander för
              detta agerande, något som, besvärande nog för den socialistiska
              filosofin om hur meddelarfriheten i praktiken ska värnas, bagatelliserades
              öppet inför press och personal.
            </seg>
            <seg xml:id="i-fa3a7e7f0dd02230-0">
              Så, fru talman, frågan är vem som bäst värnar yttrande- och meddelarfrihet
              i praktiken: en socialistisk inriktning med sjukvårdsmonopol och
              maktkoncentration beträffande personalansvar till några få hos
              en gigantisk arbetsgivare för all vård och omsorg eller en mångfaldsfilosofi
              där olika arbetsgivare offentligdrivna vård- och omsorgsgivare,
              kollektiva personalövertaganden eller privata entreprenörer tvingas
              slåss om såväl patienternas som de anställdas gunst för att vara
              en så bra vårdgivare och arbetsgivare som möjligt.
            </seg>
          </u>
          <note type="speaker" xml:id="i-9819ac513a85e81d-0">
            Anf. 96 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-13">
            <seg xml:id="i-d0aaba232fbb6c8e-0">
              Fru talman! Jag ska gärna erkänna att med tre interpellationer
              blir det lite mycket att hålla i huvudet, och det är sent på kvällen,
              men jag ska ändå försöka.
            </seg>
            <seg xml:id="i-ae2511c26a3c6600-0">
              Jag avser inte att döma av eller ha synpunkter i något enskilt
              fall, även om jag anser att enskilda exempel är väldigt belysande
              för hur regler fungerar och någonting som vi måste lyssna på och
              ta till oss.
            </seg>
            <seg xml:id="i-67a3a68a12120918-0">
              Jag håller med Ylva Johansson i diskussionen om att det är viktigt
              att personal kan och vill anmäla brister. Det är otroligt viktigt.
              Vi har naturligtvis en skillnad i regelverken mellan offentlig
              och privat verksamhet som man måste fundera mycket över.
            </seg>
            <seg xml:id="i-6d9ec2196753b162-0">
              Jag kan konstatera att man har utrett frågan ett antal gånger.
              Jag har i mitt svar försökt beskriva de generella skälen till
              varför det finns skillnader och varför de kan vara motiverade.
            </seg>
            <seg xml:id="i-068f5f5fd2278c99-0">
              När det gäller frågan om patientsäkerhet och den verksamhet som
              bedrivs inom vård och omsorg finns det anledning det har jag påpekat
              och tycker är viktigt att kommuner och landsting tar ett ansvar
              för sitt huvudmannaskap. Man kompenserar skillnader i regler för
              verksamheten när man beställer sådan. Det är i och för sig inte
              främst via medier och meddelarfriheten som landsting och kommuner
              har anledning att följa upp att verksamheten håller god kvalitet.
              Men kloka beställare ser till att få en återrapportering och ett
              underlag från de entreprenörer de anlitar. Den typen av rapporter
              och informationer blir offentliga när de kommer in till kommunen.
              Här finns det mycket att göra. Det måste ligga i kommunernas och
              landstingens intresse att faktiskt försäkra sig om att verksamheten
              håller god kvalitet.
            </seg>
            <seg xml:id="i-3d254c30f4c2044b-0">
              Jag tror att det säkert finns anledning att förr eller senare
              se över meddelarfriheten. Vi har inte på Justitiedepartementet
              haft den diskussionen. Jag är ledsen att jag inte kan svara på
              om det kan vara intressant när det gäller Patientsäkerhetsutredningen.
            </seg>
            <seg xml:id="i-456122c0133bd3f2-0">
              Frågan om meddelarfriheten har utretts ganska många gånger, och
              man har landat på samma sak. Däremot är det uppenbart att missförhållanden
              i vård och omsorg är något som vi måste intressera oss för. Jag
              vill ändå i diskussionen lyfta in att när man tittar på de rapporter
              som har kommit om olika händelser och brister är det ofta personal
              som har berättat. Det är verkligen inte så att det bara är i offentlig
              verksamhet som det har hänt något. Det verkar inte vara så att
              just meddelarfriheten är det avgörande för att vi ska få den informationen.
              I den meningen känns det lite tryggt som medborgare att fakta
              ändå verkar komma fram. Men det finns alltid anledning att fundera
              över hur vi på ett bättre sätt när det gäller vård och omsorg
              ser till att verksamheten håller hög kvalitet och att de svaga
              som är i behov av omsorg och vård värnas.
            </seg>
            <seg xml:id="i-14881870234f5af1-0">
              Tyvärr kan jag inte ge något besked när det gäller Patientsäkerhetsutredningen
              eftersom jag inte hanterar den. Det här är frågor som jag bryr
              mig om. Jag tror det var Elina Linna som undrade om jag brydde
              mig. Jag har försökt att svara generellt utifrån meddelarskyddet
              och våra grundlagar. Sedan finns det en del aspekter på vård och
              omsorg som jag har försökt att lägga till.
            </seg>
          </u>
          <note type="speaker" xml:id="i-0020f2eb9c91ef80-0">
            Anf. 97 ELINA LINNA (v):
          </note>
          <u who="elina_linna_aed53b" xml:id="i-ac79eb8b785ea0bc-1">
            <seg xml:id="i-cbe978bf0e409594-0">
              Fru talman! Vänsterpartiet har sedan länge föreslagit att meddelarfriheten
              för anställda i offentligt finansierad verksamhet i privat regi
              ska stärkas. Självklart är det inte meddelarfriheten i sig som
              kan garantera patientsäkerhet, men för anställda innebär det att
              de inte riskerar att få sparken. Det finns ett stort skydd för
              anställda mot repressalier från arbetsgivaren.
            </seg>
            <seg xml:id="i-097e9e74f9f79320-0">
              Justitieministern ser avsevärda problem med att bryta ut endast
              en del av ett offentligrättsligt regelverk. Det ska väl inte hindra
              förändringen. Det finns otaliga exempel på att det behövs en lagändring.
              Nu uppfattade justitieministern det ändå så att det finns en öppning
              att se över lagstiftningen förr eller senare. Det låter ju bra.
            </seg>
            <seg xml:id="i-185d36290c550291-0">
              Det finns också behov av att informera och upplysa om meddelarfriheten
              också inom den offentliga sektorn. Det håller jag med om. Tyvärr
              finns det offentliga arbetsgivare som inte känner till förbudet
              mot att söka källor. Om det är den privata sektorns inflytande
              eller värderingsförskjutningar i samhället i stort kan vara osagt,
              men det finns också offentliga arbetsgivare som har förbjudit
              arbetstagare att tala med medierna eller som har som rutin att
              arbetstagare ska rapportera mediekontakter till sin chef. Självklart
              minskar personalens vilja att offentligt tala om missförhållanden.
              Därför menar Vänsterpartiet att det borde vara obligatoriskt att
              personal inom offentlig verksamhet ges information om de rättigheter
              de har enligt grundlagen.
            </seg>
            <seg xml:id="i-f619a979ae5dcf50-0">
              Fru talman! Justitieministern, om någon, borde vara angelägen
              om att medborgarna känner till sina fri- och rättigheter. Lex
              Maria och lex Sarah har ingenting med mina frågor om yttrandefrihet
              att göra. Dessa lagar har direkt med vård och behandling att göra.
              Lex Maria har anknytning till lagen om yrkesverksamhet inom hälso-
              och sjukvårdsområdet. Lex Sarah har anknytning till socialtjänstlagen.
              Där finns en annan lagstiftning som ger skyldighet för personal
              inom hälso- och sjukvården eller inom vård och omsorg att anmäla.
            </seg>
            <seg xml:id="i-fed0498b9ea94c16-0">
              Privatisering i sig är ett problem. Under förra mandatperioden
              i Helsingfors skrev s, v och mp i majoritet in i de allmänna villkoren
              för vårdavtal att yttrande- och meddelarfrihet ska gälla för anställda
              hos privata vårdgivare i samma omfattning som för offentligt anställda.
              Tillägget behövs. Det meddelarskyddet är borta i dag. Endast fem
              av 20 landsting har någon form av meddelarskydd, till exempel
              saknas meddelarskyddet i Vårdval Halland.
            </seg>
          </u>
          <note type="speaker" xml:id="i-f792ab92fa1fe40e-0">
            Anf. 98 YLVA JOHANSSON (s):
          </note>
          <u who="ylva_johansson_611fd6" xml:id="i-92f38ded98e3fcae-3">
            <seg xml:id="i-c57eb381a2caf94a-0">
              Fru talman! Jag väljer att välkomna justitieministerns inlägg.
              Jag väljer att tolka det som att hon har en förståelse för att
              det är särskilda villkor inom vård och omsorg och att det kan
              kräva att man ser och värderar frågan om till exempel företagshemligheter
              annorlunda.
            </seg>
            <seg xml:id="i-823cb280079ed04a-0">
              Sedan hänvisar justitieministern också till att man kan kräva
              in rapportering av verksamhetens kvalitet och resultat från olika
              entreprenörer. Självklart kan man göra det och bör göra det. Men
              det är företaget, eller den som äger verksamheten, som ansvarar
              för den rapporteringen. Det löser inte frågan om att få fram anställdas
              synpunkter.
            </seg>
            <seg xml:id="i-32d1bdc551352b5a-0">
              I fråga om att gå avtalsvägen kommer Beatrice Asks partikamrater
              i Helsingfors att ta bort kravet på meddelarskydd. Ett avtalat
              meddelarskydd är inte lika starkt som ett grundlagsskydd. Men
              det är ändå en viktig politisk signal när man använder sig av
              entreprenörer. Det är inte som Finn Bengtsson säger att vi förespråkar
              någon monopolverksamhet. Under socialdemokratiskt styre tillsammans
              med Vänsterpartiet och Miljöpartiet i Helsingfors drevs ungefär
              40 procent av primärvården av olika entreprenörer. De hade avtal
              där meddelarskydd var inskrivet.
            </seg>
            <seg xml:id="i-11dd548c55f94ce1-0">
              Nu när den nya majoriteten planerar att en majoritet av vårdcentralerna
              ska drivas privat tas frågan om meddelarskydd bort. Det är en
              oroande signal.
            </seg>
            <seg xml:id="i-a358397a6e6351a3-0">
              En annan oroande signal är att man i dag i Sydsvenska Dagbladet
              kan läsa att Region Skånes jurist menar att det är omöjligt att
              avtala om meddelarskydd när det gäller entreprenörer för vård
              och omsorg. Det är en bedömning som görs där. Det är ett problem.
              Det finns anledning att se över det.
            </seg>
            <seg xml:id="i-5c3eb7994daf81c2-0">
              Meddelarskyddet är inte allena saliggörande när det gäller att
              förstärka och förbättra patientsäkerheten. Vårt problem är att
              det inte finns en sådan allena saliggörande åtgärd för förbättrad
              patientsäkerhet. Det är ett systematiskt arbete på många olika
              områden som krävs. Vi kräver inte ett förbättrat meddelarskydd,
              utan vad vi egentligen oroar oss över är att meddelarskyddet håller
              på att urholkas med den utveckling som nu sker där en större andel
              av vården och omsorgen bedrivs privat och där en mindre andel
              av den privat drivna vården kommer att ha ett meddelarskydd inskrivet
              i sina avtal.
            </seg>
            <seg xml:id="i-95dec7a3834f0859-0">
              Det betyder att det totalt sett blir ett svagare skydd för meddelarskyddet
              inom vård och omsorg med den utveckling vi ser, och vi är oroade
              över den utvecklingen.
            </seg>
            <seg xml:id="i-1386ce3ec1e0f6d9-0">
              Men, herr talman, som jag sade väljer jag att tolka justitieministern
              positivt. Jag skulle gärna vilja höra henne lova här i kammaren
              att hon tar upp den här frågan med socialministern och överväger
              att låta den patientsäkerhetsutredning som tillsattes tidigare
              i år titta på frågan utifrån en patientsäkerhetsaspekt.
            </seg>
          </u>
          <note type="speaker" xml:id="i-41bd09b6a4b01d0d-0">
            Anf. 99 EVA OLOFSSON (v):
          </note>
          <u who="eva_olofsson_b34e2b" xml:id="i-416e75e747f44499-24">
            <seg xml:id="i-77887619ce8a4372-0">
              Herr talman! Jag tycker också att det känns positivt att vi får
              en dialog här med justitieministern, för den här frågan lever
              i hela Sverige just nu och det finns en stor oro kring den. Inte
              minst detta att man avtalat in det verkar försvinna när kundvalsmodeller
              kommer på bred front.
            </seg>
            <seg xml:id="i-f3bd15f05fd04910-0">
              Helsingforss läkarförening och sjukhusläkarföreningarna har motionerat
              till deras stämma just om den här frågan. De säger att de är allvarligt
              oroade över att det helt enkelt blir tystare på arbetsplatserna,
              att rätten till yttrande- och meddelarfrihet inte finns när det
              nu blir allt fler privata arbetsgivare.
            </seg>
            <seg xml:id="i-359cce063db44514-0">
              Grunden måste vara att vi har verksamheter som är viktiga för
              välfärden, verksamheter där man jobbar med människor som vi tar
              ett stort ansvar för äldre människor, människor med funktionshinder,
              människor som finns i vår hälso- och sjukvård och att de är skattefinansierade.
              Det ställer extra stora krav på att anställda ska kunna säga ifrån
              när det är missförhållanden. Men det ställer också krav på transparens
              och insyn när det gäller hur vi använder skattepengarna till de
              här viktiga verksamheterna.
            </seg>
            <seg xml:id="i-11a8bcca350a68b0-0">
              Därför har jag lite svårt att förstå att man av konkurrensskäl
              kan säga att privata vårdbolag ska kunna avgöra väldigt mycket
              själva vad som är företagshemligheter. Förutom kundregister och
              en och annan sak är det enligt den diskussion som förs många olika
              koncept, i alla fall är det vad jag fått höra av företrädare för
              alliansen. Man ska lära av varandra och det ska komma fram nya
              frågor. Men hur lär man av varandra om sättet att arbeta om det
              är företagshemligheter? Jag får det inte att gå ihop. Jag tycker
              att det ska vara lika villkor för de kommunala verksamheterna
              och de privata. Jag tycker alltså att man ska ha samma öppenhet
              och transparens och att de som jobbar ska ha samma möjligheter
              till yttrandefrihet.
            </seg>
            <seg xml:id="i-db5c460f34e96541-0">
              Det är också viktigt att det finns en insyn i hur man använder
              pengarna. I Västmanland har det varit en stor debatt. Det har
              tagits upp i Kalla fakta. Där har man nu många privata entreprenörer.
              Revisorerna där har kunnat se en skillnad och sammanfattar den
              med att det blivit mycket färre remisser till sjukgymnaster och
              andra verksamheter för rehabilitering inom de privata än inom
              de offentliga enheterna. Likadant är det med provtagningar. Revisorerna
              har frågat sig om det kan finnas ett ekonomiskt incitament, att
              man vill få en högre vinst här än inom det offentliga. Jag tror
              att det är viktigt att få insyn i sådana frågor för att kunna
              få förtroende för sjukvården, precis som jag tror att det är viktigt
              att ha insyn i hur Maria Beroendecentrum använder skattepengarna
              som stockholmarna har betalat för att människor som har missbruksproblem
              ska kunna få en bra vård och behandling. Jag tror alltså att det
              är väldigt viktigt att den insynen finns.
            </seg>
            <seg xml:id="i-258f2f5929005413-0">
              Jag skulle vilja ställa frågan till justitieministern om det
              inte finns samma behov av att kunna se hur pengarna används, ha
              insyn och också kunna ta upp missförhållanden på ett privat äldreboende
              som på ett kommunalt. Är inte tryggheten för de äldre som finns
              på ett privat äldreboende och deras anhöriga lika viktig som för
              dem som finns på ett kommunalt?
            </seg>
            <seg xml:id="i-4c83bd3fd9ae831f-0">
              Det här är väldigt viktiga frågor. Jag hoppas att ministern går
              vidare och ser över öppenheten. Jag tror att det är alldeles nödvändigt
              när vi nu får mer och mer privat verksamhet inom viktiga välfärdsområden.
            </seg>
          </u>
          <note type="speaker" xml:id="i-8fde4984f6d18cef-0">
            Anf. 100 FINN BENGTSSON (m):
          </note>
          <u who="unknown" next="cont" xml:id="i-f1d639ac3a7a22c0-0">
            <seg xml:id="i-777e2de2920ddf96-0">
              Herr talman! Det här är, som sagt var, en viktig debatt. Jag
              måste säga, återigen, att justitieministerns svar ger ett lite
              större perspektiv på patientsäkerhetsarbetet, som jag är säker
              på är mycket väl förankrat inom Socialdepartementet.
            </seg>
            <seg xml:id="i-b787a5e486fa6418-0">
              Att strikt knyta en grundlagsskyddad yttrandefrihet till patientsäkerhetsarbetet
              och förneka andra inslag blir fel, som jag nämnde i mitt anförande.
            </seg>
            <seg xml:id="i-364ad2d6ecdba2df-0">
              Det är riktigt att Ylva Johansson lever i en Helsingforssvärld
              där det finns ett stort mått med all respekt för detta även om
              det varit med socialdemokratiskt styre av alternativ till offentligdriven
              vård. Men i resten av landet och inte minst i det län som jag
              representerar, Östergötland, har vi under tolv års konsekvent
              socialdemokratiskt styre med vänsterkartell haft en extremt liten
              tillgång till annan vård än den offentligt drivna.
            </seg>
            <seg xml:id="i-b1a6c33840438c06-0">
              Jag kan själv vittna om att det finns många tillfällen där just
              yttrandefriheten och meddelarfriheten inte fungerar i praktiken.
              Här har man gjort utnämningar av tjänster men inte på meritgrund,
              och man har ifrågasatt drastiska strukturomvandlingar av en monopolistisk
              sjukvårdsstruktur som faktiskt äventyrat patientsäkerheten. Det
              är ofta inte politikernas ansvar att se precis vad frågeställningen
              gäller.
            </seg>
            <seg xml:id="i-99a7a88cabdad59a-0">
              Precis som har sagts i debatten är patientsäkerhetsarbetet något
              som ses nere på golvet av dem som arbetar i stort och i smått
              och som ska föras vidare. Men har man en monopolistisk struktur
              eller en oligopolstruktur har man som anställd inte den praktiska
              friheten att uttala vad man vill mot politiker och högre tjänstemän
              som ju längre de sitter på samma mandat och styr över hela vårdens
              utförande ofta blir desto mindre lyhörda för de problem som uppstår
              på golvet. Som anställd har man i praktiken ingen möjlighet att
              säga vad man vill. Man ska sitta still i båten när politiker och
              högre tjänstemän styr. Detta gagnar inte patientsäkerheten.
            </seg>
          </u>
          <note xml:id="i-d894ef82150062dd-0">
            Anf. 101 GÖRAN PERSSON i Simrishamn (s):
          </note>
          <u who="unknown" prev="cont" xml:id="i-cee869cef1208252-0">
            <seg xml:id="i-38f2179e99badf6e-0">
              Herr talman! Jag tänkte att jag helt kort ska ge mig in lite
              i den här debatten.
            </seg>
            <seg xml:id="i-db6c7c0031ea07a4-0">
              Vi har hört här om avtal som träffas mellan kommuner och landsting
              och privata företag. De är ett bra skydd och en bra signal, men
              de är ingalunda ett täckande skydd för arbetstagaren. Om något
              skulle hända på arbetsplatsen och arbetstagaren vänder sig till
              medierna är det en klen tröst att kommunen eller lanstinget kan
              stämma företaget, för arbetstagaren själv har i det här fallet
              inget som helst skydd utan utsätts för ett tryck av arbetsgivaren
              och blir på så sätt tystad.
            </seg>
            <seg xml:id="i-4a9ae5169c7fcb90-0">
              Det nämndes här att man har olika uppgifter runt om i kommuner
              och landsting och att inte ens juristerna på ett säkert sätt kunnat
              utreda hur de faktiska förhållandena är och kommer att vara i
              framtiden vad gäller avtalen.
            </seg>
            <seg xml:id="i-3e6ab75e927b39af-0">
              Vi vet också att man bara i 5 av de 20 landstingen kräver någon
              som helst form av meddelarskydd när man tecknar avtal, vilket
              givetvis är högst beklämmande. Det innebär att arbetstagaren kan
              stå rättslös om han eller hon använder sitt meddelarskydd, som
              självklart setts som en allemansrätt på den offentliga marknaden.
            </seg>
            <seg xml:id="i-5fb7c2a2e42e5692-0">
              Till sist, herr talman, är det bara att konstatera att även om
              det förhoppningsvis inte har varit den allenarådande orsaken är
              privatisering av offentlig verksamhet ett effektivt sätt att tysta
              de anställda.
            </seg>
          </u>
          <note type="speaker" xml:id="i-c26c4bbac2ecb651-0">
            Anf. 102 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-14">
            <seg xml:id="i-70ba097e8d6259ed-0">
              Herr talman! När man diskuterar det här måste man slå fast att
              grundlagarna i första hand är till för att reglera förhållandet
              mellan det allmänna och enskilda människor. Det handlar inte om
              kvalitetsarbete och kvalitetssäkringar i enskilda bolag. Det är
              skillnad. För detta använder man en del andra regelverk. Och meddelarfriheten
              generellt handlar om grundlagarna i dess basbetydelse. Det är
              också den konstruktionen som gör att man inte enkelt lyfter över
              regelverk från offentlig till privat verksamhet.
            </seg>
            <seg xml:id="i-f308bf4cefc07e4d-0">
              Men det finns goda möjligheter att följa kvalitetsarbetet utan
              att använda sig av meddelarfriheten. Jag nämner lex Maria och
              lex Sarah av det skälet att man har skyldighet från personalens
              sida att anmäla missförhållanden. Där är det inga skillnader.
              Man har full möjlighet att anmäla till socialnämnden eller vilken
              myndighet det nu är som är ansvarig. Där finns det inga skillnader
              i regler och skydd för den enskilde. Däremot är det inte självklart
              att man anmäler till medierna. Det är där skillnaden ligger, och
              det är där man måste diskutera om det är rimligt.
            </seg>
            <seg xml:id="i-c62d635124b91180-0">
              Det finns en hel del regler för att patientsäkerheten ska fungera.
              Vi ska årligen ha öppna jämförelser av äldreomsorgens kvalitet,
              kostnader och effektivitet. Medborgare, personal och beslutsfattare
              ska kunna jämföra olika kommuner och landsting. Man har tillsatt
              en rad utredningar som tittar på vård- och patientsäkerhetsfrågor,
              och det är otroligt viktigt.
            </seg>
            <seg xml:id="i-3f3715cb2b24f97a-0">
              Det är också så som jag har påpekat tidigare, nämligen att huvudmännen
              har ett ansvar. Då kan man säga att det finns många landsting
              eller kommuner som inte har uppmärksammat det. Jag tror att det
              finns ett behov inom både offentlig och privat verksamhet att
              diskutera hur moderna arbetsplatser ser ut.
            </seg>
            <seg xml:id="i-bf700d8330217f4d-0">
              Enligt min erfarenhet och vad jag kan se är det inte så att tystnad
              på arbetsplatsen i första hand är något som finns i privata företag.
              Tvärtom upptäcker man att det är på många offentliga inrättningar
              som människor inte vågar eller kan framföra sina synpunkter. Det
              handlar mycket om chefs- och ledarskap och attityder till ett
              modernt och kreativt förhållningssätt till hur verksamheter utvecklas.
              Jag är inte alls övertygad om att det trots meddelarfriheten är
              så att offentliga arbetsplatser har varit föredömen.
            </seg>
            <seg xml:id="i-35e8120f52aabd3a-0">
              Jag tror att vi hela tiden måste föra denna diskussion. Jag lovar
              att fortsätta diskutera meddelarfriheten med mina statsrådskolleger.
              Jag tror på den fria debatten och på öppenheten. Men just när
              det gäller den grundlagsskyddade delen har jag tagit intryck av
              att det har gjorts en hel del utredningar där man har pekat på
              svårigheterna och vad det får för negativa effekter, och man har
              kommit fram till att man inte ska göra en förändring där. Man
              får lägga mycket krut på att se till att säkra patienternas rättigheter
              och kvaliteten i vården på andra sätt. Men man måste också generellt
              arbeta för att vinna fler för det som är skälet till att vi har
              meddelarfrihet och tror att det är något bra.
            </seg>
          </u>
          <note type="speaker" xml:id="i-b04231b2416b5239-0">
            Anf. 103 ELINA LINNA (v):
          </note>
          <u who="elina_linna_aed53b" xml:id="i-ac79eb8b785ea0bc-2">
            <seg xml:id="i-ee0b58245eafeeb7-0">
              Herr talman! Först vill jag säga till justitieministern att varken
              lex Maria eller lex Sarah hade hjälpt i det exempel från Maria
              Beroendecentrum som jag tog upp som ett problem.
            </seg>
            <seg xml:id="i-8c117aee3710e22a-0">
              Jag vill också säga att offentlig vård inte heller är felfri.
              Det har ingen här sagt, Finn Bengtsson. Men skillnaden är att
              anställda inom offentlig vård slipper repressalier, alltså att
              få sparken. Enligt min uppfattning har privatiseringar inom vården
              och det privata företagsklimatets intåg inom vård- och omsorgssektorn
              också påverkat klimatet inom den offentliga sektorn. Den gemensamma
              sektorn, den offentliga sektorn håller värderingsmässigt på att
              förändras till näringslivets värderingar. Honnörsord som konkurrenskraft,
              lönsamhet, kunder, vinst med mera är det inget fel på, men enligt
              min uppfattning talar de inte om värderingar inom vård och omsorg.
            </seg>
            <seg xml:id="i-735d736d86d6fca5-0">
              Beatrice Ask tar i sitt svar upp att i samband med upphandling
              ska landsting och kommuner ställa krav på återrapportering. Det
              ersätter inte meddelarfrihet. Det lär inte vara de anställda som
              återrapporterar utan det privata företagets ledning.
            </seg>
            <seg xml:id="i-898f7a60dd8981ee-0">
              Ge arbetstagarna samma rättigheter oavsett vilken arbetsgivare
              de har! Det är det minsta man kan begära. Det hoppas jag att justitieministern
              tar till sig.
            </seg>
          </u>
          <note type="speaker" xml:id="i-18ac6879223dd328-0">
            Anf. 104 YLVA JOHANSSON (s):
          </note>
          <u who="ylva_johansson_611fd6" xml:id="i-92f38ded98e3fcae-4">
            <seg xml:id="i-2c7f436b030d1985-0">
              Herr talman! Både justitieministern och Finn Bengtsson tar upp
              ett lite märkligt resonemang. Det finns brister i dag för anställda
              inom offentligt driven verksamhet i den praktiska tillämpningen
              av meddelarskyddet. Många upplever att de inte törs tala om missförhållanden.
              Man är rädd om sitt jobb eller så tycker man att det blir obehagligt.
              Detta har uppdagats på flera håll.
            </seg>
            <seg xml:id="i-b65538ae5a67a535-0">
              I mitt första anförande tog jag upp att det inte är så att allt
              fungerar tillräckligt bra i den offentligt drivna verksamheten.
              Men detta är på inget sätt ett skäl att ha lägre meddelarskydd
              i privat driven verksamhet. Tvärtom är det kanske så att vi måste
              hitta på ytterligare åtgärder för att se till att personalen inte
              bara har laglig rätt att yttra sig utan också uppmuntras att göra
              det. Jag menar att man har en skyldighet att göra det. Jag hoppas
              att man i patientsäkerhetsarbetet ska kunna titta på hur man systematiskt
              ska kunna göra detta. Men det är klart att frågan om skyddet i
              andra änden är mycket viktig.
            </seg>
            <seg xml:id="i-8809479642dc9a25-0">
              Vi vet av undersökningar hittills i dag att man inte har kunnat
              se att det är högre kvalitet i privat driven verksamhet än i offentligt
              driven verksamhet. Man har inte heller kunnat se motsatsen, utan
              det tycks som att det är ungefär likvärdig kvalitet både när det
              gäller vården och omsorgen i vad man hittills har kunnat se av
              svensk verksamhet. Däremot har det kommit några oroande rapporter
              om att antalet lex Maria- och lex Sarah-anmälningar har varit
              väsentligt färre i privat driven verksamhet. Jag vågar inte dra
              några slutsatser av det, men det är ändå en varningsklocka. Man
              kan inte utesluta att det kan ha ett samband med meddelarskyddet.
            </seg>
            <seg xml:id="i-1a9fb7ac171b3b13-0">
              Beatrice Ask hänvisar till andra åtgärder, men patientsäkerhetsarbete
              handlar till 99 procent om personalen. Det är i mycket stor utsträckning
              det som det handlar om. Då kommer man inte undan detta med lagstiftning
              av personalens skydd. Nu valde justitieministern att svara mycket
              allmänt på min fråga. Hon sade att hon kontinuerligt diskuterar
              frågor om meddelarskydd med sina kolleger. Men jag skulle gärna
              vilja ha svar på frågan: Kommer justitieministern att ta upp frågan
              om eventuella tillläggsdirektiv till Patientsäkerhetsutredningen
              när det gäller meddelarskydd med socialministern?
            </seg>
          </u>
          <note type="speaker" xml:id="i-0460ac1fe6858357-0">
            Anf. 105 EVA OLOFSSON (v):
          </note>
          <u who="eva_olofsson_b34e2b" xml:id="i-416e75e747f44499-25">
            <seg xml:id="i-fc8843d8fed420c7-0">
              Herr talman! Jag har svårt att se att jag som anställd beroende
              på om jag jobbar i en äldreomsorg som är kommunalt utförd eller
              i en som görs av ett privat företag ska ha mindre möjligheter
              att vara en varnare när något går riktigt snett någonstans. Whistleblower
              tror jag att man brukar kalla det. Skillnaden är just detta att
              om jag gör det i en offentligt utförd verksamhet så får inte arbetsgivaren,
              eller någon politiker för den delen heller, efterforska vem det
              var som vände sig till medierna eller vem som var upphov till
              att uppgiften blev känd. Det får inte heller förekomma repressalier
              mot personen om man skulle kunna gissa sig till vem den är.
            </seg>
            <seg xml:id="i-606be2901ff6eff1-0">
              Det är häri den stora skillnaden ligger. Slår jag larm i en äldreomsorg
              som är privat utförd riskerar jag att bli av med mitt jobb och
              min försörjning. Jag riskerar att råka ut för repressalier, och
              jag har inget skydd i lagstiftningen.
            </seg>
            <seg xml:id="i-667ff64717389b0b-0">
              Jag tror, precis som justitieministern, att det finns bra privata
              arbetsplatser och bra offentliga. Jag kan säga till både Finn
              Bengtsson och justitieministern att Vänsterpartiet har motionerat
              och sagt att man bör gå ut och informera ordentligt på de kommunala
              offentliga arbetsplatserna om att detta är grundlagsskyddat och
              att man har denna rättighet som anställd. Det är en levande uppgift
              som man måste ha hela tiden. Men bara för att frågan är svår tror
              jag inte att man ska backa.
            </seg>
            <seg xml:id="i-459f62b31130d95a-0">
              Jag vill göra som Ylva Johansson och fråga: Kommer ni att ta
              tag i den här frågan? Den lever, och runt om i landet kan man
              se att frågan diskuteras. Det finns en stor oro för att vi får
              allt tystare arbetsplatser inom skattefinansierad välfärdssektor,
              där det inte ska vara tyst.
            </seg>
          </u>
          <note type="speaker" xml:id="i-e43a7c5d7a01d2eb-0">
            Anf. 106 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-15">
            <seg xml:id="i-5424dc97f6e7b78c-0">
              Herr talman! Elina Linna sade att varken lex Maria eller lex
              Sarah hade hjälpt i det exempel som Elina Linna tog upp. Jag har
              redan konstaterat att det är helt omöjligt för mig att kommentera
              ett enskilt fall, i synnerhet som jag inte har underlaget. Men
              det är så att lex Maria och lex Sarah gör väldigt stor nytta för
              att man i många sammanhang ska påpeka missförhållanden. Det tycker
              jag är bra. Där hade ju Ylva Johansson gjort en observation som
              är viktig, nämligen att det finns en skillnad mellan antalet anmälningar
              i privat och offentlig verksamhet. Det finns anledning att vara
              observant på det.
            </seg>
            <seg xml:id="i-6613b7b84a2a688d-0">
              Det här är ett ansvar som ligger på huvudmännen, men det är ju
              också så att Socialstyrelsen har i uppdrag att årligen utföra
              nationella brukarundersökningar inom äldreomsorgen bland de äldre,
              bland de anhöriga och bland dem som ännu inte har äldreomsorg.
              De ska också tillsammans med SKL ta fram öppna jämförelser för
              att synliggöra för medborgarna vilken kvalitet äldreomsorgen håller.
              Det finns också regler på sjukvårdsområdet. Det är klart att jag
              utgår från att Socialstyrelsen också studerar den här typen av
              fakta och statistik och försöker analysera vad som ligger bakom.
              Allt annat vore ju väldigt märkligt.
            </seg>
            <seg xml:id="i-1113de762fe95d6b-0">
              I varierande ordalag kräver interpellanterna i den här diskussionen
              att meddelarfriheten ska omfatta anställda i enskilda företag.
              Låt oss då bara betänka att det här handlar om enskilda företag
              som bedriver verksamhet som naturligtvis bekostas med offentliga
              medel. Men det är också verksamhet inom väldigt många olika områden,
              alltifrån lokalvård, catering och teknisk expertis till vård och
              omsorg. Det är alltså en väldigt brokig samling entreprenörer.
              Att då ta till grundlagens meddelarskydd för att lösa kvalitetsarbete
              är lite grann att gå över ån efter vatten. Grundlagen ska skydda,
              eller säkra, förhållandet mellan staten och den enskilde medborgaren.
              Jag har i den här debatten försökt peka på att det finns många
              andra verktyg för att säkra patientsäkerheten inom vården och
              på andra områden. Men jag står för att jag tycker att det är centralt
              med meddelarskyddet och grundlagen. Det är viktigt att detta diskuteras
              utifrån de aspekter som har tagits upp i dag och de problem som
              finns, som är en vital del av diskussionen på många arbetsplatser.
            </seg>
          </u>
          <note xml:id="i-e51dd6afede2154a-9">
            Överläggningen var härmed avslutad.
          </note>
          <note xml:id="i-3276b0809db253ba-0">
            13 § Svar på interpellation 2007/08:217 om vaktbolags möjligheter
            att kunna ta alkotester
          </note>
          <note type="speaker" xml:id="i-7647eb42bde87450-0">
            Anf. 107 Justitieminister BEATRICE ASK (m):
          </note>
          <u who="unknown" next="cont" xml:id="i-f1d639ac3a7a22c0-1">
            <seg xml:id="i-76dc187ffb9ac540-0">
              Herr talman! Börje Vestlund har frågat mig om jag avser att ta
              initiativ till att i beredningen av Rattfylleriutredningen också
              ta med frågan om vaktbolag ska få ta alkotester. Frågan är ställd
              mot bakgrund av de alkoholutandningsprov som utförts av ett bevakningsföretag
              vid Ystad hamn.
            </seg>
            <seg xml:id="i-56a8deddabc035ee-0">
              Som jag framhållit i mina tidigare svar på de skriftliga frågor
              jag fått i samma ämne är det viktigt att vi alla bidrar till att
              skapa en så trafiksäker miljö som möjligt. Kampen mot rattfylleri
              är en betydelsefull del i arbetet för att nå den av riksdagen
              beslutade nollvisionen för trafiksäkerhetsarbetet. Ett viktigt
              instrument i det arbetet är polisens alkoholutandningsprover.
              Jag har med tillfredsställelse noterat hur de har ökat på senare
              år: från drygt 1,1 miljon 2001 till 2,3 miljoner 2006. Regeringen
              satsar på polisen. Genom kraftigt ökade anslag skapas goda förutsättningar
              för polisen att göra ett ännu bättre arbete med att bekämpa rattfylleribrotten.
            </seg>
            <seg xml:id="i-79d8ea734ffe588e-0">
              I den utredning som Börje Vestlund nämner, Rattfylleriutredningen,
              har en bred översyn gjorts av rattfyllerilagstiftningen. Av intresse
              i detta sammanhang är att utredaren föreslagit att även andra
              än poliser, bland annat tjänstemän vid Kustbevakningen och Tullverket,
              ska ha rätt att ta alkoholutandningsprov och för att kontrollera
              påverkan av något annat medel än alkohol genomföra ögonundersökningar.
              Utredningens betänkanden är föremål för beredning inom Regeringskansliet.
            </seg>
            <seg xml:id="i-6f2b61dc25b45b5a-0">
              Som jag angett i tidigare svar har jag inlett ett arbete inom
              Justitiedepartementet för att se över i vilken mån även andra
              yrkeskategorier, däribland väktare, bör ges möjlighet att utföra
              alkoholutandningsprov. Den översynen kommer att göras med beaktande
              av resultatet av Rattfylleriutredningens arbete.
            </seg>
          </u>
          <note xml:id="i-08221bbe3617bced-0">
            Då Börje Vestlund, som framställt interpellationen, anmält att
            han var förhindrad att närvara vid sammanträdet medgav förste
            vice talmannen att Göran Persson i Simrishamn i stället fick delta
            i överläggningen.
          </note>
          <note xml:id="i-5d7c889c4485f70b-0">
            Anf. 108 GÖRAN PERSSON i Simrishamn (s):
          </note>
          <u who="unknown" prev="cont" xml:id="i-cee869cef1208252-1">
            <seg xml:id="i-791d1155d521b7bf-0">
              Herr talman! Jag ska å Börje Vestlunds vägnar läsa upp hans svar
              på justitieministerns svar. Då blir det alltså Börje Vestlund
              på skånska.
            </seg>
            <seg xml:id="i-3f096e7ed090dba2-0">
              Herr talman! Jag ber att få tacka statsrådet för svaret. Det
              här svaret är väl nästan så långt ett statsråd kan tillmötesgå
              en interpellation, så det traditionella menet kommer inte. Men
              även om justitieministern och jag till stora delar är överens
              är det här en fråga som är djupt allvarlig. För det första är
              det ofog som rederierna hade, att låta starköl eller vin ingå
              i den mat som ingår i resan, på gränsen till omoraliskt. Detta
              har nu tagits bort efter den tragiska bilolyckan i Skåne tack
              och lov, får man väl säga. För det andra är det oroväckande att
              det trots all information om alkoholens negativa verkan vid bilkörning
              fortfarande finns yrkesförare som är beredda att chansa. Det är
              ju fullständiga dödsmaskiner som rullar runt på våra vägar om
              en onykter förare sitter vid ratten till en stor långtradare.
              Det är viktigt att vi har ett brett och tydligt anslag till såväl
              myndigheterna som åkerinäringen. Men det är lika viktigt att vi
              är tydliga både i EU-arbetet och i annat internationellt arbete
              som berör biltrafiken.
            </seg>
            <seg xml:id="i-67fd1ca5842800ce-0">
              Herr talman! Vi har en lag som vi har varit överens om, men ibland
              uppstår det situationer som vi inte hade kunnat räkna ut skulle
              uppstå när lagen tillkom. Det finns många skäl att se över rattfyllerilagstiftningen.
              Detta har nu gjorts. Däremot var fallet Ystad inte ens föremål
              för direktiven i denna utredning. Det var ju fullständigt självklart
              att det bara var polisen som skulle kunna ta alkotester innan
              det här hände. Men vårt samhälle förändras ständigt, och då måste
              lagen också ändras. Det är därför glädjande att justitieministern
              nu väger in möjligheten för andra grupper, till exempel väktare,
              när hon går vidare med en ny rattfyllerilagstiftning.
            </seg>
            <seg xml:id="i-1dc470ff8e705832-0">
              Herr talman! Visst är det konstigt att vi i dag tillåter krogvakter
              att ta hand om ordningen i och kring våra krogar, där vi vet att
              det förekommer en hel del bråk och slagsmål. Vakterna där ska
              ju skilja dem som bråkar åt och i förekommande fall kalla på polis.
              Men att kräva utandningskontroller ska inte vara tillåtet.
            </seg>
            <seg xml:id="i-e37debe1dcce76cc-0">
              Herr talman! Jag ber att få tacka för svaret och önskar statsrådet
              lycka till i det fortsatta lagstiftningsarbetet när det gäller
              att väktare ska kunna göra alkotester.
            </seg>
          </u>
          <note type="speaker" xml:id="i-18b0c52c8039e466-0">
            Anf. 109 ANDERS HANSSON (m):
          </note>
          <u who="anders_hansson_f702ea" xml:id="i-cc6e73bdb1444a0a-0">
            <seg xml:id="i-76c0a208ac27d9c9-0">
              Herr talman! Från den ene skåningen till den andre, då. Glädjande
              nog är vi rörande överens över partigränserna om att vi måste
              bekämpa rattonykterhet. I Ystad hamn har man ju genomfört en lösning,
              som tyvärr strider mot lagen. Men resultatmässigt får man säga
              att den var en väldig framgång.
            </seg>
            <seg xml:id="i-98fc9292d4a8ee15-0">
              Jag gladde mig också åt svaret från justitieministern. Man tar
              det här problemet på allvar. I Skåne, som är ett stort transitområde
              för den tunga godstrafiken, stöter man ofta på onyktra lastbilschaufförer.
              Det är viktigt att man tar denna fråga på allvar. Jag kan med
              glädje, när jag har talat med justitieministern och besökt Justitiedepartementet,
              konstatera att den här frågan ligger högt på agendan. Det arbete
              som är på gång ser jag mycket fram emot. Personligen kan jag glädja
              mig åt att man har tagit med Tullverket och Kustbevakningen, våra
              andra brottsbekämpande myndigheter, med tanke på min bakgrund
              inom Tullverket.
            </seg>
            <seg xml:id="i-d1387d8c96a517e5-0">
              Vi har brottsbekämpande myndigheter som står i hamnarna redan
              i dag. Det är mycket klokt att man också utnyttjar dem såsom man
              kan göra med Tullverkets personal. Därmed vill jag säga att justitieministern
              och Justitiedepartementet är på mycket god väg.
            </seg>
          </u>
          <note type="speaker" xml:id="i-449215e4149e1d71-0">
            Anf. 110 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-16">
            <seg xml:id="i-e423dbbe235d1122-0">
              Herr talman! Med tanke på det beröm jag har fått av interpellanten
              och andra meddebattörer vill jag säga att jag verkligen tar detta
              på allvar. Det praktiska sätt på vilket man löste frågan i Ystad
              fungerar inte vad jag förstår enligt de regler vi har, och då
              finns det anledning att sätta i gång ett arbete.
            </seg>
            <seg xml:id="i-42ac6884f75d943e-0">
              Det är alltid besvärligt när vi ska göra gränsdragningen mellan
              polisens ansvar och befogenheter och andra grupper. Just i detta
              fall gjorde man ett konkret och ganska praktiskt initiativ som
              dessutom, som har påpekats, var framgångsrikt. Det finns anledning
              att fundera över vad man kan göra åt det.
            </seg>
            <seg xml:id="i-ef94f17f084335a6-0">
              Det är glädjande att vi med ökade polisresurser och ett målmedvetet
              arbete gör mer. Det finns platser och situationer där det inte
              räcker till. Då är det viktigt att man kan komplettera. Man kan
              som Rattfylleriutredningen påpekade använda Kustbevakningen, Tullverket
              och kanske också andra.
            </seg>
            <seg xml:id="i-b82c9edbcbefe3b5-0">
              Vi arbetar med frågan. Jag ska försöka att se det på ett praktiskt
              sätt. Vi har en väldigt bestämd uppfattning att man inte ska ha
              förare som är onyktra i trafiken.
            </seg>
            <seg xml:id="i-58d44aeb860f1086-0">
              Anf. 111 GÖRAN PERSSON i Simrishamn (s):
            </seg>
            <seg xml:id="i-3ada0fc231b4290f-0">
              Herr talman! Jag kan komma med egna ord till justitieministern.
              Det är bra att vi är överens i den här frågan. Men det finns också
              en tidsaspekt i det hela.
            </seg>
            <seg xml:id="i-2a2d1edf38a9a164-0">
              Ytterst drabbar det samhällsmedborgarna. Man är både i Skåne
              och på andra platser överens om att detta har varit en bra åtgärd.
              Det råder inga tvivel om den saken. Människor runt omkring tycker
              att man har tagit ett bra initiativ.
            </seg>
            <seg xml:id="i-b32f8036fbd484ff-0">
              Som vi hörde här tidigare har man fattat ett gemensamt beslut
              att just låta hamnen i Ystad genomföra dessa tester. De fungerade
              bra. Vi kan ta några exempel.
            </seg>
            <seg xml:id="i-fac15ce443a30d66-0">
              Det har rapporterats in 20 eller 22 rattfulla eller rattonyktra
              per månad. När detta fick avslutas för en månad sedan har det
              den senaste månaden bara rapporterats in tre fall. Det är en markant
              skillnad.
            </seg>
            <seg xml:id="i-e1fc01647202e295-0">
              Tyvärr tror inte jag att rattonykterheten har minskat, utan det
              beror på att de slumpmässiga kontrollerna har fallerat i det här
              fallet. Det kan vi förstå. Polisen har bra resurser, och vi har
              duktiga poliser. Men givetvis kan man prioritera andra områden.
            </seg>
            <seg xml:id="i-c0417d93c85446b3-0">
              Polisen i Ystad själv och Polisområde Södra Skåne tycker att
              detta varit ett bra initiativ och kan tänka sig från polisens
              sida att det får lov att fortsätta. Jag kan instämma i att det
              finns områden där väktare eller andra som ska gå ut och sköta
              lag och ordning inte har sin plats, utan det är ett polisärt arbete
              och ska så fortsätta att vara. Det är helt klart.
            </seg>
            <seg xml:id="i-552f7d6795d4c0b8-0">
              Detta är och borde förhoppningsvis också i framtiden kunna vara
              ett område där man fick fortsätta med dessa kontroller. Om man
              plockar bort den mänskliga faktorn här och inte får lov att ta
              alkotester kan man få göra det automatiskt. Det är tillåtet att
              en bom fälls ned och att förare slumpmässigt väljs ut i en fålla
              och där får göra ett utandningsprov som rapporteras vidare.
            </seg>
            <seg xml:id="i-ea6e53777b5a7eb7-0">
              Detta skulle vara okej. Jag vet inte om så är fallet. Det sägs
              att det inte skulle vara det om vaktbolag utför det. Det är lagens
              gång i det hela. Det får vi också ha respekt för. Det hela är
              allvarligt. Vi vet att det skyndas på och bereds. Frågan är om
              det på något sätt skulle kunna utgå en dispens.
            </seg>
            <seg xml:id="i-550298408f21befb-0">
              Detta är verkligheten. I kväll och i morgon kväll kommer det
              båtar in till hamnarna bland annat i Skåne. Just nu rullar det
              långtradare norrut. Det kan säkerligen vara så att i någon av
              dem sitter en onykter förare. Sannolikheten är enormt stor med
              tanke på de tester som har gjorts och som har anmälts in.
            </seg>
            <seg xml:id="i-c5d90a6018efc6ea-0">
              Alternativen är att ge en dispens för att ge bevakningspersonal
              möjlighet att kunna fortsätta med detta eller att vi ska låta
              dem som vi vet om rulla vidare. Det här är ingen Hollywoodfilm,
              utan det är verkligheten. I dag rullar det med stor sannolikhet
              bilar med onyktra förare.
            </seg>
            <seg xml:id="i-e9fefccbc70d5297-0">
              Min fråga till justitieministern är om det på något sätt finns
              möjlighet med en dispens i det här ärendet.
            </seg>
          </u>
          <note type="speaker" xml:id="i-53555679ccc7af78-0">
            Anf. 112 ANDERS HANSSON (m):
          </note>
          <u who="anders_hansson_f702ea" xml:id="i-cc6e73bdb1444a0a-1">
            <seg xml:id="i-422d03036e6354e8-0">
              Herr talman! Jag delar i mångt och mycket Göran Perssons i Simrishamn
              uttalande tidigare. Det är som jag sagt tidigare också jätteviktigt
              att man gör någonting skyndsamt. Det är redan förare som lämnar
              färjan i kväll och åker ut på vägarna. Vi måste göra någonting
              så snart vi kan oavsett om vägen dit är dispens eller ej.
            </seg>
            <seg xml:id="i-a38d6917f49acd22-0">
              Jag är tveksam till dispens av den anledningen att vi ger ett
              vaktbolag befogenheter som egentligen borde ligga på våra myndigheter.
              Då kan man börja tala om bekymret att vi till exempel kan få privata
              aktörer i olika småbyar i Skåne som tycker att bilar kör för fort.
              Man skulle till exempel kunna ge dispenser att göra hastighetskontroller.
            </seg>
            <seg xml:id="i-dc5a8df4ade8271e-0">
              Det är bara ett exempel. Men jag är lite tveksam till dispenser.
              Däremot kan jag inte nog poängtera för justitieministern vikten
              av att det snarast kommer en ändring på området. Det kan innebära
              att det är fler poliser på plats som kan utföra utandningskontroller
              eller att tullen eller Kustbevakningen kan vara på plats att göra
              utandningskontrollerna.
            </seg>
            <seg xml:id="i-cc6528274e41b887-0">
              Det lämnar jag till mer klokare människor att avgöra. Men det
              är fortfarande så att utandningskontroller måste göras. Det är
              den stora frågan i det hela.
            </seg>
          </u>
          <note type="speaker" xml:id="i-cfd87b07ddbd0627-0">
            Anf. 113 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-17">
            <seg xml:id="i-8365e4bbb94ad2d2-0">
              Herr talman! Det är viktigt att säga att det som har hänt är
              att länsstyrelsen har meddelat ett beslut i ett tillsynsärende.
              Där har man gjort bedömningen att kontroller av det aktuella slaget
              är en myndighetsåtgärd som bara får utföras av polisen. Några
              åtgärder har man dock inte vidtagit mot bevakningsföretaget. Jag
              tror att man också inser att det har varit bra.
            </seg>
            <seg xml:id="i-ee0d8f5605785e36-0">
              Jag vill inte spekulera i vad man kan göra åt det. Jag tror inte
              heller att snabba dispenser löser det hela. Det är alldeles uppenbart
              att vi har ett praktiskt problem. Vi har diskuterat olika lösningar
              på departementet för hur man rent praktiskt kan hantera det hela.
            </seg>
            <seg xml:id="i-673830bf92d000a5-0">
              I det korta perspektivet handlar det om att polisen och andra
              måste se till att lägga på ett extra kol för att försöka se till
              att man begränsar skadan av det vi nu har sett.
            </seg>
            <seg xml:id="i-28e1f0b7263dab44-0">
              Jag vidhåller att vi är överens om att det var ett bra initiativ
              av Ystads kommun. Vi måste se till att få verksamheten att fungera.
              Den har räddat liv.
            </seg>
            <seg xml:id="i-b4487d51abb1397e-0">
              Anf. 114 GÖRAN PERSSON i Simrishamn (s):
            </seg>
            <seg xml:id="i-297dbee60e1ade0e-0">
              Herr talman! Jag förstår justitieministerns dilemma i denna fråga.
              Lagen och ordningen ska ha sin rågång. Jag är också införstådd
              med detta.
            </seg>
            <seg xml:id="i-7164ffa7f00dc740-0">
              Jag delar inte uppfattningen hos den förre talaren att detta
              skulle jämföras med någonting i samhället. Om det är någon som
              träffar på någon som sätter sig i sin bil onykter i samhället
              hoppas jag att vederbörande anmäler detta.
            </seg>
            <seg xml:id="i-109bc68e58932828-0">
              Om jag ser att en person som är helt onykter sätter sig i en
              bil får jag inte låta det gå vidare om jag sedan kan stoppa det
              eller meddela det till polisen. Jag måste i varje fall meddela
              det vidare.
            </seg>
            <seg xml:id="i-9f11a0d3cc2c035c-0">
              Det valda kommunpolitiker i Ystad gjorde här var att de anlitade
              ett vaktbolag som gick ut till förare och lät förarna frivilligt
              gå med på proven. Det är ingen som tvingar förarna att ta provet.
              Men om man skulle upptäcka eller känna lukten av alkohol meddelar
              man också detta vidare till polisen. Det är på frivillig basis
              som detta har kommit fram.
            </seg>
            <seg xml:id="i-1d0cbec41c6b3701-0">
              Jag vill slutligen säga att jag hoppas på ett snabbt avgörande
              och att vi hittar en lösning. Som tidigare sagts är det som hänt
              tragiska olyckor. Olyckor händer oerhört ofta i samband med alkohol.
              Skulle något liknande hända framgent får vi en helt annan diskussion
              i det här ärendet. Jag anklagar inte någon för att ha begått juridiska
              fel, utan vi får tänka medmänskligt. Här är det samhällets medborgare
              som vi skyddar. Därför måste åtgärder skyndsamt vidtas här.
            </seg>
          </u>
          <note xml:id="i-e51dd6afede2154a-10">
            Överläggningen var härmed avslutad.
          </note>
          <note xml:id="i-933bb92dab89e38a-0">
            14 § Svar på interpellation 2007/08:219 om onykterhet i trafiken
          </note>
          <note type="speaker" xml:id="i-f2d2827da507709f-0">
            Anf. 115 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-18">
            <seg xml:id="i-ecc5e25a971732cc-0">
              Herr talman! Thomas Bodström har frågat mig vilka åtgärder jag
              avser att vidta för att bekämpa sjö- och rattfylleriet.
            </seg>
            <seg xml:id="i-f81f3c5ba227c17f-0">
              Thomas Bodström ställde en fråga med väsentligen samma innehåll
              till mig i en interpellation i augusti. Mitt svar blev då att
              kampen mot onykterhet i trafiken är en viktig fråga för mig och
              regeringen. Jag svarade också att regeringen avser att föreslå
              åtgärder i syfte att öka möjligheten att ingripa mot trafikonykterhet
              både på land och till sjöss. Vad jag svarade då har samma giltighet
              nu.
            </seg>
            <seg xml:id="i-faaab39b1ea4757b-0">
              I mellantiden har jag lagt fram ett förslag om skärpning av straffskalan
              för vållande till annans död som sker bland annat i samband med
              rattfylleri. Förslaget har nu sänts ut på remiss.
            </seg>
          </u>
          <note type="speaker" xml:id="i-04eaa66711c8f4be-0">
            Anf. 116 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0a1a344865af7843-0">
            <seg xml:id="i-69f8c93afa8e7461-0">
              Herr talman! Jag har en fråga: Kan justitieministern svara på
              frågan om och i så fall när det kommer en lag om sjö- och rattfylleri?
            </seg>
          </u>
          <note type="speaker" xml:id="i-f5e81708b56862d0-0">
            Anf. 117 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-19">
            <seg xml:id="i-028b65d6f03d93a7-0">
              Herr talman! Ett sådant förslag kommer efter årsskiftet.
            </seg>
          </u>
          <note type="speaker" xml:id="i-cb56591430a3bf2e-0">
            Anf. 118 ANTI AVSAN (m):
          </note>
          <u who="anti_avsan_b6bfe8" xml:id="i-28b0671fcd02e6e5-4">
            <seg xml:id="i-232c4649c2b9f717-0">
              Herr talman! Jag ska belysa frågan om sjöfylleri. Den övergripande
              frågan i den delen är om sjötrafik kan jämställas med vägtrafik.
            </seg>
            <seg xml:id="i-8e0056765286d9d6-0">
              Här i kammaren har jag tidigare redovisat att frågan om sjöfylleri
              har varit föremål för utredningar och överväganden vid ett antal
              tidigare tillfällen.
            </seg>
            <seg xml:id="i-b67a1081d2a9ccc1-0">
              Om vi någorlunda ska hålla oss till närtid kan jag först nämna
              de ändringar som genomfördes i sjölagen 1991. Ändringarna innebar
              att brottet sjöfylleri delades upp i två svårighetsgrader: så
              kallat enkelt sjöfylleri och grovt brott.
            </seg>
            <seg xml:id="i-d75a7cd0df0d0eac-0">
              I december 1998 avlämnade den dåvarande regeringen en proposition
              till riksdagen som gällde drograttfylleri och sjöfylleri. Detta
              resulterade i införandet av en promilleregel såsom en omständighet
              att beakta vid bedömningen av om en gärning är att bedöma som
              grovt sjöfylleri. Den utredning som föregick propositionen avvisade
              möjligheten att med en promillegräns bestämma vad som ska bestraffas
              som enkelt sjöfylleri. Flertalet remissinstanser delade den bedömningen
              eller lämnade den utan erinran.
            </seg>
            <seg xml:id="i-9f989f178a773195-0">
              Problematiken kring frågan om sjöfylleri belystes i propositionen.
              Den dåvarande socialdemokratiska regeringen anförde bland annat
              att sjötrafiken skiljer sig från vägtrafiken på många sätt. Dels
              omfattar sjötrafiken fartyg av skilda slag allt från roddbåtar
              till oceangående skepp dels varierar förhållandena kraftigt mellan
              exempelvis insjöar och mindre vattendrag å ena sidan och trafikerade
              farleder och öppna hav å andra sidan.
            </seg>
            <seg xml:id="i-82baa3dae20d7aa8-0">
              Regeringen påpekade också att det låg en komplikation i att många
              båtar används för rekreation och utgör bostäder under kortare
              eller längre tider. Man pekade också på den problematik som omförtöjning
              på grund av ändrade väderförhållanden innebär.
            </seg>
            <seg xml:id="i-30b8c9ba64e15541-0">
              Härefter har frågan om sjöfylleri utretts ytterligare två gånger,
              först av Sjöfylleriutredningen som avlämnade sitt betänkande i
              april 2001. Merparten av de förslag som 2001 års utredning avlämnade
              mötte sådan allvarlig kritik från remissinstanserna att den dåvarande
              socialdemokratiska regeringen valde att inte gå vidare med lagstiftning
              utan ansåg att frågorna borde utredas vidare. Den fortsatta utredningen
              av sjöfyllerifrågan har ägt rum inom ramen för Rattfylleriutredningen
              som avlämnade sitt betänkande i januari 2006.
            </seg>
            <seg xml:id="i-b074b5c219b44260-0">
              Vår, Moderaternas, uppfattning i frågan är just den som den socialdemokratiska
              regeringen förut har gett uttryck för, nämligen att förhållandena
              till sjöss och i vägtrafik inte kan jämställas. Förhållandena
              i sjötrafik är väldigt skiftande. Därutöver är det bland mycket
              annat inte rimligt att omförtöjningsfall ska falla inom det straffbara
              området, något som också 2001 års sjöfylleriutredning bestämt
              tog avstånd från framför allt inte med en promillegräns om 0,2
              promille alkohol i blodet som enda straffbarhetskriterium.
            </seg>
          </u>
          <note xml:id="i-e51dd6afede2154a-11">
            Överläggningen var härmed avslutad.
          </note>
          <note xml:id="i-142d013b7dc5884a-0">
            15 § Svar på interpellation 2007/08:220 om information till riksdagen
            i EU-frågor
          </note>
          <note type="speaker" xml:id="i-cc27942a6f30d486-0">
            Anf. 119 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-20">
            <seg xml:id="i-69a5cec5f9b0db5b-0">
              Herr talman! Thomas Bodström har frågat mig vilka åtgärder jag
              kommer att vidta för att bättre redovisa vilka åtgärder för svensk
              del som kan bli aktuella i samband med regeringens olika ställningstaganden
              i EU-samarbetet.
            </seg>
            <seg xml:id="i-61fbc2252baff6c4-0">
              Många av de rättsakter som beslutas inom EU kräver någon form
              av nationellt genomförande. Vid de täta och återkommande tillfällen
              då jag och mina kolleger i Justitiedepartementet informerar eller
              samråder med riksdagen om aktuella EU-förhandlingsfrågor berör
              vi regelmässigt vad olika förslag kommer att få för nationella
              konsekvenser. Det kan handla om till exempel lagstiftningsbehov
              eller följdverkningar för våra myndigheter.
            </seg>
            <seg xml:id="i-c0ae3af70a388546-0">
              Jag är angelägen om att lämna så fullständig information som
              möjligt till riksdagen i dessa och andra avseenden. Det säger
              sig dock självt att det under pågående förhandlingar ofta inte
              går att redovisa alla konsekvenser i detalj och att det, när ett
              instrument är frivilligt till sin karaktär, kan behövas en analys
              av om Sverige ska använda sig av de möjligheter som instrumentet
              erbjuder. Den normala och grundlagsfästa ordningen är att detta
              utreds på ett omsorgsfullt sätt efter det att förhandlingarna
              har avslutats och att nödvändiga förslag sedan vid behov föreläggs
              riksdagen för ställningstagande. Det tycker jag är ett bra förfaringssätt.
            </seg>
          </u>
          <note xml:id="i-e51dd6afede2154a-12">
            Överläggningen var härmed avslutad.
          </note>
          <note xml:id="i-5671659e2a72f807-0">
            16 § Svar på interpellation 2007/08:221 om våld vid idrottsarrangemang
          </note>
          <note type="speaker" xml:id="i-fb8df0ca02dc92b0-0">
            Anf. 120 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-21">
            <seg xml:id="i-e7daa3e0329244a6-0">
              Herr talman! Thomas Bodström har frågat mig hur min tidsplanering
              ser ut beträffande kommande lagförändringar för att komma till
              rätta med ordningsstörningar i samband med idrottsarrangemang.
            </seg>
            <seg xml:id="i-75f603f9afb9ef78-0">
              Omedelbart efter regeringsskiftet hösten 2006 initierade jag
              och regeringen en process för att mer effektivt motverka ordningsstörningar
              i samband med idrottsevenemang. En dialog fördes med berörda aktörer,
              främst idrottsrörelsen och polisen, bland annat i syfte att identifiera
              frågor där lagstiftningsåtgärder kan behövas. Så snart samtalen
              var avslutade beslutades ett uppdrag till en utredare i början
              av hösten 2007.
            </seg>
            <seg xml:id="i-009b20cc2886e511-0">
              Uppdraget ska redovisas redan den 31 mars nästa år. Efter sedvanligt
              remissförfarande är det min avsikt att presentera lagförslag som
              kan träda i kraft våren eller sommaren 2009.
            </seg>
          </u>
          <note type="speaker" xml:id="i-61ec00f473a5debd-0">
            Anf. 121 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0a1a344865af7843-1">
            <seg xml:id="i-93f3359336f1f74e-0">
              Herr talman! Jag tycker att två frågor borde vara med här. Den
              ena frågan gäller möjligheten att man ska anmäla sig vid en polisstation
              i samband med en match alltså en anmälningsplikt.
            </seg>
            <seg xml:id="i-6d7c3326335a4ef8-0">
              Den andra frågan gäller utvidgad kameraövervakning.
            </seg>
            <seg xml:id="i-2bd6c19dbaebb512-0">
              Finns det möjligheter att ta med detta i utredningen?
            </seg>
            <seg xml:id="i-b7b2a3e636c1bbae-0">
              Det är de två konkreta frågor ingenting annat som jag ville ta
              upp.
            </seg>
          </u>
          <note type="speaker" xml:id="i-510b06051a3519c4-0">
            Anf. 122 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-22">
            <seg xml:id="i-0da52996f38310e1-0">
              Herr talman! Frågan om anmälningsplikt har diskuterats, men eftersom
              den väcker en del principiella frågor är det viktigaste just nu
              att snabbt få på plats de mest angelägna förändringarna. Därför
              har vi hållit den utanför det uppdrag som getts.
            </seg>
            <seg xml:id="i-b56a24c53eaca2c7-0">
              Ett system med anmälningsplikt, som används framgångsrikt på
              annat håll vill jag säga, skulle innebära en belastning för bland
              annat polisen som skulle behöva ta emot och inhysa ett stort antal
              potentiellt våldsamma personer under relativt lång tid, nämligen
              matchtiden, men också viss tid före och efter en match. En anmälningsplikt
              innebär också ett frihetsberövande för den enskilde, vilket skulle
              inkräkta på grundlagsfästa rättigheter.
            </seg>
            <seg xml:id="i-8426f9c26e3cd292-0">
              Uppdraget till utredaren är dock bara ett första steg i regeringens
              arbete för att motverka ordningsstörningar vid idrottsarrangemang
              och ska inte ses som en slutpunkt. Jag vet dock att redan den
              nu angivna tidpunkten ses som otillräcklig och att det finns de
              som tycker att vi borde gå fram snabbare. Därför tror jag att
              det är bra att inte belasta utredningen med principiella frågor.
              Men, som sagt, vi har även diskuterat frågan om anmälningsplikt.
            </seg>
            <seg xml:id="i-c5329d5856a172db-0">
              Beträffande kameraövervakning har jag aviserat en översyn av
              reglerna om övervakning. När det gäller idrottsarenorna är bekymret
              framför allt att länsstyrelserna har olika praxis och använder
              den lagstiftning som finns på olika sätt. Det är ett bekymmer
              som man möjligen kan rätta till inte bara genom förändrad lagstiftning
              utan också genom att faktiskt diskutera frågorna. Vi behöver en
              ny kameralagstiftning eftersom den som vi nu har är ganska omodern.
            </seg>
          </u>
          <note xml:id="i-e51dd6afede2154a-13">
            Överläggningen var härmed avslutad.
          </note>
          <note xml:id="i-1bd85d4ba31ed161-0">
            17 § Svar på interpellation 2007/08:222 om Kriminalvården
          </note>
          <note type="speaker" xml:id="i-9febec6941669d71-0">
            Anf. 123 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-23">
            <seg xml:id="i-ab7e8a7a94e419ee-0">
              Herr talman! Thomas Bodström har frågat mig vilka åtgärder jag
              avser att vidta för att Kriminalvården ska räknas med i den största
              satsningen någonsin på rättsväsendet.
            </seg>
            <seg xml:id="i-47aa71dc04cabe9f-0">
              Regeringen har påbörjat den största satsningen i modern tid för
              att göra hela Sverige till ett tryggt land att leva i. I budgetpropositionen
              för 2008 föreslår regeringen att rättsväsendet tillförs ytterligare
              495 miljoner kronor för 2008. En förutsättning för regeringens
              satsningar är att effektiviseringen av rättsväsendet fortsätter
              för att höja kvaliteten i verksamheten.
            </seg>
            <seg xml:id="i-aaa1860b997b5ce1-0">
              Resursfördelningen till anstalter, häkten och frivården styrs
              av Kriminalvården. Regeringen har gett Kriminalvården goda förutsättningar
              att bedriva verksamhet genom att myndigheten har tillförts ökade
              resurser de senaste åren. I budgetpropositionen för 2007 tillfördes
              Kriminalvårdens anslag ytterligare 370 miljoner kronor.
            </seg>
            <seg xml:id="i-4916b28b5b086ad7-0">
              Regeringen gör också satsningar på verksamheten genom att bland
              annat utveckla innehållet i verkställigheten. För att öka klienternas
              möjligheter att få ett arbete efter avtjänad verkställighet, prioriteras
              arbetsdrift och utbildning samt insatser för de klienter som har
              någon form av missbruksproblematik. Särskilda insatser görs också
              för att motverka mäns våld mot kvinnor.
            </seg>
            <seg xml:id="i-36a48c7c110823cc-0">
              Dessa satsningar på både Kriminalvårdens ekonomi och verksamhet
              är åtgärder som ingår i satsningen på rättsväsendet.
            </seg>
          </u>
          <note type="speaker" xml:id="i-0fe09fa41795bfe9-0">
            Anf. 124 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0a1a344865af7843-2">
            <seg xml:id="i-dd16730682c884f7-0">
              Herr talman! Jag vet att Kriminalvårdens ledning gärna vill veta
              vilka satsningar som kommer att göras i framtiden, alltså flera
              år framåt i tiden. De behöver således få besked om detta från
              regeringen.
            </seg>
            <seg xml:id="i-0f9b2aa2a3ceb89f-0">
              Kommer justitieministern att ge besked om den fortsatta utbyggnad
              som är aktuell och som Kriminalvården efterfrågar?
            </seg>
          </u>
          <note type="speaker" xml:id="i-6c5bf633f294207a-0">
            Anf. 125 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-24">
            <seg xml:id="i-922397ccd98b77c1-0">
              Herr talman! Det vi under senare tid framför allt gjort är att
              tillsammans med Kriminalvården gå igenom de prognoser som Kriminalvården
              har för sin verksamhet. De har presenterat ganska omfattande önskningar,
              och det har också visat sig att en del av de investeringar som
              gjorts har försenats. Beläggningen har dessutom blivit något lägre
              än prognoserna visade.
            </seg>
            <seg xml:id="i-5bd44d15c8598c60-0">
              Vi gör en ordentlig genomlysning. I takt med att vi har ett underlag
              som känns stabilt ger vi också de besked som kan behöva ges till
              Kriminalvården. Det är min ambition att myndigheterna ska veta
              vad de har att rätta sig efter. Det är enklare när man tillför
              resurser, vilket vi gör, än om man drar ned på dem.
            </seg>
          </u>
          <note xml:id="i-e51dd6afede2154a-14">
            Överläggningen var härmed avslutad.
          </note>
          <note xml:id="i-83be0d13b20625ad-0">
            18 § Svar på interpellation 2007/08:223 om datalagring
          </note>
          <note type="speaker" xml:id="i-19bd74c2aa782827-0">
            Anf. 126 Justitieminister BEATRICE ASK (m):
          </note>
          <u who="unknown" next="cont" xml:id="i-f1d639ac3a7a22c0-2">
            <seg xml:id="i-b6103b635a1abf16-0">
              Herr talman! Thomas Bodström har frågat mig hur Moderaternas
              tidigare ställningstagande när det gäller lagring av trafikdata
              kommer att påverka genomförandet av Europaparlamentets och rådets
              direktiv om lagring av trafikuppgifter för brottsbekämpning, EG-direktivet,
              i svensk lagstiftning.
            </seg>
          </u>
          <note xml:id="i-c70278798bcf23de-0">
            EG-direktivet antogs i mars 2006 och håller på att genomföras
            i samtliga medlemsstater i EU. Det följer av Sveriges medlemskap
            i unionen en skyldighet att genomföra EG-direktivet.
          </note>
          <u who="unknown" prev="cont" xml:id="i-cee869cef1208252-2">
            <seg xml:id="i-b8328753bfe91b73-0">
              Trafikuppgiftsutredningen har haft till uppgift att lämna förslag
              till hur EG-direktivet ska genomföras i svensk rätt. Utredningen
              har arbetat brett med sakkunniga samt experter från myndigheter
              och tele- och Internetoperatörer. En referensgrupp i vilken samtliga
              riksdagspartier har ingått har varit kopplad till utredningen.
              Därutöver har utredningen haft möten med myndigheter och samrått
              med Integritetsskyddskommittén.
            </seg>
            <seg xml:id="i-f8b7b4727a8fbb91-0">
              Trafikuppgiftsutredningen överlämnade för ett par veckor sedan
              sitt betänkande Lagring av trafikuppgifter för brottsbekämpning
              . Betänkandet remitteras nu på sedvanligt sätt. Därefter avser
              regeringen, bland annat med beaktande av remissinstansernas synpunkter,
              att lägga fram en proposition med förslag på hur EG-direktivet
              ska genomföras i svensk rätt.
            </seg>
          </u>
          <note type="speaker" xml:id="i-f4e7855e7416c080-0">
            Anf. 127 THOMAS BODSTRÖM (s):
          </note>
          <u who="thomas_bodstrom_8a617a" next="cont" xml:id="i-c086c3fd0adbf249-0">
            <seg xml:id="i-7746cffe7644206b-0">
              Herr talman! När planeras en proposition komma på riksdagens
              bord?
            </seg>
          </u>
          <note xml:id="i-677af5ac5a3b55b7-0">
            Anf. 128 ULRIKA KARLSSON i Uppsala (m):
          </note>
          <u who="thomas_bodstrom_8a617a" prev="cont" xml:id="i-f572500d54e05fb9-0">
            <seg xml:id="i-6c2806a5eee27c5e-0">
              Herr talman! Jag vill börja med att tacka justitieministern för
              svaret.
            </seg>
            <seg xml:id="i-12c0eeb95ad16a83-0">
              Frågan om det mycket omstridda direktivet om lagring av datauppgifter
              är minst sagt intressant. Som alla vet syftar direktivet till
              att harmonisera ländernas regler inom detta område, och de uppgifter
              som ska lagras finns angivna i direktivet. Man ska bland annat
              lagra sådant som svarar på följande frågor: Vem kommunicerade
              med vem? När skedde det? Var befann sig de som kommunicerade med
              varandra? Vilken typ av kommunikation användes vid tillfället?
            </seg>
            <seg xml:id="i-1301b0eec9bdc17d-0">
              Moderaterna har länge varit mycket skeptiska till denna typ av
              övervakning av samtliga EU-medborgare, framför allt för att det
              inte finns några säkra slutsatser om att datalagring är ett effektivt
              medel, alltså att andelen uppklarade brott ökar i sådan grad att
              det uppväger det integritetsintrång som detta otvivelaktigt innebär.
            </seg>
            <seg xml:id="i-60039c7f651ad3df-0">
              Det är inte visat att det är effektivt för den brottsutredande
              verksamheten. Det är inte visat att det finns något behov av detta
              medel. Det är inte heller visat att det ger betydande vinster
              för det allmänna. Datalagring innebär med stor sannolikhet dessutom
              att många oskyldiga drabbas. Principiellt innebär datalagring
              synnerligen långtgående ingrepp i den personliga integriteten.
              Bland annat har det skett en ändamålsglidning av direktivet.
            </seg>
            <seg xml:id="i-612c8772a1deb788-0">
              Från början var det tänkt att data skulle lagras vid allvarliga
              brott såsom terrorism och organiserad brottslighet, men rådet
              har med hjälp av den tidigare socialdemokratiska regeringen och
              de svenska socialdemokratiska parlamentarikerna utvidgat omfattningen
              av lagförslaget till att gälla betydligt fler brott.
            </seg>
            <seg xml:id="i-ff3af9b6b41cc628-0">
              Vi moderater var därför emot direktivet när det processades fram.
              I den processen var Thomas Bodström pådrivande. Moderaterna har
              hela tiden varit skeptiska till det slags storebrorssamhälle som
              denna typ av lagstiftning innebär. Moderaterna i Europaparlamentet
              röstade till och med emot förslaget när det begav sig, eftersom
              de ansåg det vara integritetskränkande och sakna proportionalitet.
              De ansåg att det var tveksamt om förslaget var effektivt, och
              dessutom saknades en ordentlig konsekvensutredning.
            </seg>
            <seg xml:id="i-f60611a678f9cf2f-0">
              Också Moderaterna i justitieutskottet har varit kritiska. I ett
              särskilt yttrande i ett utskottsbetänkande 2005/06 skrev vi bland
              annat att förslaget innebär att alla som använder sig av elektroniska
              kommunikationsformer får acceptera att bli registrerade och övervakade.
              Det är en allvarlig kränkning av den personliga integriteten och
              de mänskliga rättigheterna. I samma särskilda yttrande skrev vi
              även att vi har framfört kritik mot förslagen genom hela processen.
              Ett direktiv är juridiskt bindande för Sverige, men vår principiella
              kritik kvarstår.
            </seg>
            <seg xml:id="i-b331575fecef7947-0">
              Detta gällde då och det gäller nu. Vår principiella kritik kvarstår.
            </seg>
            <seg xml:id="i-048a3e0caa4a125a-0">
              Den socialdemokratiska regeringen gav en utredare i uppdrag att
              lämna synpunkter på förslaget. Den utredningen har nu presenterats.
              Situationen är den att vi i Sverige har en skyldighet att följa
              direktivet, att införa det, vilket följer av vårt EU-medlemskap.
              Jag kommer att noga sätta mig in i den utredning som presenterats
              och ta del av remissinstansernas synpunkter, särskilt i de delar
              där utredningen går längre än direktivet.
            </seg>
            <seg xml:id="i-a4f8a8f71da0ce86-0">
              Den förra socialdemokratiska regeringen var pådrivande för att
              få detta förslag på plats. Vi moderater var skeptiska. Min självklara
              utgångspunkt är emellertid att vi ska fullgöra de skyldigheter
              som följer av vårt EU-medlemskap, vilket i detta fall innebär
              implementering av direktivet.
            </seg>
          </u>
          <note type="speaker" xml:id="i-95bdeeb28033296d-0">
            Anf. 129 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-25">
            <seg xml:id="i-e746f5a90bb1a1d4-0">
              Herr talman! Utgångspunkten är, som jag tidigare har sagt, att
              vi har en skyldighet att genomföra lagringsdirektivet, och det
              kommer jag också att göra. Det råder inget tvivel om den saken.
            </seg>
            <seg xml:id="i-8593e8c226244202-0">
              Det hindrar inte att de synpunkter som jag och Moderaterna har
              lämnat tidigare naturligtvis har betydelse. Den fråga som alltid
              måste avgöras är ju hur man når balans mellan brottsbekämpande
              myndigheters behov av uppgifter och den enskildes behov av ett
              starkt integritetsskydd.
            </seg>
            <seg xml:id="i-28061daa1fd45405-0">
              Frågan om när en proposition läggs fram är enkel att besvara.
              Det blir under 2008. Remisstiden går ut den 14 mars. Sedan behöver
              vi bereda frågan. Men det är ett bra underlag, och vi lär säkert
              få bra svar, så förhoppningsvis ska detta inte ta alltför lång
              tid.
            </seg>
          </u>
          <note xml:id="i-e51dd6afede2154a-15">
            Överläggningen var härmed avslutad.
          </note>
          <note xml:id="i-324f654d0be31ae4-0">
            19 § Svar på interpellation 2007/08:224 om polisens arbete för
            att bekämpa ungdomsvåldet
          </note>
          <note type="speaker" xml:id="i-6f04979eba5f86cc-0">
            Anf. 130 Justitieminister BEATRICE ASK (m):
          </note>
          <u who="unknown" xml:id="i-348aa96b819c62e6-26">
            <seg xml:id="i-12878dee14654b15-0">
              Herr talman! Thomas Bodström har frågat mig vilka åtgärder jag
              avser att vidta för att bekämpa ungdomsvåldet.
            </seg>
            <seg xml:id="i-729c39affc120793-0">
              Att bekämpa ungdomsvåldet är en prioriterad fråga för mig och
              regeringen. De senaste åren har vi sett en ökning av våldsbrottsligheten,
              särskilt bland unga män. Jag anser att det är angeläget att bryta
              den trenden, och för att kunna göra det krävs insatser från flera
              håll.
            </seg>
            <seg xml:id="i-2c436357bf9bed60-0">
              Regeringen genomför nu den mest ambitiösa satsningen någonsin
              på polisen. Under två år tillförs polisen närmare 1,3 miljarder
              kronor. Resurstillskotten möjliggör en kraftig ökning av antalet
              poliser med målet att det 2010 ska finnas 20 000 poliser. Ett
              led i satsningen är att fler poliser ska arbeta i yttre tjänst
              och på tider och platser där de behövs mest. En synlig och närvarande
              polis bidrar till att öka förutsättningarna att bryta brottsutvecklingen.
            </seg>
            <seg xml:id="i-143ae0cd4cf0c32a-0">
              Samhällets reaktioner på ungdomsbrottsligheten måste bli tidigare
              och tydligare. Därigenom kan allvarlig brottslighet i framtiden
              motverkas. Bland annat bör fler brott som begås av barn under
              15 år utredas. Regeringen har därför beslutat om direktiv till
              en utredning som ska se över de särskilda regler som gäller vid
              polis och åklagares utredningar av brott då den misstänkte var
              under 15 år då brottet begicks. I uppdraget ingår att lämna förslag
              som ger de brottsbekämpande myndigheterna befogenheter att med
              tvång drogtesta barn under 15 år som misstänks vara narkotikapåverkade.
              Att fler brott utreds är positivt för brottsoffren. Det ökar dessutom
              möjligheterna till tidiga insatser för att hjälpa gärningsmännen.
              Bättre möjligheter att ingripa tidigt mot drogmissbruk och kriminellt
              beteende ger förutsättningar för ett effektivare arbete med att
              förebygga fortsatt kriminalitet hos barn under 15 år.
            </seg>
            <seg xml:id="i-1e33bf4ed4b0ef05-0">
              Riksdagen har nu fattat beslut om att medling ska erbjudas i
              samtliga kommuner. Medlingen har också fått en tydligare ställning
              i rättsprocessen genom att åklagaren vid ett eventuellt beslut
              om åtalsunderlåtelse särskilt ska beakta den unges vilja att medverka
              till att medling kommer till stånd.
            </seg>
            <seg xml:id="i-71571919cb7cdb0c-0">
              Ungdomar som blivit utsatta för brott löper en stor risk att
              själva bli förövare. Ett nyckelord i arbetet med att förebygga
              brott är samverkan. Polisen måste samverka med andra viktiga aktörer
              både inom och utanför rättsväsendet. Skola och socialtjänst är
              viktiga i det här sammanhanget, inte minst när det gäller att
              tidigare och tydligare angripa ungdomsbrottsligheten.
            </seg>
            <seg xml:id="i-f96d52a2d9377736-0">
              Att samtliga polismyndigheter sedan tidigare har utsedda kontaktpoliser
              för skolorna är en viktig åtgärd liksom polisens och kommunens
              arbete med brottsofferstöd för unga genom till exempel centrum
              för unga brottsoffer.
            </seg>
            <seg xml:id="i-ac7eb3398a07b7e8-0">
              Avslutningsvis vill jag säga att en trygg uppväxt är den mest
              effektiva brottsförebyggande insatsen. Föräldrar har alltjämt
              huvudansvaret för att förmedla normer och värderingar till sina
              barn och ungdomar.
            </seg>
          </u>
          <note type="speaker" xml:id="i-feb474ab59b92286-0">
            Anf. 131 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0a1a344865af7843-3">
            <seg xml:id="i-30b15f9a9b231f81-0">
              Herr talman! Jag har två frågor.
            </seg>
            <seg xml:id="i-b6b85cb0f3de8e6d-0">
              Den första gäller att kontaktpoliser kan genomföras på olika
              sätt. Min tanke, när vi diskuterade det här, var att varje elev
              i Sverige, från första klass till sista ring, ska veta vem som
              är deras polis. Deras föräldrar ska veta det. Lärare ska veta
              det. Rektorer ska veta det. Så är det på några håll i Sverige
              men inte överallt. Är det Beatrice Asks uppfattning att det borde
              vara på det sättet att varje elev ska veta vem som är deras polis?
              Och kommer det i så fall att genomföras? Det var den första frågan
              det var en a- och en b-fråga, kan man säga.
            </seg>
            <seg xml:id="i-b9df01f43a9803d5-0">
              Sedan är det den andra frågan. Som Beatrice Ask känner till gjordes
              det en väldigt stor narkotikasatsning 2002. Det var bland annat
              Björn Fries som ledde det arbetet. Och det var, tror jag, motsvarande
              ungefär 300 miljoner. Nu har det aviserats att det här arbetet
              ska upphöra i december 2007.
            </seg>
            <seg xml:id="i-15ca2758ac672054-0">
              Det här var någonting som bereddes mellan Socialdepartementet
              och Justitiedepartementet, även om det var Socialdepartementet
              som hade huvudansvaret. Jag drev som justitieminister hårt att
              vi skulle ha en sådan här stor satsning. Då är min andra fråga:
              Kommer Beatrice Ask att driva på så att vi får en liknande satsning
              som kommer att vara lika omfattande ekonomiskt som den satsning
              som nu upphör i december 2007?
            </seg>
            <seg xml:id="i-b7ac1310894046e9-0">
              Detta var mina två frågor.
            </seg>
          </u>
          <note type="speaker" xml:id="i-0e58b0a27012e25b-0">
            Anf. 132 Justitieminister BEATRICE ASK (m):
          </note>
          <u who="unknown" next="cont" xml:id="i-f1d639ac3a7a22c0-3">
            <seg xml:id="i-1eea3879abfbfdf0-0">
              Herr talman! Vad gäller frågan om kontaktpoliser kan det naturligtvis
              genomföras på olika sätt. Och det är väl bra, eftersom det då
              finns utrymme för lokala bedömningar. Det är lite skillnad på
              Helsingforss innerstad och Sveg. Det har jag själv erfarenhet
              av.
            </seg>
            <seg xml:id="i-a1a030de450b6c74-0">
              Jag har faktiskt aldrig tänkt tanken att man utser en kontaktpolis
              för varje elev, utan jag har tänkt att det måste finnas en kontaktpolis
              för varje skola. Men det är naturligtvis rimligt att varje elev
              vet vem den polisen är, att både elever och personal i skolan
              känner den kontaktperson som de har hos polisen.
            </seg>
            <seg xml:id="i-a6931051f3069ba0-0">
              När det gäller arbete mot narkotika finns det, som jag redovisade
              i mitt svar, ett ganska bestämt förhållningssätt att ingripa tidigare
              och tydligare genom möjligheten att drogtesta. Det finns väldigt
              mycket annat som behöver göras.
            </seg>
            <seg xml:id="i-55fb4aabbec78c69-0">
              Det arbete som har skett inom ramen för Mobilisering mot narkotika
              och det särskilda projekt som Björn Fries leder avslutas nu för
              ett nytag. Det finns anledning att återkomma till det, i synnerhet
              tillsammans med Socialdepartementet, som ansvarar för frågorna.
              Det är viktigt att bekämpa narkotikaproblemen på bred front.
            </seg>
          </u>
          <note xml:id="i-e51dd6afede2154a-16">
            Överläggningen var härmed avslutad.
          </note>
          <note xml:id="i-b8a75817416b5a0c-0">
            20 § Förnyad bordläggning
          </note>
          <note xml:id="i-adf4d18a4c886cf0-0">
            Föredrogs och bordlades åter
          </note>
          <note xml:id="i-0351827eded61c8c-0">
            21 § Bordläggning
          </note>
          <note xml:id="i-f3f49461c0af7179-0">
            Anmäldes och bordlades
          </note>
          <note xml:id="i-a290e164e9b078f3-0">
            22 § Anmälan om interpellation
          </note>
          <note xml:id="i-23fd251fe49c9892-0">
            Anmäldes att följande interpellation framställts
          </note>
          <note xml:id="i-71e8edf71ed914de-0">
            den 11 december
          </note>
          <note xml:id="i-cdbd566e15b1051e-0">
            Lena Olsson
          </note>
          <note xml:id="i-cdc3050bc8536adb-0">
            Interpellationen redovisas i bilaga som fogats till riksdagens
            snabbprotokoll tisdagen den 18 december.
          </note>
          <note xml:id="i-f88bc7f8cc9c3561-0">
            23 § Anmälan om frågor för skriftliga svar
          </note>
          <note xml:id="i-fb56d302f7437e39-0">
            Anmäldes att följande frågor för skriftliga svar framställts
          </note>
          <note xml:id="i-71e8edf71ed914de-1">
            den 11 december
          </note>
          <note xml:id="i-450178cfa33bb876-0">
            Helena Bouveng
          </note>
          <note xml:id="i-28dfdc541b2abbf2-0">
            Carina Moberg
          </note>
          <note xml:id="i-ade236b7678361d8-0">
            Jan-Evert Rådhström
          </note>
          <note xml:id="i-9403ebe9f21f7220-0">
            Cecilia Widegren
          </note>
          <note xml:id="i-44edf04b63c98cee-0">
            Britta Rådström
          </note>
          <note xml:id="i-e4fcba8bc763d1f8-0">
            Lennart Axelsson
          </note>
          <note xml:id="i-30e03b90777587bb-0">
            Désirée Liljevall
          </note>
          <note xml:id="i-418f58829106db13-0">
            Lars Tysklind
          </note>
          <u who="unknown" prev="cont" xml:id="i-cee869cef1208252-3">
            <seg xml:id="i-a43ac9c1116be0e6-0">
              Barbro Westerholm
            </seg>
          </u>
          <note xml:id="i-07d7cd1bc445d1cd-0">
            Anna König Jerlmyr
          </note>
          <note xml:id="i-a8851cc38032e7b9-0">
            Allan Widman
          </note>
          <note xml:id="i-07d7cd1bc445d1cd-1">
            Anna König Jerlmyr
          </note>
          <note xml:id="i-a3a315194c18dc96-0">
            Agneta Berliner
          </note>
          <note xml:id="i-8fc9225dfc07d391-0">
            Lars-Ivar Ericson
          </note>
          <note xml:id="i-aa931fa1db1010df-0">
            Mats G Nilsson
          </note>
          <note xml:id="i-44edf04b63c98cee-1">
            Britta Rådström
          </note>
          <note xml:id="i-87fc2277520649e0-0">
            Mats Gerdau
          </note>
          <note xml:id="i-9ae1b77aa69049b4-0">
            Pär Nuder
          </note>
          <note xml:id="i-037bcf986c8df0f9-0">
            Ameer Sachet
          </note>
          <note xml:id="i-6f13f5999f86a974-0">
            Camilla Lindberg
          </note>
          <note xml:id="i-2546a5cdc5b608f9-0">
            Elisabeth Svantesson
          </note>
          <note xml:id="i-c9868db6a71185d3-0">
            Gunilla Tjernberg
          </note>
          <note xml:id="i-037bcf986c8df0f9-1">
            Ameer Sachet
          </note>
          <note xml:id="i-037bcf986c8df0f9-2">
            Ameer Sachet
          </note>
          <note xml:id="i-037bcf986c8df0f9-3">
            Ameer Sachet
          </note>
          <note xml:id="i-037bcf986c8df0f9-4">
            Ameer Sachet
          </note>
          <note xml:id="i-90c0a05204f8b7aa-0">
            Inge Garstedt
          </note>
          <note xml:id="i-166042a1a83ada53-0">
            Bengt-Anders Johansson
          </note>
          <note xml:id="i-1470f40c4f3095a3-0">
            Frågorna redovisas i bilaga som fogats till riksdagens snabbprotokoll
            tisdagen den 18 december.
          </note>
          <note xml:id="i-869ff8c5ba1f2e5e-0">
            24 § Anmälan om skriftliga svar på frågor
          </note>
          <note xml:id="i-2ab2c21abc205bcb-0">
            Anmäldes att skriftliga svar på följande frågor inkommit
          </note>
          <note xml:id="i-5cf03b2776ed5216-0">
            den 10 december
          </note>
          <note xml:id="i-f2875cf76b973138-0">
            Hans Backman
          </note>
          <note xml:id="i-b97caa4f21c1cd75-0">
            Helena Leander
          </note>
          <note xml:id="i-593447aa15730c9b-0">
            Anne-Marie Pålsson
          </note>
          <note xml:id="i-4c532cf708db5f27-0">
            Svaren redovisas i bilaga som fogats till riksdagens snabbprotokoll
            tisdagen den 18 december.
          </note>
          <note xml:id="i-dc5cb06c55725498-0">
            25 § Kammaren åtskildes kl. 21.37.
          </note>
          <note xml:id="i-0dc48aa1c11f9d31-0">
            Förhandlingarna leddes
          </note>
          <note xml:id="i-feafcd80f0d2ff26-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
