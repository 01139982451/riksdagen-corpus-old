<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--3</head>
          <docDate when="2007">2007</docDate>
        </div>
      </front>
      <body>
        <div>
          <note xml:id="i-26376de3ed1db758-0">
            ﻿
          </note>
          <note xml:id="i-5e1d17de91a6e97f-0">
            Riksdagens protokoll
          </note>
          <note xml:id="i-0451aa35b6e372f2-0">
            2007/08:3
          </note>
          <note xml:id="i-8c1d584432ba8a44-0">
            Torsdagen den 20 september
          </note>
          <note xml:id="i-5c88ee3472af0a18-0">
            Kl. 10:00 - 12:25
          </note>
          <note xml:id="i-b0067ff613e8e751-0">
            1 § Nya riksdagsledamöter
          </note>
          <note xml:id="i-529bbd95bbb680a5-0">
            Upplästes och lades till handlingarna följande från Valprövningsnämnden
            inkomna
          </note>
          <note xml:id="i-58f46d5701d07c6b-0">
            Berättelse om granskning av bevis för riksdagsledamot
          </note>
          <note xml:id="i-7eed0fd89779beba-0">
            Till Valprövningsnämnden har från Valmyndigheten inkommit bevis
            om att Roland Bäckman (s) utsetts till ny ledamot av riksdagen
            fr.o.m. den 18 september 2007 sedan Ulrica Messing (s) avsagt
            sig uppdraget.
          </note>
          <note xml:id="i-8b7b5cfcf2650381-0">
            Valprövningsnämnden har denna dag granskat beviset för den nye
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note xml:id="i-3b7c8bc55d0fa306-0">
            Bengt-Åke Nilsson/
          </note>
          <note xml:id="i-4a2203e46a915b0d-0">
            Kerstin Siverby
          </note>
          <note xml:id="i-58f46d5701d07c6b-1">
            Berättelse om granskning av bevis för riksdagsledamot
          </note>
          <note xml:id="i-cb10fe6432bc11a5-0">
            Till Valprövningsnämnden har från Valmyndigheten inkommit bevis
            om att Sofia Arkelsten (m) utsetts till ny ledamot av riksdagen
            fr.o.m. den 18 september 2007 sedan Mikael Odenberg (m) avsagt
            sig uppdraget.
          </note>
          <note xml:id="i-dc1f3779f4bd1236-0">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note xml:id="i-3b7c8bc55d0fa306-1">
            Bengt-Åke Nilsson/
          </note>
          <note xml:id="i-4a2203e46a915b0d-1">
            Kerstin Siverby
          </note>
          <note xml:id="i-aea86a9b99ff1540-0">
            2 § Debatt med anledning av budgetpropositionen
          </note>
          <note type="speaker" xml:id="i-1b6ff27ff7f1236a-0">
            Anf. 1 Finansminister ANDERS BORG (m):
          </note>
          <u who="unknown" xml:id="i-7e83ed36afb9eb94-0">
            <seg xml:id="i-4804322937b7f63e-0">
              Herr talman! Det går bra för Sverige. De närmaste åren ökar den
              reguljära sysselsättningen med uppemot 200 000 personer. Den totala
              arbetslösheten minskar med 90 000 personer, och antalet personer
              som är i utanförskap minskar med 175 000 personer.
            </seg>
            <seg xml:id="i-d36a8ed2f6a50b56-0">
              Det går bra för Sverige. När jobben kommer stiger också konsumtionen.
              Hushållen får mer pengar kvar i plånboken och kan säkra sin ekonomi.
              Investeringarna växer i god takt. Vi har den största investeringsandelen
              på 20 år. Det betyder att vi bygger framtida produktionsmöjligheter.
              Våra affärer med omvärlden är starka. Vi har de största bytesbalansöverskotten
              i modern tid. När jobben kommer får vi också mer resurser till
              välfärd. Nu nyanställer kommunerna, och det sker rekordinvesteringar
              i kommunsektorn.
            </seg>
            <seg xml:id="i-f6d7c90b4fb3ce4a-0">
              Detta klarar vi av samtidigt som det råder prisstabilitet i Sverige.
              Nu kommer jobben. Nu klarar vi att återinleda vägen tillbaka till
              full sysselsättning. Det gör vi inte därför att lönerna pressas
              ned. Det gör vi inte därför att det är låglönejobb som kommer,
              och det gör vi inte därför att människor erbjuds otrygga villkor.
            </seg>
            <seg xml:id="i-9a5cfdbd0016499e-0">
              Vi har slutit avtal kommunalavtal och handelsavtal som ger stora
              löneökningar, och när skatten är dragen blir det extra tusenlappar
              kvar i plånboken. Det är inte låglönejobb som tillkommer. Det
              är en bred tillväxt inom svensk ekonomi. Det är inom byggsektor,
              det är inom service, det är inom offentlig sektor och det är inom
              stora delar av näringslivet som vi nu ser en snabb jobbtillväxt.
              Det är inte otrygga villkor. Av den jobbtillväxt vi nu ser är
              antalet fasta anställningar uppemot 100 000.
            </seg>
            <seg xml:id="i-b1471e63d0145fd8-0">
              Nu är vi på väg tillbaka till full sysselsättning. När den här
              regeringen tillträdde var det en och en halv miljon människor
              som hade en svagare förankring på arbetsmarknaden än de önskade
              eller som var arbetslösa. I dag är det 130 000 färre. Den öppna
              arbetslösheten, den totala arbetslösheten, har minskat med 90
              000. De studenter som egentligen är arbetslösa i den meningen
              att de söker jobb är färre. De som är sjukskrivna eller i långtidsfrånvaro
              har minskat.
            </seg>
            <seg xml:id="i-ce2fc4da5edd53fd-0">
              Detta är inte siffror i första hand. Detta handlar om människor
              som erbjuds en väg tillbaka. Det betyder att fler får en möjlighet
              att komma in på en arbetsplats; fler får en möjlighet att komma
              till en arbetsgemenskap.
            </seg>
            <seg xml:id="i-bba2d6412ad85360-0">
              Detta är inte i första hand statistik. Den socialdemokratiska
              regeringen satte upp mål om 4 procents arbetslöshet och 80 procents
              sysselsättning. Under 2008 kommer vi att klara av båda dessa mål.
              Detta är viktigt, för fler får möjlighet att växa, och fler får
              möjlighet att utvecklas. När vi är på väg att återupprätta full
              sysselsättning är det en politik som ökar friheten, som ökar rättvisan
              och som säkrar välfärden.
            </seg>
            <seg xml:id="i-c7847e8bed61af55-0">
              Friheten ökar när jobben kommer, därför att när människor har
              ett arbete har de större möjligheter att styra över sina liv.
              Rättvisan ökar därför att skillnader i en ekonomi alltid drivs
              av arbetslöshet, och när fler människor kommer i arbete får fler
              möjlighet att försörja sig, och då minskar också skillnaderna
              mellan människor.
            </seg>
            <seg xml:id="i-9e4970e7de538e78-0">
              Det är en politik för välfärd, för ska vi klara att bevara en
              god och trygg välfärd i Sverige också med en åldrande befolkning
              i en globaliserad värld måste fler människor komma i arbete. Då
              är full sysselsättning också en politik som säkrar frihet, rättvisa
              och välfärd.
            </seg>
            <seg xml:id="i-b75456610521421c-0">
              Detta är ett läge när vi ska glädjas. Det går bra för Sverige,
              men det är också en situation som kräver mycket ansvarstagande
              från regeringen. Vår uppgift nu är tydlig. Vi ska å ena sidan
              göra att fler kommer tillbaka varaktigt i arbete och å andra sidan
              säkra att vi har uthålliga offentliga finanser. Det är också den
              uppgift vi inriktar oss på.
            </seg>
            <seg xml:id="i-cf36db7939d8363e-0">
              Det har stormat under de senaste månaderna på de finansiella
              marknaderna. Tidigare har det ofta varit så att när det har stormat
              i Asien, Latinamerika eller Ryssland har det gungat rejält i Sverige.
              Denna gång och vi ska vara glada för om det kan förbli så förefaller
              utvecklingen ha varit lugnare. Kronan är stabil; räntorna är lägre
              än i de flesta andra länder. Anledningen är att vi i svensk ekonomi
              har investerat i trovärdighet. Tidigare regeringar, tidigare regeringsunderlag,
              har tagit ett stort ansvar på den punkten. Vi vill bygga vidare
              på det, och det gör vi genom att upprätthålla en god ordning i
              de offentliga finanserna.
            </seg>
            <seg xml:id="i-3459f4d92c7a1602-0">
              Vi har i denna budget de största budgetöverskotten på 40 år.
              Vi går upp mot över 110 miljarder i statligt finansierat sparande
              2010. Vi klarar 3 procents genomsnittligt sparande inom den konsoliderade
              offentliga sektorn. Hörnstenen i vår ekonomiska politik är överskottsmålen.
              Dem överträffar vi i genomsnitt med 2 procent per år. Den offentliga
              skuldsättningen halveras på fyra år.
            </seg>
            <seg xml:id="i-56efa04098062113-0">
              Detta gör vi för att offentliga finanser är viktigt. Det är inte
              det viktigaste i politiken det är viktigare med jobb, och det
              är viktigare med välfärd. Men om vi bygger jobb och välfärd utan
              att ha en god ordning i våra offentliga finanser bygger vi på
              lösan grund, och då kommer vi att få problem framöver.
            </seg>
            <seg xml:id="i-3dcfb8297b5a0e93-0">
              Vi ska alltså ha en ansvarsfull ekonomisk politik. Vi ska se
              till att den ekonomiska politiken inte är en källa till osäkerhet
              när man i hushållen sitter ned vid köksbordet eller när företagen
              fattar investeringsbeslut. Vi ska spara i ladorna. Det ska vara
              klart och tydligt att om vi får en avmattning ska vi då inte behöva
              göra åtstramningar.
            </seg>
            <seg xml:id="i-114cc6888dbfefd8-0">
              Vi ska ha en ansvarsfull ekonomisk politik så att våra barn och
              barnbarn inte tvingas höja skatten för att betala för våra lån.
              Vi ska ha en ansvarsfull ekonomisk politik därför att om vi tvingas
              tillbaka till processer med budgetsanering är det välfärden och
              de som sitter sämst till som alltid drabbas hårdast.
            </seg>
            <seg xml:id="i-b147c5aa91ea2c26-0">
              Det första ledet i en ansvarsfull ekonomisk politik är de offentliga
              finanserna. Det andra ledet är att vi måste vårda högkonjunkturen.
              Högkonjunkturen ska inte övergå i en överhettning. Vi ska inte
              lägga grunden för obalanser som skapar en efterbörd av utanförskap
              och massarbetslöshet i nästa nedgång. Därför genomför vi ett brett
              program. Vi gör det mer lönsamt att arbeta. Vi breddar vägarna
              tillbaka för dem som är långtidssjukskrivna, och vi genomför åtgärder
              som förbättrar arbetsmarknadens funktionssätt.
            </seg>
            <seg xml:id="i-eb4b5fdeef77dc6b-0">
              En viktig del av det programmet är att vi genomför det andra
              steget i jobbskatteavdraget. Vi sänker därmed inkomstskatterna
              med i storleksordningen 11 miljarder. Det gör att det både blir
              mer lönsamt att börja arbeta och mer lönsamt för dem som är på
              arbetsmarknaden att arbeta mer. Det betyder att för de flesta
              löntagare som arbetar heltid sänks skatten med ungefär 1 000 kronor
              i månaden. Det blir något lägre för dem som har lite lägre löner.
              En barnskötare till exempel får 980 kronor i sänkt skatt. En handelsanställd,
              en undersköterska eller en förskollärare får ungefär 1 000 kronor.
              Talar vi om en brandman, en lärare eller en polis är det något
              över 1 000 kronor.
            </seg>
            <seg xml:id="i-101f1183b6d7bfaf-0">
              Vad som också är viktigt är att när finansieringen för skattesänkningarna
              är gjord a-kasseavgiften, avdragsrätten, hem-PC:n, trafikförsäkringen,
              bensinskatten, ölskatten och tobaksskatten är det en väsentlig
              förbättring kvar i plånboken. Ett normalt hushåll med två som
              arbetar heltid kommer att ha ungefär 1 000 kronor mer att röra
              sig med i månaden när vi har dragit finansieringen.
            </seg>
            <seg xml:id="i-3ea33255eafe9294-0">
              Det här är en politik för jobb, men det är också en politik för
              frihet. När vi sänker inkomstskatterna får människor större resurser
              att röra sig med. Det betyder att de kan bestämma mer över sitt
              eget liv. När vi sänker inkomstskatterna får människor större
              möjligheter att påverka sin livssituation genom eget arbete. Det
              är därför en politik som ökar friheten. Det är också en politik
              som ökar rättvisan. Alla åtgärder som görs som leder till högre
              sysselsättning och lägre arbetslöshet är en politik som minskar
              skillnaderna i samhället.
            </seg>
            <seg xml:id="i-f1ee4d13e3fe03dd-0">
              Vi går också vidare och reformerar sjukförsäkringen. Vi tydliggör
              hur försäkringen ska fungera. Man ska veta vad man har rätt till
              och vad som krävs för att man ska ta del av detta. Vi gör försäkringen
              försäkringsmässig. Vi breddar också vägen tillbaka. Vi satsar
              på rehabilitering och företagshälsovård. Vi underlättar för finansiell
              samordning mellan Försäkringskassan, kommuner och andra berörda.
              Det här betyder att vi stöttar människor på väg tillbaka till
              arbete.
            </seg>
            <seg xml:id="i-6a26c47795719085-0">
              Vi gör också försäkringen försäkringsmässig. Det finns alltid
              ett eget ansvar för att så långt det är möjligt ta sig tillbaka
              till arbete, och då måste försäkringsvillkoren också stötta denna
              linje. Vi breddar stödet därför att vi underlättar att få hjälp
              från arbetsförmedlingen för dem som är långtidssjukskrivna. Vi
              inför nystartsjobb i dubbel tappning för dem som har varit sjukskrivna
              länge eller förtidspensionerade. Vi gör regelverket för förtidspensionärer
              mer generöst så att även den som går tillbaka från förtidspension
              har en möjlighet att tjäna lite extra.
            </seg>
            <seg xml:id="i-7a5a2175536a05be-0">
              Vi vill ha en generös, allmän, generell, offentlig försäkring
              som ger inkomsttrygghet för dem som är sjuka. Vi vill inte ha
              en försäkring som döljer att arbetsmarknaden inte fungerar väl.
              Vi vill inte ha en försäkring som leder till att människor hamnar
              i permanent utanförskap och fastnar i fattigdomsfällor. Vi vill
              inte ha en försäkring som ifrågasätts därför att fusk och överutnyttjande
              leder till att skattepengar förslösas. Vi vill ha en inkomsttrygghetsförsäkring
              för dem som är sjuka som är generell, generös, allmän och offentlig.
              Det är också det vi kommer att arbeta för.
            </seg>
            <seg xml:id="i-4af353533473d8e8-0">
              Vi vill fortsätta att reformera arbetsmarknaden. Avtalsrörelsen
              gav löneökningar som dämpar sysselsättningsökningen år 2009 och
              2010. Vill vi komma tillbaka till full sysselsättning måste vi
              genomföra ytterligare åtgärder. Om Sverige inte kan nå full sysselsättning
              ens med en sådan stark arbetsmarknad behövs det ytterligare åtgärder.
              Det är därför vi föreslår en närmare koppling mellan arbetslösheten
              i en viss kassa och de avgifter som utgår.
            </seg>
            <seg xml:id="i-2f8890c263fbc0e5-0">
              Eftersom arbetslösheten nu sjunker betyder det att de flesta
              arbetslöshetsförsäkringar får en något lägre avgift. Det betyder
              också att när parterna arbetstagare och arbetsgivare sätter lönerna
              kommer de i större utsträckning också att fästa en stor vikt vid
              dem som befinner sig i utanförskap och dem som befinner sig i
              arbetslöshet. Därför kommer det att bidra till en bättre lönebildning,
              en högre sysselsättning och en lägre arbetslöshet.
            </seg>
            <seg xml:id="i-dd1b530e6d8b5bed-0">
              Vi kommer också att förändra reglerna för deltidsarbetslöshet.
              I dag är det möjligt att vara deltidsarbetslös under mycket lång
              tid och under vissa omständigheter upp till 18 år. Då fungerar
              det inte som en omställningsförsäkring. Det är inte rimligt. Det
              ska vara en tydlig omställningsförsäkring i a-kassan.
            </seg>
            <seg xml:id="i-b9fe39634f51eead-0">
              Vi vill också underlätta för dem som i dag är deltidsarbetslösa.
              Vi öppnar nystartsjobben så att det blir lättare att få ytterligare
              anställning. Vi möjliggör för dem som har försörjningsansvar och
              är ensamstående att gå in i jobb- och utvecklingsgarantin.
            </seg>
            <seg xml:id="i-e2565fcc204a6247-0">
              Regeringens politik handlar också om en bred satsning på välfärd
              och kunskap. Vi avsätter väsentligt ökade resurser för att barn
              i skolan ska lära sig att läsa, räkna och skriva och för att alla
              barn ska lära sig det bättre än vad de gör i dag.
            </seg>
            <seg xml:id="i-f77d0c2472a1f6fb-0">
              Det ska vara fler som står starka när de lämnar skolan för arbetsmarknaden,
              och det ska vara färre som lämnar skolan utan fullödiga kunskaper.
              Det ska vara fler som har en god kunskapsgrund för att forma sitt
              liv, och det ska vara färre som begränsas av sitt utbildningsarv.
            </seg>
            <seg xml:id="i-b4ebf81fdf987b72-0">
              Regeringen gör också en av de största satsningarna på infrastruktur
              vid sidan av de program som ligger. Det är för att bättre vägar,
              bättre transportsmöjligheter och bättre järnvägar gör att arbetsmarknaden
              fungerar bättre och investeringsklimatet för företagen blir bättre.
              När vi bygger vägar, järnvägar och transportmöjligheter bygger
              vi också för framtiden. Det är en viktig satsning som vi har med
              i budgeten.
            </seg>
            <seg xml:id="i-80c2f3679e0c54b8-0">
              Effekterna av regeringens politik är tydliga. Det blir mer lönsamt
              att arbeta. Det blir enklare och billigare att anställa. Det blir
              mer attraktivt att driva företag. Då är det heller inte förvånande
              att vi ser tydliga effekter.
            </seg>
            <seg xml:id="i-c9fefef939383e55-0">
              Det senaste året har den reguljära sysselsättningen ökat med
              100 000 personer. Våra bedömningar på Finansdepartementet ger
              vid handen att jobbavdrag, förändringar av arbetsmarknadspolitik,
              a-kasseregler och annat bidrar med en ökning av den reguljära
              sysselsättningen med i storleksordningen 100 000 personer.
            </seg>
            <seg xml:id="i-135a9e5e5907f660-0">
              Det här betyder att vi klarar jobben. Vi har en tydlig uppgift
              för de kommande åren. Vi ska fullfölja jobbpolitiken. Det ska
              bli än mer lönsamt att arbeta. Det ska bli enklare att anställa.
              Det ska bli mer attraktivt att driva företag.
            </seg>
            <seg xml:id="i-92408003e076fe7e-0">
              Vi ska också fullfölja vår kunskapssatsning. Genom att vi nu
              genomför en ansvarsfull ekonomisk politik kommer vi att klara
              våra välfärdslöften och kunskapslöften. Vi ska ha ökade resurser
              i skolan. Vi ska ha mer av betyg, mer av uppföljning, mer av prov
              och bättre utbildade lärare. Det ska vara nödvändigt att lära
              sig det som är svårt, och vi ska premiera dem som anstränger sig
              extra i skolan. Det är så man bygger ett kunskapssamhälle.
            </seg>
            <seg xml:id="i-e9cfc1dabdbe32b0-0">
              Vi kommer också att klara våra välfärdslöften. Vården ska bli
              mer tillgänglig. Vi kommer att klara av satsningar på kvalitet
              i barnomsorgen. Vi kommer att öka valmöjligheterna för de äldre.
            </seg>
            <seg xml:id="i-21fde8adc7d05f0b-0">
              Vi klarar jobben. Nu kommer jobben, och vi har lagt grunden för
              jobbpolitiken. Därmed kan vi blicka framåt och konstatera att
              vi ska klara och kommer att klara våra löften om bättre välfärd
              och mer kunskaper.
            </seg>
            <seg xml:id="i-64c0979e92a06632-0">
              Det betyder att Sverige är på rätt väg. Sverige är på väg tillbaka
              till full sysselsättning. Sverige är på rätt väg, eftersom vi
              är på väg att återta vår position som ledande kunskapssamhälle.
              Sverige är på rätt väg, eftersom vi också är på väg att bli ett
              ledande modernt välfärdssamhälle.
            </seg>
            <seg xml:id="i-59cfe8bcb7304939-0">
              Budgetpropositionen är en bärande bjälke i det bygget. Det är
              därför med stor stolthet vi i Moderata samlingspartiet, Folkpartiet
              liberalerna, Kristdemokraterna och Centerpartiet kan överlämna
              en budgetproposition till Sveriges riksdag som är en tydlig satsning
              på jobb och ger en inriktning för en ansvarsfull ekonomisk politik.
            </seg>
          </u>
          <note type="speaker" xml:id="i-3779fc0a8b4c2e83-0">
            Anf. 2 PÄR NUDER (s):
          </note>
          <u who="unknown" xml:id="i-7e83ed36afb9eb94-1">
            <seg xml:id="i-d8cf51abda770b2c-0">
              Herr talman! Det är hög ekonomisk tillväxt, växande sysselsättning
              och rekordstora överskott i statens budget. Vilka slutsatser drar
              regeringen av de goda tiderna? Det är följande.
            </seg>
            <seg xml:id="i-4df8b80398c0ec66-0">
              Det är neddragningar i sjukpenningen med 2,4 miljarder kronor
              genom sänkt ersättning i sjukpenningen. Det är sänkt ersättning
              efter ett års sjukskrivning till 75 procent. Det är besparingar
              inom föräldraförsäkringen på 500 miljoner kronor genom sänkt sjukpenninggrundande
              inkomst inom föräldraförsäkringen.
            </seg>
            <seg xml:id="i-0c380b47a1794f63-0">
              Det är fler försämringar för de arbetslösa. Det är två nya karensdagar
              i a-kassan med 110 miljoner kronor. En stupstock ska införas i
              a-kassan för de många deltidsarbetslösa kvinnorna. Det är en besparing
              på 4 100 miljoner kronor.
            </seg>
            <seg xml:id="i-c99bb084c7298820-0">
              För den som är arbetslös på halvtid innebär det att a-kassan
              tar slut efter ett drygt halvår eller efter 30 veckor. Från deltid
              till heltid kommer att få en ny innebörd. Det kommer att bli:
              Från deltidsarbetslöshet till heltidsarbetslöshet.
            </seg>
            <seg xml:id="i-9a97ffcaf346d890-0">
              Budskapet från regeringen är mycket tydligt och klart: Vi fortsätter
              som hittills. Kursen ligger fast. Skatterna ska sänkas, och skattesänkningarna
              ska betalas av dem som redan har det sämst. Hur mycket kritik
              som än riktas mot regeringen från olika håll är budskapet: Mer
              åt dem som har mest och mindre åt dem som har minst.
            </seg>
            <seg xml:id="i-aeac301694ea2d71-0">
              Säga vad man vill om regeringen: Ni är konsekventa i er politik.
              Ni är konsekventa i er orättvisa politik. Det är något robotliknande,
              något kliniskt och kallt, herr finansminister, över din ekonomiska
              politik.
            </seg>
            <seg xml:id="i-fdd0efdd2962e5e4-0">
              Nu påstås det att det är låginkomsttagarnas tur i den här budgeten.
              Men vilka är låginkomsttagarna i Sverige? Jo, det är de arbetslösa,
              de sjuka, de förtidspensionerade och många ålderspensionärer med
              låga pensioner. De får inga skattesänkningar. Tvärtom är det låginkomsttagarna
              som ska betala mina, Fredrik Reinfeldts och Anders Borgs skattesänkningar,
              vi som redan har och som har mest av alla.
            </seg>
            <seg xml:id="i-60c72ddacc0a2692-0">
              Finansministern försöker som alltid hävda att det finns något
              slags ekonomisk teori bakom politiken. Det är möjligt att det
              gör det. Men i grund och botten är motivet ideologiskt. Man tycker
              att ökade skillnader mellan människor är bra. Det draperas i ekonomiskt
              nyspråk; man talar om drivkrafter och incitament. Det blir lite
              sämre för dem som redan har det sämst. De ska tvingas ut på arbetsmarknaden.
            </seg>
            <seg xml:id="i-ec933673d4d35e77-0">
              Det är en ideologisk skillnad. Ju större skillnaderna är mellan
              dem som arbetar och dem som inte arbetar, mellan dem som är friska
              och dem som är sjuka, desto större blir arbetsviljan och desto
              friskare ska människor bli. Så ser tanken ut. Men det fungerar
              inte. Ökade skillnader är ingen bra drivkraft. De fungerar heller
              inte.
            </seg>
            <seg xml:id="i-6c5b76e1e512378e-0">
              Finansministern brukar, som den skolade ekonom han är, i tid
              och otid hänvisa till ekonomisk forskning. Det tänker jag för
              en gångs skull göra också, nämligen till OECD. De har gjort en
              genomgång av det senaste forskningsläget vad gäller sambandet
              mellan nivån i a-kassan och produktiviteten och konkurrenskraften
              för länder. De visar på att det inte finns något samband mellan
              generositeten i a-kassan och den ekonomiska tillväxten.
            </seg>
            <seg xml:id="i-011dfc471a5f1591-0">
              OECD konstaterar att det skapas fler högproduktiva jobb och en
              bättre matchning på arbetsmarknaden om man har en generös arbetslöshetsförsäkring,
              medan en sämre arbetslöshetsförsäkring leder till sämre matchning
              och färre högproduktiva jobb. Varför? Jo, de arbetslösa tvingas
              inte som tanken med regeringens politik är ut för att ta jobb
              som de är överkvalificerade till, därför att de inte har råd att
              vara arbetslösa.
            </seg>
            <seg xml:id="i-f6e38a8c732c633e-0">
              Det ska löna sig att arbeta, påstår regeringen. Det de i själva
              verket menar är att man inte ska ha råd att vara arbetslös. Det
              kommer de deltidsarbetslösa kvinnorna sannerligen att bli varse.
              De tvingas gå från deltidsarbetslöshet till heltidsarbetslöshet
              när politiken är genomförd.
            </seg>
            <seg xml:id="i-2b8dc397b24a57bf-0">
              Anders Borg har vid upprepade tillfällen, ända sedan han blev
              finansminister detta svåra värv! sagt att sänkt a-kassa leder
              till fler jobb. Han har aldrig någonsin vågat förklara hur det
              skapas fler jobb därför att de arbetslösa får det sämre. Nu får
              du chansen en gång till att berätta hur sambanden ser ut. Berätta
              till exempel för Monica Persson. Hon är 52 år gammal och bor i
              Söderhamn. Hon blev arbetslös när AQ Magnetics lade ned sin produktion
              för en tid sedan. Berätta för henne varför OECD-ekonomerna har
              fel, och berätta hur jobben blir fler därför att hennes a-kassa
              blir lägre.
            </seg>
            <seg xml:id="i-df7937e0c22459f0-0">
              Den politik som ni står för konsekvent står för som sagt är inte
              bara orättvis. Den undergräver samtidigt det som har gjort Sverige
              konkurrenskraftigt under många års tid. Vi har gått igenom väldigt
              stora strukturomvandlingar i Sverige. Det ena har avlöst det andra.
              Vi har haft fackliga organisationer som har ställt upp på många
              gånger svårsmälta strukturomvandlingar.
            </seg>
            <seg xml:id="i-b6cdc420a480538c-0">
              Ni kanske såg Peter Birros tv-serie Upp till kamp , som handlar
              om 60- och 70-talets Göteborg, om kampen mellan det socialdemokratiskt
              styrda facket och kommunisterna på arbetsplatsen. Facket sade:
              Vi kamrater måste ställa upp på nödvändiga strukturomvandlingar,
              annars riskerar vi att jobben går förlorade. De ställde upp på
              de många gånger smärtsamma strukturomvandlingarna därför att det
              fanns trygghetssystem som förde människor från det gamla till
              det nya, sociala broar att gå på. En broplanka kallar vi a-kassa.
              Den håller man på att underminera. En annan kallar man aktiv arbetsmarknadspolitik
              och utbildning. Komvux läggs nu ned runt om i kommunerna.
            </seg>
            <seg xml:id="i-582c5fb132ebffe6-0">
              Vad blir följden? Följden blir att färre människor vågar ta språnget
              och gå från det gamla till det nya. Addera till det att det blir
              allt dyrare att vara med i facket till följd av regeringens ekonomiska
              politik. Medlemsantalet faller. Risken är att vi i Sverige på
              samma sätt som i andra länder får fackliga organisationer som
              inte är progressiva, som inte är förändringsbenägna. Den här politiken
              är inte bara orättvis. Den undergräver konkurrenskraften långsiktigt.
            </seg>
            <seg xml:id="i-539846f82f1ffbaa-0">
              Nu diskuteras det väldeliga på tidningars ledarsidor och bland
              politiska förståsigpåare varför det går så dåligt för regeringen
              när det går så bra för Sverige. De borde kunna skörda politiska
              lagrar nu när ekonomin blomstrar. Den ena häpnadsväckande teorin
              efter den andra lanseras.
            </seg>
            <seg xml:id="i-289878125b4599a9-0">
              Jag tror egentligen inte att det är så komplicerat. I morgon
              är det 100 dagar kvar till nyårsafton. Och det finns ingen nyårsafton
              som de rika och förmögna i Sverige har anledning att se fram emot
              så mycket som nyårsafton 2007. Då träder de i kraft, de stora
              skattesänkningarna. Först är det inkomstskatten, sedan förmögenhetsskatten
              och sedan, ju lyxigare villa man har, fastighetsskatten. Man har
              verkligen anledning att skicka upp champagnekorkarna mot himlavalvet
              i Djursholm, Askim, Vellinge och statsministerns Täby. Där bor
              de stora vinnarna med den politik som i dag har lagts på riksdagens
              bord.
            </seg>
            <seg xml:id="i-c4d165b67841e2fa-0">
              Men det finns ett annat Sverige också. Jag tror att ganska många
              såg Rapport häromkvällen. Där intervjuades Ammi Lundberg. Hon
              kommer naturligtvis också att gå in i det nya året som alla andra,
              men med helt andra villkor än Fredrik Reinfeldts valkrets. Hon
              har varit sjukskriven i fyra år för depression från jobbet som
              vårdbiträde, men nu letar hon efter ett deltidsjobb. Reportern
              frågar: Skulle det få dig att söka fler jobb eller jobba mer om
              din ersättning blev lägre? Ammi svarar: Nej, det tror jag faktiskt
              inte, med tanke på att jag känner att jag inte klarar av det.
              Det är inte det att jag inte vill. Jag vill jättegärna, men jag
              klarar inte av det kroppsligt och psykiskt.
            </seg>
            <seg xml:id="i-104ddf40412fec9e-0">
              Ammi söker alltså efter ett deltidsjobb, och det var innan vi
              visste villkoren för de deltidsarbetslösa. Beskedet från regeringen
              i dag är att om hon lyckas finna ett deltidsjobb ska hon inte
              ha möjlighet att fylla ut det deltidsjobbet med a-kassa. Kvar
              står heltidsarbetslöshet.
            </seg>
            <seg xml:id="i-feb414a727b44ca4-0">
              Att Ammi inte tror på den politik som regeringen för är ganska
              självklart och inte särskilt förvånande. Det tror jag ligger i
              den cyniska politiska kalkyl som regeringen gör. Men jag tror
              någonting annat också. Jag tror inte att heller hennes grannar,
              de som har arbete och de som är friska, gillar den här politiken.
              Det är det vi ser i opinionsundersökningarna. De som har och nu
              får arbete vill inte att det sker på bekostnad av de arbetslösas,
              de sjukas och de förtidspensionerades villkor.
            </seg>
            <seg xml:id="i-409eb64da46bf1d6-0">
              Det är alltså inte bara de arbetslösa, de sjuka och de förtidspensionerade
              som nu vänder regeringen ryggen. Det är lika mycket de som har
              arbete och är friska, för de ogillar orättvisor. Vi ogillar orättvisor
              i Sverige. Och vi som har arbete och är friska vet att också vi
              en vacker dag kan bli arbetslösa och sjuka. Rättvisan är djupt
              förankrad i vårt land. Människor ser igenom er politik. Ni säger
              rättvisa och genomför orättvisa. Ni påstår att ni skapar trygghet,
              men skapar otrygghet.
            </seg>
            <seg xml:id="i-efeec75fc2c5477b-0">
              Politiken är inte bara orättvis, den är också oansvarig. När
              vi stod här senast, Anders Borg och jag, i våras, varnade jag
              för att den ekonomiska politik han då lade fram skulle leda till
              ökad inflation och högre räntor. Det duger inte att i en brinnande
              högkonjunktur elda på ekonomin ytterligare.
            </seg>
            <seg xml:id="i-78091e2fb0397367-0">
              Nu fortsätter man med samma politik. Det är stora skattesänkningar
              13 miljarder beslutades skickas ut under 2008 i budgetpropositionen
              för ett år sedan, ytterligare 13 miljarder var det i vårpropositionen,
              och nu ser vi ofinansierade förslag för 3 miljarder. Man eldar
              på i brinnande högkonjunktur, och det är de redan mest köpstarka
              som får än mer köpkraft. Och vad hände i juni? Jo, mycket riktigt:
              Riksbanken höjde räntan med direkt hänvisning till regeringens
              alltför expansiva ekonomiska politik.
            </seg>
            <seg xml:id="i-622d8bec20e609ab-0">
              Och vilka är det som får betala de högre räntorna? Ja, ta en
              genomsnittligt belånad villa med rörlig ränta i Helsingforss län.
              För det huset har räntekostnaden ökat med nästan 12 000 kronor
              sedan valet i fjol. Där rök den där berömda tusenlappen! Lägg
              därtill de ökade kostnaderna för a-kassa, bilförsäkring, fackavgift
              och de nu aviserade höjda punktskatterna. Kalkylen går inte ihop
              för dem heller.
            </seg>
            <seg xml:id="i-672e25a25160667d-0">
              Den ekonomiska politiken är oansvarig i det hänseendet, men man
              drar ju också ned på arbetsmarknadspolitiken, det som mest behövs
              nu. När vi har risk för flaskhalsar i ekonomin som riskerar att
              leda till brist på arbetsmarknaden på kvalificerad arbetskraft
              drar man ned på arbetsmarknadsutbildningen. Det märkliga är att
              det här ju syns så tydligt, och ändå gör regeringen ingenting
              åt det.
            </seg>
            <seg xml:id="i-d5ad229f5c9d7a09-0">
              Trots att arbetsmarknaden är glödhet biter sig långtidsarbetslösheten
              fast, och den inte bara biter sig fast den ökar kraftigt, och
              den ökar allra mest bland de unga, från 1 692 långtidsarbetslösa
              unga för ett år sedan till 7 111 unga långtidsarbetslösa i år.
              Det är en ökning med över 300 procent.
            </seg>
            <seg xml:id="i-ce2ca6278d3df8b4-0">
              Sammanfattningsvis: Orättvis, oansvarig och omodern det är den
              politik som här ligger på riksdagens bord.
            </seg>
            <seg xml:id="i-36fec2dc7bb9d8b3-0">
              Till sist, herr talman: Sverige är ett litet land som är väldigt
              beroende av omvärlden. Vi kan luta oss tillbaka just nu mot en
              stark ekonomi, inte minst mot en stark offentlig ekonomi. Det
              här har vi åstadkommit under väldigt många mödosamma år under
              1990-talet. Men alltjämt är vi sårbara. Det kan inträffa någonting
              utomlands som får ett väldigt snabbt förlopp.
            </seg>
            <seg xml:id="i-f504f48f94013373-0">
              Ingen vet ännu vart den amerikanska bolånekrisen tar vägen. Uppenbarligen
              vet den amerikanska centralbanken någonting som inte andra vet.
              Vi har sett hur den europeiska centralbanken har intervenerat,
              och vi har sett hur den brittiska regeringen har varit tvungen
              att hålla det brittiska bankväsendet under armarna.
            </seg>
            <seg xml:id="i-0d0fe5b16e53f729-0">
              Jag har bara ett stilla råd till regeringen. Om olyckan skulle
              vara framme, om även Sverige skulle drabbas av detta som andra
              länder nu drabbas av, gör då inte om samma misstag som ni gjorde
              19911994, att ni förnekar problemen, och när problemen väl är
              uppenbara kallar ni på oppositionen och ber om en hjälpande hand.
            </seg>
            <seg xml:id="i-b916811f6369c977-0">
              Därför utgår jag, herr talman, ifrån att regeringen kommer att
              informera oppositionen om läget i den finansiella sektorn kontinuerligt
              framöver. För hur mycket vi än kritiserar er politik för att den
              är i grunden djupt orättvis kommer vi att vara beredda att ta
              ansvar för Sverige om så behövs, även när vi är i opposition.
            </seg>
          </u>
          <note xml:id="i-ea15a9804e17a06a-0">
            I detta anförande instämde Carina Adolfsson Elgestam, Phia Andersson,
            Ann Arleklo, Lennart Axelsson, Hannah Bergstedt, Laila Bjurling,
            Catharina Bråkenhielm, Roland Bäckman, Mikael Damberg, Susanne
            Eberstein, Tomas Eneroth, Kerstin Engle, Alf Eriksson, Birgitta
            Eriksson, Matilda Ernkrans, Agneta Gille, Lars U Granberg, Monica
            Green, Billy Gustafsson, Christin Hagberg, Michael Hagberg, Kerstin
            Haglö, Jörgen Hellman, Caroline Helmersson-Olsson, Hans Hoff,
            Peter Hultqvist, Carina Hägg, Kent Härstedt, Berit Högman, Margareta
            Israelsson, Eva-Lena Jansson, Inger Jarl Beck, Peter Jeppsson,
            Ylva Johansson, Anders Karlsson, Sonia Karlsson, Yilmaz Kerimo,
            Kurt Kvarnström, Hillevi Larsson, Jan-Olof Larsson, Lars Mejern
            Larsson, Désirée Liljevall, Åsa Lindestam, Sylvia Lindgren, Agneta
            Lundberg, Elisebeht Markström, Pia Nilsson, Marie Nordén, Fredrik
            Olovsson, Jasenko Omanovic, Christina Oskarsson, Nikos Papadopoulos,
            Göran Persson i Simrishamn, Margareta Persson, Leif Pettersson,
            Marina Pettersson, Raimo Pärssinen, Carin Runeson, Ameer Sachet,
            Gunnar Sandberg, Eva Sonidsson, Maria Stenberg, Thomas Strand,
            Anneli Särnblad, Tommy Ternemar, Marita Ulvskog, Göte Wahlström,
            Lars Wegendal, Maryam Yazdanfar, Anders Ygeman, Christina Zedell
            och Karin Åström (alla s) samt Jan Lindholm (mp).
          </note>
          <note type="speaker" xml:id="i-3bf58cbf0abed4ab-0">
            Anf. 3 ROGER TIEFENSEE (c):
          </note>
          <u who="roger_tiefensee_509485" xml:id="i-9558c7e9f2a90042-0">
            <seg xml:id="i-a075be19a03d2b5a-0">
              Herr talman! Ledamöter och åhörare! Som pappa lär man sig en
              del om hur vi människor fungerar. De första ord ett litet barn
              säger är ofta mamma och pappa. Det är inte så konstigt eftersom
              mamma och pappa är så centrala i ett litet barns liv.
            </seg>
            <seg xml:id="i-279e09c2a375db7c-0">
              När barnet sedan börjar sätta ihop ord är det två ord som de
              sätter ihop väldigt tidigt. Ni vet vad treåringen säger när man
              vill hälla upp mjölken: Kan själv!
            </seg>
            <seg xml:id="i-23cb3e9a81e2feca-0">
              Det är naturligt, för att själv kunna påverka sin situation är
              precis som mamma centralt i ett litet barns liv.
            </seg>
            <seg xml:id="i-aaf2243782b130aa-0">
              Att kunna själv är inte bara viktigt för den som är tre år, utan
              också för den som är 23 eller 63. Det är just därför det är så
              viktigt att bekämpa utanförskapet, för de människor som har hamnat
              utanför kan inte själva fullt ut påverka sin egen situation.
            </seg>
            <seg xml:id="i-3aee87341d1471b3-0">
              Herr talman! Låt oss en gång för alla konstatera att alliansregeringen
              nu tar det ansvar som den förra socialdemokratiska regeringen
              inte förmådde ta. Det Socialdemokraterna så cyniskt kallade för
              ett dukat bord i Rosenbad var i själva verket över en miljon människor
              i utanförskap. Herr talman, det är inget dukat bord det är en
              springnota.
            </seg>
            <seg xml:id="i-f92ee47c5d4f7d85-0">
              Centerpartiet och Allians för Sverige lovade ta ansvar för jobben
              om vi vann valet. Och det är med stor glädje vi kan stå här i
              dag och konstatera att aldrig förr har så många människor haft
              jobb att gå till i Sverige. På ett år har sysselsättningen ökat
              med 130 000 personer.
            </seg>
            <seg xml:id="i-f5f1fcf572354e23-0">
              Ungdomar får jobb i en takt som vi inte har sett på väldigt länge.
              Mer än var fjärde arbetslös ung människa har fått en anställning
              under det senaste året. Dessutom kan vi vänta oss ännu fler jobb
              nu när vi går vidare med det andra steget i jobbskatteavdraget
              och breddar nystartsjobben till offentlig sektor. Det är inte
              minst viktigt för kvinnor.
            </seg>
            <seg xml:id="i-b95591378273bb4e-0">
              Lyssnar man på Pär Nuder så låter det som om allt är Socialdemokraternas
              och konjunkturens förtjänst, och visst beror en del på konjunkturen.
              Men Konjunkturinstitutet säger att minst en tredjedel av de nya
              jobben är en direkt följd av den nya regeringens politik.
            </seg>
            <seg xml:id="i-ee4211411a2c577b-0">
              Jag tycker att Pär Nuder borde lyssna på sin partikamrat Luciano
              Astudillo, som självkritiskt konstaterar: Vi förlorade valet framförallt
              på grund av att väljarna inte trodde på vår förmåga att skapa
              jobb. Sanningen är att Pär Nuder och Göran Persson lade grunden
              för ett enormt utanförskap som vi nu har ansvar för att minska.
            </seg>
            <seg xml:id="i-6d70e897ec8b3093-0">
              Och vi tar det ansvaret. Vi tar det gärna. Vi skapar en bättre
              framtid för hundratusentals svenskar. Vi bjuder in hundratusentals
              fler att sitta med vid bordet. Så, Pär Nuder, dukar man ett bord!
            </seg>
            <seg xml:id="i-79ae97cc363dbacf-0">
              Herr talman! Är det inte märkligt att vi har världens friskaste
              befolkning men samtidigt världens högsta sjuktal? Över 200 000
              människor är sjukskrivna. 550 000 är förtidspensionärer. Vi kan
              bara konstatera att utanförskapet fortfarande är mycket stort.
            </seg>
            <seg xml:id="i-9d896ad9a32bac1f-0">
              Det kommer inte att vara enkelt att vända den här utvecklingen,
              men det måste göras. Det värsta man kan göra är att ingenting
              göra. Vi har mer än 700 000 argument, livs levande argument, för
              att reformera de system som har skapat det här enorma utanförskapet.
            </seg>
            <seg xml:id="i-6051d093afdf4dea-0">
              Den säkraste vägen till ett långvarigt utanförskap har visat
              sig vara en sjukskrivning som inte följs upp. Riksrevisionen har
              i en rapport bekräftat att just sjukskrivningsprocessen varit
              undermålig. Ansvaret för utanförskapet vilar därmed tungt på den
              förra regeringens axlar. Det här, herr talman, är Socialdemokraternas
              svarta testamente.
            </seg>
            <seg xml:id="i-ec7dd5d856a032aa-0">
              Att inte göra något åt detta nu vore cyniskt och ovärdigt. Därför
              ger vi långtidssjuka och förtidspensionerade en möjlighet att
              komma tillbaka genom nyfriskjobben, därför satsar vi på rehabilitering,
              och därför förstärker vi företagshälsovården. Vi satsar totalt
              3,4 miljarder på att ge sjuka och förtidspensionerade en möjlighet
              att komma tillbaka på arbetsmarknaden.
            </seg>
            <seg xml:id="i-6b046ade2ebdeed9-0">
              Herr talman! Att kunna själv är nödvändigt för att bryta utanförskapet.
              Men det är också en viktig inställning som kan bidra till att
              det startas fler företag och skapas fler jobb. Nu engagerar vi
              departement och myndigheter för att kraftigt minska företagens
              administrativa bördor. Vi stimulerar de tjänstesektorer där flest
              nya jobb kan skapas genom att sänka de sociala avgifterna. Vi
              förlänger momsinbetalningsperioden för små företag. Detta är bara
              några exempel på vad vi gör och har gjort för att underlätta för
              landets företagare. Det är bara om företag tillåts växa och bli
              starka som Sverige kan bli en vinnare i den globala ekonomin.
            </seg>
            <seg xml:id="i-3966b13096dd7e30-0">
              Herr talman! Den globala uppvärmningen är en av mänsklighetens
              största utmaningar. Om vi inte gör någonting riskerar vi att få
              fler översvämningar, öknar som breder ut sig och en ekonomi som
              stagnerar. Men mänskligheten har stått inför tuffa utmaningar
              förr, och vi har alltid funnit smarta och djärva lösningar. Vi
              har hotats av sjukdomar som vi har bekämpat och tyglat. Vi har
              utsatts för svält och hungersnöd som vi nu håller på att utrota.
              Inget av detta har varit lätt eller är lätt. Centerpartiet uppfattar
              de pågående klimatförändringarna precis på samma sätt. Det är
              utmaningar som kommer att kräva mycket av oss, men vi kan gå stärkta
              ur detta om vi hanterar dem på rätt sätt.
            </seg>
            <seg xml:id="i-8956c5fb792be0ea-0">
              De klimatinsatser som vi presenterar i den här budgeten, klimatskattepaketet
              och klimatmiljarden, är viktiga, effektiva och tillväxtvänliga.
              Vi satsar både nationellt och internationellt för att minska koldioxidutsläppen.
              Vi tror på möjligheterna med ny miljöteknik och energieffektivisering,
              och vi satsar på de pilotprojekt som kan ge oss framtidens gröna
              energi. Jag talar till exempel om satsningar på vindkraft, mer
              och bättre miljöforskning, investeringar i etanol och andra generationens
              biodrivmedel och om klimatmärkning och klimatrådgivning.
            </seg>
            <seg xml:id="i-476cd437b54ab784-0">
              Den förra regeringens strategi var att flytta miljarder fram
              och tillbaka i en rörig skatteväxling. Man gjorde sig därmed i
              alltför hög grad beroende av de pengar som tas in till staten
              genom miljöskatter. Detta har Miljöpartiets tidigare ekonomiska
              talesman, Yvonne Ruwaida, erkänt här i kammaren. Det är inte att
              ta ansvar. Jämför detta med de urstarka statsfinanser och den
              jobbskapande politik som alliansen nu presenterar! Då ser ni att
              vi faktiskt har en buffert för att klara minskande inkomster från
              exempelvis koldioxidskatten. Det är ju precis det som är syftet,
              skattebasen ska minska och utsläppen ska minska.
            </seg>
            <seg xml:id="i-62f59f3499d5fafd-0">
              Vi använder skattepengarna ansvarsfullt där de ger bäst resultat.
              Vår miljöbilspremie stimulerar till köp av miljöbilar, och det
              fungerar. Försäljningen har ökat med 35 procent på bara ett år.
              När vi nu höjer koldioxidskatten så gör vi det för att stimulera
              ett mer klimatsmart resande.
            </seg>
            <seg xml:id="i-b993b6ff339d92e7-0">
              Våra satsningar står inte i motsats till utveckling och tillväxt.
              Nej, vår strategi för grön tillväxt är både ekonomiskt ansvarsfull
              och ekologiskt hållbar. Så, herr talman, tar vi ansvar och skapar
              goda livsmöjligheter också för våra barn.
            </seg>
            <seg xml:id="i-6c5b0c173c3dd02a-0">
              Herr talman! Centerpartiet och alliansregeringen gör i den här
              budgeten satsningar som stimulerar utveckling i hela landet. Boendeskatterna
              sänks i hela landet. Kvaliteten stärks på landets universitet
              och högskolor. De gröna näringarna ges bättre konkurrensvillkor.
              Men det mest efterlängtade är nog ändå infrastruktursatsningen.
            </seg>
            <seg xml:id="i-aa3b26dc2809a2a1-0">
              Efter tolv års regerande lämnade Socialdemokraterna efter sig
              en gigantisk nota på 20 miljarder i uteblivet vägunderhåll det
              är därför vi ser groparna i vägarna och ett av Europas mest eftersatta
              järnvägsnät. Att återställa detta kommer att ta tid och kosta
              pengar, men nu tar vi första steget. Vi satsar 1,2 miljarder per
              år på underhåll och upprustning av våra vägar och järnvägar. Nästa
              år presenterar regeringen den stora infrastrukturpropositionen,
              och då tar vi nästa steg.
            </seg>
            <seg xml:id="i-0db665bfc6e66e99-0">
              Herr talman! Alliansregeringen genomför nu det vi gick till val
              på och mer därtill. Den budget som läggs fram här är mycket ansvarsfull.
              15 miljarder bättre saldo nu än i vårbudgeten det är ansvar. Det
              är också en budget för fler jobb, en friskare befolkning och en
              hållbar miljö. Vägarna bort från utanförskap är fler och bredare
              än för ett år sedan. Tänk bara på dessa 131 000 personer som då
              stod utanför arbetsmarknaden och som i dag i mycket större utsträckning
              kan påverka sin egen situation. Det är så vi skapar ett samhälle
              där känslan kan själv följer med alla genom hela livet.
            </seg>
          </u>
          <note type="speaker" xml:id="i-5ea6f98465e2f355-0">
            Anf. 4 CHRISTER NYLANDER (fp):
          </note>
          <u who="christer_nylander_37ae93" xml:id="i-e353650c8c0427a6-0">
            <seg xml:id="i-f433e718034ce04f-0">
              Herr talman! Det går, som flera har varit inne på, mycket bra
              för Sverige. Tillväxten är hög, arbetslösheten sjunker, statsfinanserna
              är urstarka, och många människor får mer pengar över i plånboken.
            </seg>
            <seg xml:id="i-6740576a4ce5166c-0">
              Men det är också en tid av utmaningar. Den ekonomiska politiken
              måste vara mycket väl avvägd för att vi ska undvika överhettning,
              ökad inflation och högre räntor. Det är inte tid för överbudspolitik.
              Jag hoppas att oppositionen också visar det ansvarstagandet. Det
              är därför viktigt att tydligt markera att det är en sällsynt ansvarsfull
              budget som nu läggs på riksdagens bord. Den är välfinansierad
              och ligger väl i linje med de krav Konjunkturinstitutet och andra
              har slagit fast.
            </seg>
            <seg xml:id="i-7ceadace7a0fc979-0">
              Samtidigt med denna försiktighet behövs en ekonomisk politik
              som rustar Sverige bättre för framtida utmaningar som globaliseringen,
              den demografiska utvecklingen och inte minst klimathotet. I veckan
              fick vi ytterligare ett exempel på hur människors levnadsbetingelser
              håller på att förändras. Ismassan på Arktis verkar krympa snabbare
              än vad man tidigare trott. Under min generations livstid kan denna
              iskontinent förvandlas till en isfri kontinent. Det visar på de
              utmaningar vi står inför.
            </seg>
            <seg xml:id="i-29bd7234cc8cede7-0">
              Den budget alliansen nu presenterar har att förbättra Sveriges
              förutsättningar att möta dessa utmaningar. Det är därför en ansvarsfull
              reformbudget på temat Fler i arbete fler vägar tillbaka.
            </seg>
            <seg xml:id="i-51bd7bc8dcce31e2-0">
              Herr talman! Det har nu gått ett år sedan valet. Jag tror att
              det kan vara klokt att ta ett par steg tillbaka och titta på hur
              alternativen verkligen såg ut.
            </seg>
            <seg xml:id="i-835b4ddcc7d0df0c-0">
              I valet stod två tydliga alternativ mot varandra när det gällde
              jobben. Alliansen erbjöd en tydlig jobbpolitik, och denna genomförs
              nu i hög takt och med bra resultat. Hur har det gått med det andra
              alternativet? Jo, i somras kunde man läsa att Socialdemokraterna
              nu skrotar sin jobbpolitik. Man kan för övrigt undra hur man kan
              skrota någonting som man inte har haft på länge. Detta visar tydligt
              att väljarnas val var det rätta. Vilken tur för dem som nu får
              jobb att det blev ett maktskifte.
            </seg>
            <seg xml:id="i-1ff4d02fad86cac1-0">
              I valet stod två tydliga alternativ mot varandra när det gällde
              skolan. Alliansen med Jan Björklund i spetsen genomför nu det
              man lovade. Hur gick det med det andra alternativet? Jo, de har
              startat ett rådslag för att förändra skolpolitiken i grunden.
              Häromdagen kunde man på Dagens Nyheters debattsida läsa att en
              gammal minister tyckte att Socialdemokraterna nu skulle anamma
              alliansens gymnasiepolitik. Vilken tur för skolan att det verkligen
              blev ett maktskifte.
            </seg>
            <seg xml:id="i-bf85c38787076b54-0">
              I valet stod två tydliga alternativ mot varandra när det gällde
              socialförsäkringarna. I många år hade s-regeringen passivt tittat
              på när sjukförsäkringskostnaderna exploderade och när fusk blev
              vanligare. De hade till och med aktivt förtidspensionerat bort
              ungdomar från arbetslöshetsstatistiken.
            </seg>
            <seg xml:id="i-7c45de1dbeeb8cc7-0">
              Nu genomför alliansen viktiga förändringar för att rädda sjukförsäkringen.
              80 procent i ersättning är kvar, några nya karensdagar införs
              inte, och samtidigt tas krafttag som stärker rehabiliteringen,
              försöker minska inströmningen till förtidspensioneringen och ser
              till att människor som är sjukskrivna får rätt till ordentlig
              uppföljning och snabbare kan komma tillbaka till jobbet. Den som
              är sjuk ska ha en bra försäkring. Den som är frisk ska så långt
              som möjligt försörja sig själv.
            </seg>
            <seg xml:id="i-af0c493e934984e8-0">
              I valet stod två alternativ mot varandra när det gällde integrationen.
              Efter att vi under flera år haft en utveckling i Sverige, där
              fler människor bor i utanförskap med låg sysselsättning, hög arbetslöshet,
              ofta dåliga skolresultat, ofta hög kriminalitet och lågt valdeltagande
              ser vi nu att en förändring är på väg genom en politik som sätter
              jobb framför bidrag, som prioriterar språkkunskaper och skola
              och som ger fler chans att ta eget ansvar.
            </seg>
            <seg xml:id="i-f557527a95bd33eb-0">
              Det är viktigt att konstatera att väljarna hade två tydliga alternativ
              att välja mellan. Nu har man valt alliansens politik, och jag
              tror att det var väldigt bra för Sveriges framtid att så skedde.
            </seg>
            <seg xml:id="i-d86ebfcd762f0d4b-0">
              Herr talman! Tydligast är skillnaderna när det gäller jobben.
              Runt 200 000 nya jobb kommer att skapas de närmaste åren. Det
              motsvarar 200 nya jobb varje arbetsdag. Allt är naturligtvis inte
              regeringens förtjänst. Vi har en stark internationell konjunktur
              som lyfter också Sverige. Men drygt hälften av jobbtillväxten
              kan man räkna med beror på den jobbpolitik som nu förs. Det innebär,
              för att göra det väldigt tydligt, att varje arbetsdag denna mandatperiod
              kommer ungefär 100 personer ytterligare att få gå till jobbet
              tack vare jobbpolitiken 100 personer varje arbetsdag!
            </seg>
            <seg xml:id="i-25343bdab86397af-0">
              Med andra ord: Om Sverige hade fortsatt i de gamla hjulspåren
              skulle 100 000 människor inte ha fått något jobb. De jobb som
              skulle gå förlorade med fortsatt s-politik är lika många som det
              bor i Pär Nuders Österåker. Tre gånger fler än de som bor i Österåker
              får nu jobb i stället för att stå utanför. Det är ungefär lika
              många 100 000 personer som det bor i Uppsala.
            </seg>
            <seg xml:id="i-7054ee50d4a16afa-0">
              De nya jobben innebär att fler människor får en chans att försörja
              sig själva, får arbetskamrater och den där känslan av att vara
              behövd. Med fler jobb får fler hushåll lite större marginaler.
              De skattesänkningar som nu genomförs gynnar framför allt låg-
              och medelinkomsttagare och förbättrar dessa hushålls marginaler
              ytterligare.
            </seg>
            <seg xml:id="i-bc20781c34d749b1-0">
              Det är också genom jobbpolitiken vi skapar möjlighet för välfärd.
              Det är så vi får resurser att förbättra, och förbättringar behövs.
              Tänk på äldreomsorgen som ibland lämnar svaga människor utan den
              omsorg och omtanke de behöver. Utan fler jobb får vi sämre chans
              att förbättra för dem. Tänk på skolan där resultaten under många
              år har försämrats jämfört med andra länder. Utan fler jobb försämras
              chansen att göra något för dem. Tänk på sjukvårdens köer. Utan
              en jobbpolitik får vi också svårare att förbättra sjukvården.
              Utan framgångsrik jobbpolitik blir det mindre pengar till välfärd.
            </seg>
            <seg xml:id="i-2885f8e7f1e19e03-0">
              Herr talman! Som folkpartist är jag naturligtvis särskilt glad
              över de satsningar som nu görs på skolan och jämställdheten. Den
              jämställdhetsbonus som införs den 1 juli är en stark stimulans
              för ökad jämlikhet när det gäller uttag av föräldraförsäkringen.
              Mer kommer att behöva göras för jämställdheten, men bonusen kommer
              att bidra till att fler pappor stannar hemma och tar sitt ansvar
              för barn och hem. Detta är i sin tur helt avgörande för att få
              bort löneskillnaderna mellan män och kvinnor.
            </seg>
            <seg xml:id="i-cde5ebbd725c140b-0">
              Sveriges skolpolitik läggs nu om i grunden. Vi får tidigare betyg
              och kontrollstationer, lärlingsutbildning införs, läraryrket uppvärderas
              och mycket mer. I den här budgeten fokuseras tydligt på lågstadiet.
              Det är skolans viktigaste del. Om inte de första åren fungerar
              väl är det väldigt svårt att fånga upp det senare. I budgeten
              avsätts därför 900 miljoner kronor till att förbättra läsa-skriva-räkna-satsningar
              i skolan så att fler får chansen att komma rätt från början. Dessutom
              förlängs och förstärks lärarfortbildningen.
            </seg>
            <seg xml:id="i-6ac43a904a20f5f7-0">
              Regeringen föreslår också att 240 miljoner kronor satsas på kvalitet
              i högskolan under 2008. Framöver ska kvalitet och inte kvantitet
              vara ledordet för högskolepolitiken. För Sveriges framtid är satsningar
              på kunskap skola, högskola och forskning helt avgörande för vår
              förmåga att konkurrera. Det är dock viktigt att komma ihåg att
              vi också måste förvandla kunskapen till framgångsrika produkter.
              Trots att vi satsar relativt sett mycket på forskning får vi ut
              lite för lite när det gäller FoU-intensiva produkter i vår export.
              Företag väljer att lägga produktionen i andra länder, och det
              förklaras till stor del av att vi i många år har haft ett för
              dåligt företagarklimat. Ska Sverige klara den globala utmaningen
              måste vi vända på den utvecklingen. Det behövs satsningar både
              på forskning och på ett bättre företagarklimat. Vi behöver dessutom
              ett skattesystem som tydliggör att det lönar sig att arbeta, studera
              och ta risker. Marginalskatterna behöver sänkas över hela skalan.
            </seg>
            <seg xml:id="i-76ffc3818f81636b-0">
              Ska vi ta till vara människors kreativitet, kunskap och risktagande
              måste företagarklimatet förbättras. Företagare hade, tror jag,
              väldigt höga förväntningar på den här regeringen, och det finns
              signaler om att några är besvikna. Jag tycker att vi ska ta den
              signalen på allra största allvar och öka alliansens ambitioner
              på företagarområdet framöver.
            </seg>
            <seg xml:id="i-0ed3bb4bfb8ec95a-0">
              Företagen blir nu fler. Antalet nya företag ökade med 10 procent
              under första halvåret, och en hel del mycket bra satsningar har
              regeringen redan gjort för att få bättre villkor för företagare
              och entreprenörer. Medfinansieringen i sjukförsäkringen har tagits
              bort. 3:12-reglerna har förbättrats kraftigt. Momsinbetalningsreglerna
              har anpassats till småföretag och mycket mer. Men jag tror att
              ännu mer måste göras för att ta till vara företagandets kraft,
              inte minst för att få ytterligare fart på jobben.
            </seg>
            <seg xml:id="i-b795adcd19efeec2-0">
              Låt mig avsluta med några ord om rättvisa. Sysselsättningen ökar
              och närmar sig nu 80 procent av arbetskraften. Den öppna arbetslösheten
              fortsätter nedåt och närmar sig 4 procent. Det är mål som Socialdemokraterna
              satte upp men aldrig nådde. Antalet sysselsatta har ökat med över
              130 000 personer på ett år. Det är framför allt antalet fasta
              jobb som ökar. Glädjande nog har sysselsättningsökningen varit
              särskilt stark bland unga. 11 000 personer som tidigare hade svårt
              att ta sig in på arbetsmarknaden har nu med hjälp av nystartsjobben
              fått en chans att komma tillbaka.
            </seg>
            <seg xml:id="i-10dd7d14f57134af-0">
              Det är mycket statistik, men bakom siffrorna finns människor
              människor som fått se sin situation kraftigt förbättrad, som får
              vardagspusslet att bli lite enklare, som får jobbarkompisar att
              dricka kaffe med. Detta är rättvisepolitik i praktiken.
            </seg>
            <seg xml:id="i-e0592d6bc04e1648-0">
              Man glömmer så lätt åren 19942005. Då ökade klyftorna i Sverige.
              När den gamla regeringen regerade ökade inkomstspridningen. Förmögenhetskoncentrationen
              ökade i Sverige. Löneskillnaden mellan kvinnor och män ökade.
              Ungdomars ekonomiska standard försämrades. Utanförskapet ökade.
              Det var resultatet av s-politiken. Jag tror inte att det var så
              för att de ville det utan för att de misslyckades med jobben.
              Nuder sade tidigare att den nuvarande regeringen verkar tycka
              att det är bra med ökade skillnader och ökad orättvisa. Svaret
              är nej. Vi gillade inte den gamla regeringens politik.
            </seg>
            <seg xml:id="i-51ad8fc5d3695479-0">
              Nu minskar klyftorna, och det är tack vare att fler får jobb.
              Utanförskapet minskar. Och det är genom en fortsatt offensiv jobbpolitik
              som rättvisan i detta land ökar. Det är genom en fortsatt offensiv
              jobbpolitik som vi skapar nya resurser till välfärden. Det är
              genom en fortsatt offensiv jobbpolitik som fler människor får
              försörja sig själva och känna tryggheten i att ha marginaler i
              hushållsbudgeten.
            </seg>
          </u>
          <note type="speaker" xml:id="i-d6670a5c690ac41e-0">
            Anf. 5 STEFAN ATTEFALL (kd):
          </note>
          <u who="stefan_attefall_5bf196" xml:id="i-00b47376eeca21cf-0">
            <seg xml:id="i-3f01874ddef3dc34-0">
              Herr talman! I dagens debatt haglar siffror, åtgärder, påståenden
              och beräkningar. Jag förstår om många har svårt att hänga med.
              Men vad betyder då allt detta? Vart är Sverige på väg med den
              här budgeten och med alliansregeringen?
            </seg>
            <seg xml:id="i-3d79c4391279db17-0">
              Lyssnar man på vänsterföreträdarna är allting nattsvart. Det
              är ingen ände på eländesbeskrivningarna. Men i oppositionens eländesbeskrivning
              saknas någonting nämligen det enkla faktum att de själva inte
              gjorde något åt Sveriges stora problem som arbetslöshet och utanförskap,
              skenande ohälsotal och bristande tillgänglighet till vård och
              omsorg.
            </seg>
            <seg xml:id="i-90c4cb6a82a99237-0">
              Om vi lyfter blicken och försöker se mönstren i regeringens åtgärder
              vad ser vi då? Jo, vi ser en politik som flyttar makten från politiken
              till enskilda människor och familjer. Vi ser hur arbete och företagande
              blir mer lönsamt. Vi ser hur makten över det egna livet förstärks,
              och vi ser också hur hela välfärdssystemet förstärks. På område
              efter område betonas kvalitet och inte bara kvantitet.
            </seg>
            <seg xml:id="i-eb13f7dde7f8dff3-0">
              Det som gjorde mig så oerhört upprörd före valet 2006 var hur
              utanförskapet kunde få vara så stort utan att Socialdemokraterna,
              Miljöpartiet och Vänsterpartiet gjorde något åt det, hur ohälsotalen
              kunde öka och vara så enorma och så lite gjordes. Pär Nuder berättade
              här om en kvinna som varit sjukskriven i fyra år. Jag kan självklart
              inte det enskilda fallet, men vi vet alla hur många människor
              som varit sjukskrivna i åratal utan att ha fått hjälp med rehabilitering
              och utan att ha fått hjälp tillbaka till arbetsmarknaden. Nu inför
              vi en rehabiliteringsgaranti och ökar antalet åtgärder som underlättar
              vägen tillbaka till arbetslivet just för människor som hamnat
              i långtidssjukskrivningar och förtidspensioneringar. I socialdemokratins
              Sverige fick de däremot vara kvar i detta system.
            </seg>
            <seg xml:id="i-81b6d0a041b41862-0">
              De kurvor som år efter år har pekat åt fel håll pekar nu åt rätt
              håll. Därför är jag också oerhört stolt över att den här regeringen
              håller på att bryta just utanförskapet. Utanförskapet kan beskrivas
              som just de människor som lever på sociala ersättningar i form
              av a-kassa, sjukpenning, förtidspension, socialbidrag etcetera.
              Var femte människa i vårt land i arbetsför ålder har levt i det
              här utanförskapet, en av fem. Det håller vi nu på att vända på.
              Sysselsättningen stiger kraftigt, och den grupp som lever i utanförskap
              kommer att minska med åtminstone 175 000 människor fram till nästa
              val. Den öppna arbetslösheten sjunker i rask takt. Vi når de mål
              som till och med Socialdemokraterna har satt upp men som de aldrig
              nådde.
            </seg>
            <seg xml:id="i-1872c431123af2e2-0">
              Men det här beror ju på den goda konjunkturen, säger vänstersidan
              surt. Ja, delvis gör det det. Men ungefär 110 000 nya jobb beräknas
              bero på just allianspolitikens åtgärder. Det innebär att fram
              till nästa val ungefär kommer 500 människor ytterligare varje
              dag att kunna gå till jobbet, människor som utan alliansregeringens
              politik skulle ha varit kvar i arbetslöshet. 500 fler varje dag
              får gå till jobbet, uppleva arbetsgemenskap, känna att de är delaktiga
              och uppleva att de också kan leva på eget arbete, detta alltså
              utöver konjunktureffekterna. Den viktiga fråga som man måste ställa
              sig och som väljarna ska ställa sig är: Vilket alternativ kommer
              de tre oppositionspartierna att ha till den här framgångsrika
              jobbpolitiken?
            </seg>
            <seg xml:id="i-9a592de9579415b5-0">
              För att vi ska kunna klara av att få in människor i arbetsgemenskapen
              fattar vi en del mindre populära beslut. Vi skulle kunna göra
              det enkelt för oss, göra som Socialdemokraterna har gjort, alltid
              lita bara på konjunkturen och inte göra någonting åt de djupgående
              problemen. Troligtvis skulle mitt parti, Kristdemokraterna, och
              de andra partierna ha högre opinionssiffror i dagens läge, men
              vi skulle försumma en historisk chans att utnyttja den goda konjunkturen
              till att bryta utanförskapet och på allvar vända de här kurvorna.
            </seg>
            <seg xml:id="i-fdecc6907a05dbb3-0">
              Det här är en av de viktiga förnyelser av Sverige som jag vill
              ta upp här i dag. Nästa jag vill ta upp är fastighetsskatten.
            </seg>
            <seg xml:id="i-d5b6cd94181f9619-0">
              Som kristdemokrat är jag oerhört stolt över att vi bryter helt
              och hållet med den mest orättvisa skattekonstruktion vi har i
              vårt nuvarande skattesystem. Nu kommer lagstiftningen att följa
              internationellt accepterade skatterättsliga principer som skatt
              efter bärkraft och likviditetsprincipen. Nu kommer inte längre
              den löpande statliga skatten att vara kopplad till marknadsvärdet
              och avgöras av grannarnas husaffärer. Nu kommer förutsägbarheten
              att finnas och kontrollen på den egna ekonomin.
            </seg>
            <seg xml:id="i-7adaa602f6b3c7c8-0">
              Oppositionen framställer det som att detta görs för de välbeställda
              i Helsingforss förorter. Men sanningen är ju att det här görs
              framför allt för dem som bor i dessa heta och expansiva områden
              utan att vara välbeställda. Det är de människorna som har drivits
              från sina hem och som känner att de inte kan flytta in i områden
              där de har sina jobb och sina rötter. Om man tar bort en skatt
              som är fel i grunden är det självklart att det är de som har betalat
              mest i det felaktiga systemet som också får den största förändringen.
            </seg>
            <seg xml:id="i-8d1e83e15084023f-0">
              I dag är det som om marknadskrafterna styr beskattningen. Nog
              är det paradoxalt att den samlade vänstern så till den milda grad
              försvarar att skatter ska följa marknaden att den tvingat folk
              från hus och hem. För den som inte drabbats av skenande fastighetsskatt
              är det svårt att föreställa sig effekterna. Det kan jämföras med
              att räntorna stiger mycket när man har belånat sitt hus kraftigt
              och man bara har rörliga räntor. Men mot höga räntor kan man gardera
              sig med bundna lån. Mot höjd fastighetsskatt har inget liknande
              skydd funnits.
            </seg>
            <seg xml:id="i-c98ee74dfec7e5a7-0">
              Sammansättningen av det nya förslaget ger alla husägare en lägre
              löpande beskattning och har goda fördelningspolitiska effekter.
              Det blir förutsägbart och statsfinansiellt stabilt. Frågan som
              svenska folket nu måste ställa sig är: Vilket system vill jag
              ha det nuvarande socialdemokratiska fastighetsskattesystemet eller
              den nya ordningen? Det är de alternativen man måste välja mellan.
              Jag tror, när jag tänker efter, att valet blir enkelt.
            </seg>
            <seg xml:id="i-77fb8f04b998c94d-0">
              Den tredje stora förnyelsen som ryms i den här budgeten handlar
              om vårdnadsbidraget.
            </seg>
            <seg xml:id="i-5f7a15543d552b28-0">
              Med vårdnadsbidraget har vi ännu en reform som radikalt bryter
              mot Socialdemokraternas orättvisa politik. Nu får de föräldrar
              som efter eget val har barnen hemma något längre också en del
              av de rejäla subventioner som vi ger till förskolan. Varför får
              aldrig de som tycker att lite mer tid med sina barn, på hel- eller
              deltid, del av samhällets stora subventioner av barnomsorgen?
              Pär Nuder, varför får inte de vara med i ditt Sverige? Skulle
              inte alla vara med?
            </seg>
            <seg xml:id="i-113bbecf210533c0-0">
              Föräldraförsäkring är någonting fint, barnbidrag är också fint,
              men vårdnadsbidrag när barnen är ett och ett halvt år är hemskt.
              Det är fult. Det är ett rött skynke, en styggelse och allt vad
              man kan hitta på.
            </seg>
            <seg xml:id="i-af94b4f7f57f5064-0">
              Nej, här har vi en rättvisereform för vanliga människor som inser
              att livet inte bara handlar om anställning och pengar. Det finns
              också andra värden som behöver värnas. Våra barn och insikten
              att inget barn är likt det andra får inte komma bort i allt tal
              om bnp, arbete, företagande och skatter.
            </seg>
            <seg xml:id="i-293f80257b6e8be1-0">
              Herr talman! På tal om rättvisa älskar vänstersidan det uttrycket,
              och deras definition är ju att orättvisan ökar om inkomstskillnaderna
              och förmögenhetskoncentrationen ökar. Eftersom Mona Sahlin bara
              gett ett vallöfte än så länge, nämligen att återställa rättvisan,
              kan det vara intressant att studera hur inkomster och förmögenheter
              utvecklats under Socialdemokraternas tid vid makten.
            </seg>
            <seg xml:id="i-d5b492aa6e57b76a-0">
              Mellan 1994 och 2006 har inkomstspridningen ökat med 26 procent
              och förmögenhetskoncentrationen med 25 procent. Skillnaderna har
              alltså ökat med socialdemokratisk politik, medan prognoserna tyder
              på att skillnaderna kanske kan minska med vår politik, åtminstone
              om man räknar på det vedertagna och vetenskapliga sättet och inte
              sitter med någon egen räknesnurra på det socialdemokratiska partihögkvarteret.
            </seg>
            <seg xml:id="i-63b1f3b8173bfb0e-0">
              En viktig orsak till att Sverige dragits isär under Socialdemokraternas
              tid vid makten är den misslyckade jobbpolitiken. Självklart har
              vi i den här regeringen också mer kvar att göra under mandatperioden
              för att minska orättvisorna och förbättra välfärden. Psykiatrin,
              tandvården, skolan och de sämst ställda pensionärerna är några
              områden där vi kristdemokrater kommer att arbeta vidare för att
              steg för steg göra livet lätt att leva för alla som bor i vårt
              land.
            </seg>
            <seg xml:id="i-d93b1633dc5a6516-0">
              Kristdemokraterna och de andra partierna i Allians för Sverige
              har i en högkonjunktur lagt fram en extremt ansvarsfull budgetproposition.
              Visst skulle budgeten ha kunnat innehålla en lite annan profil
              om mitt parti hade fått bestämma självt eller andra partier fått
              bestämma själva. Men samregerande innebär att fyra partier försöker
              lära av varandra och finna kompromisser för att få ihop en bra
              helhet. Och helheten är långsiktigt mycket bra i den här budgetpropositionen.
              Vi förnyar Sverige när det gäller jobben, fastighetsskatten, vårdnadsbidraget
              och vården. Vi säkrar framtidens välfärd, inte minst genom statens
              urstarka ekonomi.
            </seg>
          </u>
          <note type="speaker" xml:id="i-9659ea41fbb6648a-0">
            Anf. 6 ULLA ANDERSSON (v):
          </note>
          <u who="ulla_andersson_97add8" xml:id="i-5b40480b0b683b94-0">
            <seg xml:id="i-504dff34cf5f249b-0">
              Herr talman! Fler i arbete fler vägar tillbaka, heter regeringens
              budgetproposition. Tillbaka till vad, kan man fundera över, till
              hemmafruar, till pigor eller till välgörenhet i stället för generell
              välfärd och kulturpolitik?
            </seg>
            <seg xml:id="i-5982d7e0c0af12bb-0">
              Nu har vi genomgått ett år när den ekonomiska makteliten även
              innehaft den politiska makten. Det skulle kunna sammanfattas som
              det förlorade och det försuttna året för oss kvinnor, för jämlikheten,
              för miljön, för klimatet och för välfärdens långsiktiga fortlevnad.
              Vi lever i tillbakarullningarnas tid. Vägar tillbaka!
            </seg>
            <seg xml:id="i-79d259ce6dc33c15-0">
              Det som presenterades som fräscht och nytänkt i valrörelsen har
              redan börjat lukta gammaldags klassförakt och illa dold cynism.
              Trots smileygubbar, nystartsjobb och nyfriska jobb är ni precis
              som de gamla Moderaterna. Låt mig sammanfatta er politik: Det
              ska löna sig att vara rik och vara dyrt att vara fattig. Det ska
              löna sig att bo ståndsmässigt i en storstad och straffa sig att
              bo i glesare bygder. Det ska löna sig att vara man och straffa
              sig att vara kvinna. Ni belönar arbetsgivarorganisationer men
              straffar fackliga gammal god moderatpolitik, nygamla Moderaterna.
            </seg>
            <seg xml:id="i-53cf2a9b1813a356-0">
              Vi kommer ihåg statsministerns bevingade ord om att det finns
              en skugga bakom varje skattekrona som vi talar alldeles för lite
              om. Reinfeldt ansåg att skattesänkningarna under Bo Lundgrens
              tid var alldeles för stora och orättvist fördelade. Men på ett
              år har ni genomfört över hälften av de skattesänkningarna och
              även lyckats med en än orättvisare fördelning, två tredjedelar
              till den rikaste tredjedelen. Dessutom ordnar ni nu skatteamnesti
              för alla med förmögenheter utomlands. Inte illa, säger nog Lundgren.
              Tack för kaffet, säger nog allt fler där de står i skattemiljonärernas
              skugga.
            </seg>
            <seg xml:id="i-92e350838ec90f42-0">
              Statsministern leder nog floskeltoppen. Han har i en intervju
              sagt: Jag är garanten för att den svenska modellen inte förändras.
              Det var inte mycket till garanti. Om det fanns en reklamationsnämnd
              för svikna politiska löften skulle den ha haft fullt upp efter
              denna borgerliga regerings första år.
            </seg>
            <seg xml:id="i-56562cf1c10b7075-0">
              Finansministern säger i dag att han är stolt, men kanske inte
              riktigt nöjd. Trots allt man har hunnit med finns det fortfarande
              starka värderingar om jämlikhet och solidaritet i samhället. Därför
              är folk så förbannade på det som sker.
            </seg>
            <seg xml:id="i-ccc056c5e81fb0f6-0">
              Låt mig ge några exempel. Den avskaffade förmögenhetsskatten
              ger 200 personer över 1 miljon direkt ned i plånboken, medan försämringarna
              i a-kassan innebär att en långtidsarbetslös LO-medlem får drygt
              1 000 kronor mindre i månaden. De som återigen får mest i jobbskatteavdrag
              är de med inkomster över 350 000 kronor.
            </seg>
            <seg xml:id="i-1380cd3db0fb2c6c-0">
              Antalet visstidsanställningar har kraftigt ökat de senaste 15
              åren. Framför allt drabbas ungdomar och främst unga kvinnor. Regeringen
              väljer då att ytterligare underlätta otrygga anställningar och
              samtidigt införa ytterligare två karensdagar i arbetslöshetsförsäkringen.
              Tror verkligen regeringen att människor okynnesstämplar mellan
              sina visstidsanställningar, eller anser ni att det är rätt att
              människor som lever med otrygga villkor ska bidra till att finansiera
              skattesänkningar för dem som redan har trygga och högavlönade
              jobb ja, kanske till och med ministrar?
            </seg>
            <seg xml:id="i-56e8d4330bbdd53c-0">
              Vinsterna i bolagen slår rekord på rekord, börsbolagens bonusprogram
              värderas till 100 miljarder, och det går 40 industriarbetarlöner
              på en direktörslön. Samtidigt har var femte stockholmare upplevt
              att pengarna inte räcker månaden ut. Kvinnor tjänar 16 procent
              mindre än män. Men det ses inte som något problem av finansministern
              eller hans ekonomiska rådgivare professor Calmfors. I stället
              oroar de sig för löneutvecklingen, och det har de mage att göra
              när kvinnor äntligen har lyckats knapra in på löneskillnaden.
              Det säger något om vems perspektiv de har i analysen av samhällsproblemen.
              Min mor, pensionär och boende i Alfta, sade i telefon häromdagen
              att de bara tänker på dem däruppe.
            </seg>
            <seg xml:id="i-6c2691990acef12d-0">
              Statsministern sade i tisdags att de inte vill att politiken
              ska ha några blinda fläckar. Han lade därefter fram en reform
              som måste ses som den mest träffsäkra av alla om man vill försämra
              för kvinnor, nämligen försämringarna i a-kassan när det gäller
              deltidsstämpling. Det drabbar drygt 200 000 kvinnor inom Kommunal,
              Handels och HTF. Hälften av alla kvinnor som stämplade år 2005
              var deltidsstämplande. Först stoppade ni lagstiftningen som gav
              kvinnor rätt till heltid. Sedan bestraffar ni kvinnorna när de
              inte får heltidsjobb. Dubbel bestraffning är en känd härskarteknik.
              Ni har tyvärr inte bara en blind fläck i er politik utan också
              ett stort svart hål.
            </seg>
            <seg xml:id="i-c66d4e21c5f7f2a8-0">
              Jan Björklund kallar oss tokfeminister. Vi är så oförskämda att
              vi dels ser att kvinnor blir strukturellt diskriminerade, dels
              vill göra något åt det.
            </seg>
            <seg xml:id="i-b348f335d504cf64-0">
              Finansministern säger att det finns en stor förståelse i alliansen
              för att föra en offensiv jämställdhetspolitik. Vari den offensiva
              jämställdhetspolitiken består är vi många som undrar. Förra året
              deklarerade regeringen stolt att man lade 400 miljoner kronor
              på jämställdhetspolitik. Men det har visat sig vara en bluff.
              Ni har använt en tiondel. Offensiv är tydligen detsamma som walkover.
            </seg>
            <seg xml:id="i-36e174ddcbcbbcc8-0">
              Vi kvinnor är de stora förlorarna när sjukförsäkringen försämras.
              Vi är mer sjukskrivna eftersom vi dubbelarbetar, får fler arbetsskador
              och har sämre arbetsmiljö. Först drar ni kraftigt ned på arbetsmiljöområdet,
              och sedan ska ni satsa på rehabilitering. Det känns bakvänt. Det
              ni kallar satsning är en besparing på sjuka människor. Det blir
              300 kronor mindre i månaden för en sjukskriven kvinna med en månadslön
              på 20 000 kronor. Det är mycket när man har dålig ekonomi. Man
              kan undra hur det ska gå med rehabiliteringen när man ständigt
              får oroa sig för om pengarna ska räcka till mat.
            </seg>
            <seg xml:id="i-cd1fb3dd2e501b0a-0">
              Det är en helt annan sorts oro än den som förmögna villaägare
              måste känna när de måste välja vilken hedgefond de ska placera
              sina nya, friska tusenlappar i. Samtidigt försvagar ni fackens
              förhandlingsrätt och fråntar fackens medlemmar möjligheten att
              via avtalsförsäkringar komplettera sina inkomster vid sjukdom
              genom att införa begränsningar så att ingen kan få mer än 75 procents
              ersättning egentligen är det väl 72 procents ersättning. Dessutom
              gör ni i praktiken sjukdom till saklig grund för uppsägning, vilket
              innebär att 106 000 en majoritet av dem kvinnor nu riskerar att
              förlora sina jobb. Arbetsgivarna får ett incitament till att strunta
              i att göra något. Det är flera flugor i en smäll. LAS urholkas
              ytterligare samtidigt som utslagningen från arbetsmarknaden ökar
              och förhandlingsrätten försvagas. Det är så cyniskt att man baxnar.
            </seg>
            <seg xml:id="i-767cefbd0373ffac-0">
              Närmare 60 procent av skattesänkningarna har gått till män, framför
              allt höginkomsttagare. Det är ingen överraskning. Ni till och
              med skattesubventionerar deras bristande ansvarstagande i hemarbetet
              genom att införa hushållsnära tjänster överklassnära tjänster
              passar nog bättre. För samma summa kan vi i stället få 5 000 välfärdsproffs
              i folknära tjänster inom äldreomsorgen så att de 60 000 kvinnor
              som tvingats gå ned i arbetstid för att vårda sina anhöriga i
              stället kan återgå till sina arbeten.
            </seg>
            <seg xml:id="i-db0d735ae4e66da5-0">
              Vänsterpartiet har föreslagit stora kvalitetssatsningar i välfärden
              genom att möjliggöra 200 000 nya folknära jobb för att stärka
              hemtjänsten, minska barngruppernas storlek i förskolan, minska
              skolklassernas storlek och korta vårdköerna. Det är en politik
              som framför allt gynnar oss kvinnor. Det är orealistiskt anser
              finansministern samtidigt som han har genomfört skattesänkningar
              för höginkomsttagare för mycket större belopp.
            </seg>
            <seg xml:id="i-392871d456f01f53-0">
              Det här är en kärnfråga i den ekonomiska politiken som Anders
              Borg och hans rådgivare gärna undviker: Vems verklighet är det
              som räknas? I den här propositionen är det en sak som är glasklar,
              nämligen att det inte är lågavlönade, deltidsarbetande och dubbelslitande
              kvinnor. Det här är vad Centerpartiet kallar för att ta ansvar.
            </seg>
            <seg xml:id="i-db8a772facb59180-0">
              Sambeskattningen avskaffades för 30 år sedan efter en lång kamp
              av kvinnorörelsen. Den var redan då en förlegad kvarleva. Den
              skattesubventionerade hemmafrun är nu tillbaka. Det har varit
              ett länge eftersträvat mål för Kristdemokraterna. Utanförskapet
              ska öka. För den förmånliga bidragssumman på 3 000 kronor ska
              hon hålla sig borta från arbetsmarknaden. Halleluja! Vårdnadsbidraget
              är här. Länge leve den traditionella heterosexuella kärnfamiljsnormen!
              (Applåder) Samtidigt sänker ni ersättningsnivån i föräldraförsäkringen
              allt för att upprätthålla den könsmärkta ansvarsfördelningen av
              hem och barn. Det måste väl vara en jämställdhetspolitik som ligger
              Folkpartiet väl i smaken.
            </seg>
            <seg xml:id="i-5f14b5a8523569a2-0">
              En lösning på kvinnors underordning som högern gärna brukar framhålla,
              och som man nu satsar några extra hundra miljoner på för att skynda
              på, är privatiseringen av vården. Men nedskärningar på personalen
              är det gängse sättet att pressa anbudspriset vid upphandlingar.
              Det leder till ökad stress och sämre arbetsmiljö. Kvinnors löner
              stiger inte vid privatisering. Däremot vet vi att löneskillnaderna
              ökar kraftigt och att löneutvecklingen över tiden är betydligt
              sämre. Tar man del av forskningsrapporter som jag rekommenderar
              er att göra ser man tydligt detta. Vinnarna är de stora vårdföretagen.
              Sluta nu att använda diskrimineringen av kvinnor på arbetsmarknaden
              som skyddsmantel och stå upp för att ni anser att det är rätt
              att göra vinst på sjuka, gamla människor och kvinnors arbetsvillkor.
            </seg>
            <seg xml:id="i-4b41cb18a994183d-0">
              Ni ska få ett förslag, nu när lönerörelsen pågår för fullt i
              kommuner och landsting. Ni kan stimulera lönejämlikhet, det vill
              säga premiera kommuner och landsting som kan visa att de når resultat
              i arbetet för jämställda löner. Avsätt 10 miljarder, som Vänsterpartiet
              har gjort, under en fyraårsperiod för att inrätta en modell med
              viktade statsbidrag för att reducera osakliga löneskillnader mellan
              könen. Även Regeringskansliet verkar behöva en modell eftersom
              kvinnorna där tjänar 66 000 kronor mindre per år än männen.
            </seg>
            <seg xml:id="i-6db97e537d15ec53-0">
              Min dotter, som är ständig optimist, brukar säga till mig att
              försöka se det positiva i livet i det som händer. Det är svårt
              att finna något positivt i er politik, men jag kan i alla fall
              säga att även en blind höna kan finna några korn ibland. Det har
              regeringen gjort när man satsar på utbildningspengar till lärare,
              företagshälsovård samt ekologisk och närproducerad mat. Men några
              små korn räddar inte regeringens bristande engagemang, som tyvärr
              följer med ända in i miljö- och klimatpolitiken.
            </seg>
            <seg xml:id="i-04625d8737cd5b32-0">
              Friska ekosystem för vatten- och livsmedelsförsörjning är grundläggande
              förutsättningar för vår överlevnad. Men ekosystemen världen över
              hotas av klimatförändringarna. Vårt ansvar i Sverige är stort,
              och därför känns det hårt att konstatera att regeringen inte avsätter
              några nya pengar för klimatsatsningar utan väljer att i stället
              avveckla pågående lyckade satsningar, till exempel Klimp. Ökat
              klimat- och miljöbistånd hade kunnat vara en viktig del av regeringens
              klimatpolitik, men i stället får vi neddragningar även på biståndet.
              Till skillnad från regeringen anser vi att samhället har det övergripande
              ansvaret för en energi- och miljöomställning. Det ansvaret ska
              inte lastas över på enskilda människor eller företag.
            </seg>
            <seg xml:id="i-1bca86a7bed21a23-0">
              1 procent av den globala bnp:n behöver avsättas för att stabilisera
              växthusgaserna. Därför vill Vänsterpartiet, som första parti,
              att Sverige ska sträva efter att avsätta 1 procent av vår bnp
              till klimatåtgärder, som ett slags klimatförsäkring. Vi menar
              att vi måste gå före övriga länder i världen och hoppas att regeringen
              kan kliva ett antal steg framåt.
            </seg>
            <seg xml:id="i-c1d731db5ed747a7-0">
              Fler arter än någonsin hotas av utrotning. Naturens rikedom minskar
              även här i Sverige. Nästan 3 000 arter är i fara, och många av
              miljömålen kan inte nås. Då föreslår regeringen i stället, tyvärr,
              ½ miljard mindre till naturvården. En hörnsten i miljöarbetet
              rycks bort.
            </seg>
            <seg xml:id="i-83bca3be272f32a6-0">
              Särskilt nu, när det är stora överskott i statens budget och
              det är gott ställt, hade det bland annat kunnat användas till
              framåtsyftande satsningar där vi garanterar riskkapital för miljöteknik,
              satsar på beställningar av bioteknik och energieffektiviseringar
              och för att utveckla det offentliga gemensamma ägandet inom områden
              som är viktiga ur ett samhälleligt perspektiv, för att hela Sverige
              ska leva och för en fungerande infrastruktur som bredband, bostäder,
              järnväg och kollektivtrafik.
            </seg>
            <seg xml:id="i-5bb15c56ca7e55b7-0">
              Ekonomisk politik handlar om hur vi vill att samhället ska organiseras
              och utvecklas. Därför känns det så onödigt, så fel, att tvingas
              konstatera att vi har tre förlorade, försuttna år framför oss
              för kvinnorna, jämlikheten, klimatet, miljön och välfärdens långsiktiga
              överlevnad. Framtiden ter sig därför som tillbakarullningarnas
              tid vägar tillbaka.
            </seg>
          </u>
          <note xml:id="i-7246cdbd4f5bf4a9-0">
            I detta anförande instämde Marianne Berg, Josefin Brink, Marie
            Engström, Egon Frid, Siv Holma, Hans Linde, Jan Lindholm, Elina
            Linna, Lars Ohly och Eva Olofsson (alla v) samt Jan Lindholm (mp).
          </note>
          <note type="speaker" xml:id="i-25e2deb1dac98460-0">
            Anf. 7 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-17ee0d1f4d1eae41-0">
            <seg xml:id="i-992b97b6bf81068f-0">
              Herr talman! Det här är en budget som försämrar för de redan
              svaga. Det är en budget som inte gör de nödvändiga klimatinvesteringar
              som krävs. Låt er inte luras av den gröna förpackningen! Skenet
              bedrar. Det är en budget som ökar ojämställdheten och en budget
              som inte står på småföretagarnas sida. Det är en budget som inte
              finansierar de reformer som föreslås fullt ut och som genomför
              skattesänkningar mitt i en brinnande högkonjunktur.
            </seg>
            <seg xml:id="i-d4715853e081d6be-0">
              Regeringen fortsätter på den inslagna vägen och gör försämringar
              för dem som redan är sämst ställda. Andra steget i jobbskatteavdraget
              genomförs och ger dem med högsta inkomsterna mest pengar i kronor
              räknat. Nu fortsätter regeringen att spara på sjuka och arbetslösa:
              karensdagar i a-kassan, minskade möjligheter till a-kassa på deltid,
              sämre sjukersättning och hårdare regler för att få sjukersättning.
            </seg>
            <seg xml:id="i-0abb576a6af04646-0">
              Om ni i en brinnande högkonjunktur skär ned på arbetslösa och
              sjuka, hur ska ni då göra i en lågkonjunktur, när det kanske finns
              behov av åtstramningar och alla måste bidra?
            </seg>
            <seg xml:id="i-d496862553d98490-0">
              Anders Borg tror uppenbarligen att fler sjuka skulle arbeta om
              det bara vore mindre lönsamt att vara sjukskriven. Jag tror inte
              att någon sjukskriven i Sverige känner igen sig man lever inte
              direkt ett liv i sus och dus. Här vill man i stället pressa ut
              människor på arbetsmarknaden som har varit sjuka i flera år. I
              stället borde det satsas på stöd och utbildning så att man kan
              ta jobb där det finns brister i dag.
            </seg>
            <seg xml:id="i-a6c3db510f0e1842-0">
              Jag blev kontaktad av en kvinna som är 55 år och har varit sjukskriven
              i tre år. Det har varit en lång väg till tillfrisknande, men nu
              är hon på väg. Med nya, hårdare regler kände hon nu att hon skulle
              tvingas byta jobb innan hon ens har hunnit bli frisk, och hon
              kastas i ett slag tillbaka i hopplöshet just som tillbakagången
              till arbete kändes inom räckhåll.
            </seg>
            <seg xml:id="i-18de18b1c22a1a3b-0">
              De som är så svårt sjuka kanske inte heller orkar protestera
              så högt mot de här försämringarna. Det är en svag grupp man slår
              emot. Efter två och ett halvt år ska man kastas ur systemet och
              övergå till samhällsnyttig sysselsättning. Jag undrar vad det
              är.
            </seg>
            <seg xml:id="i-afdc21251a9de3aa-0">
              Den här budgeten ökar klyftorna mellan män och kvinnor. 69 procent
              av de långtidssjukskrivna som har varit sjukskrivna i mer än två
              år är kvinnor, medan 60 procent av de totala skattesänkningarna
              går till män. Det är moderat jämställdhetspolitik. Kvinnor som
              under lång tid har dubbelarbetat och sedan blivit sjuka ska nu
              straffas för att man ska kunna sänka skatten till männen.
            </seg>
            <seg xml:id="i-034ce72644be2e3b-0">
              Det krävs åtgärder som minskar klyftorna mellan män och kvinnor,
              inte som ökar dem. Priset för årets lobbyist borde definitivt
              gå till organisationen vita medelålders män.
            </seg>
            <seg xml:id="i-8648a3b907bd36c6-0">
              Nu försämras möjligheterna till a-kassa på deltid ett förslag
              som vi i Miljöpartiet stoppade under förra mandatperioden i budgetförhandlingar.
              Ni stoppar rätten till heltid samtidigt som ni straffar dem som
              inte kan få heltid. Hellre arbetslös på heltid än jobba deltid
              det är den nya logiken.
            </seg>
            <seg xml:id="i-1ea34e9307ef086d-0">
              I finansplanen står det: För dem som berörs av förslaget blir
              förändringarna av den disponibla inkomsten i vissa fall relativt
              stora. Sällan har väl byråkratsvenskan varit tydligare. Så kan
              man också uttrycka det om en kraftig försämring för människor.
              För en deltidsarbetande medelålders kvinna i hemtjänsten som vill
              jobba heltid försämras nu möjligheterna att få a-kassa på deltid.
            </seg>
            <seg xml:id="i-03d97130843e1017-0">
              Analyser från riksdagens utredningstjänst visar att det är de
              20 procent som har de högsta inkomsterna som får 4 miljarder av
              de nya skattesänkningarna i den här budgeten, lika mycket som
              det nu sparas på deltidsarbetslösa, 4 miljarder.
            </seg>
            <seg xml:id="i-55ebd14728bee84e-0">
              Den bakomliggande människosynen är också en nydaning. Tror ni
              verkligen att människor fungerar så att de tänker att om jag får
              1 000 kronor mindre i månaden tror jag att jag slutar vara sjuk
              och arbetar i stället?
            </seg>
            <seg xml:id="i-e4b9e792c3b4e280-0">
              Jag för min del tror faktiskt att de sjukskrivna är sjuka. Jag
              kommer ihåg när jag under skoltiden hade lärare som ville hålla
              nere betygen trots goda resultat, som trodde att elever kämpade
              bättre om de inte blev för självsäkra utan hölls i underläge;
              då skulle de vilja kämpa sig till högre betyg. Jag trodde inte
              på det då, och jag tror inte på det nu. Jag delar inte den människosynen.
            </seg>
            <seg xml:id="i-15fcdb3778f436a4-0">
              Människor blir inte mer kreativa och får inte ökad drivkraft
              av att hållas nere och få försämrade villkor. Tillfrisknandet
              snabbas inte upp av tusen kronor mindre i månaden. Det är genom
              att bli trodd på och inte misstrodd som man når framgång, genom
              att få hjälp och stöd och inte sparkar som man orkar och vågar.
              Det är en märklig människosyn att utgå från att människor skulle
              fuska.
            </seg>
            <seg xml:id="i-b9db26bddcdd729c-0">
              Det är inte bara nya moderater, nya arbetarpartier, nystartsjobb,
              nyfriskjobb och andra nyord. Nej, det är ett helt omdanande nyspråk
              som presenteras i årets budget.
            </seg>
            <seg xml:id="i-28c75493cbd81fde-0">
              När man i finansplanen skriver att en person efter sex månaders
              sjukfrånvaro ska prövas mot hela arbetsmarknaden säger man: Därigenom
              öppnas en möjlighet för den enskilde att gå till arbetslöshetsförsäkring
              och få stöd för att övergå till arbetsmarknaden. Ett liknande
              språk används genomgående när man talar om nedskärningen på sjuka.
            </seg>
            <seg xml:id="i-77ef9ca17cb613f9-0">
              Vilket fantastiskt nyspråk, att prata om försämrade regler och
              tusen kronor mindre i månaden och kalla det stöd och hjälp!
            </seg>
            <seg xml:id="i-373741a417c3b82d-0">
              Det man gör är att man vill flytta människor från sjukersättningen
              till a-kassan med lägre tak för att därigenom spara in pengar
              för staten. Ibland bör man kalla saker vid deras rätta namn.
            </seg>
            <seg xml:id="i-d96cf0c192c54062-0">
              Man ska inte kunna få mer än 75 procents sjukersättning efter
              ett år även om man har avtalsförsäkringar. Det här slår hårt mot
              många i dag som har kanske en tusenlapp extra i månaden från en
              försäkring hos facket. Att näst intill förbjuda privata försäkringar,
              är inte det att driva de nya moderaterna lite väl långt från de
              marknadsekonomiska grundtankarna, Anders Borg?
            </seg>
            <seg xml:id="i-0bb5775e48866c30-0">
              Redan i morse blev jag uppringd av upprörda väljare som berättade
              att de förlorar 1 1001 200 kronor i månaden på det här förslaget.
            </seg>
            <seg xml:id="i-5027c8163b5b0e54-0">
              Det är mycket prat om rehabiliteringssatsning. Jag tycker att
              det är bra, men tyvärr syns den väldigt lite i budgeten. Det är
              inga nya pengar utan en flytt från andra ställen. Det är många
              om och men innan rehabiliteringsgarantin ska bli verklighet. Det
              ska slutas avtal med Kommun- och Landstingsförbunden, det ska
              utredas och det ska läggas fram lagförslag.
            </seg>
            <seg xml:id="i-aec5cc1342dbf7f3-0">
              Besparingarna på de sjuka kan man däremot genomföra omgående.
            </seg>
            <seg xml:id="i-a7578012fcd43254-0">
              Det här är en oseriös hantering av människors vardag. I dag skapas
              det oro, bland annat för dem som ska köpa bostad, genom en illa
              skött hantering av fastighetsskatten med en lång rad förslag som
              snurrar runt. Det skapas oro genom besparingar på sjuka, medan
              de positiva delarna ska vänta till senare.
            </seg>
            <seg xml:id="i-373944673da0b624-0">
              Besparingar på sjuka med en försämrad beräkning av sjukpenninggrundande
              inkomst och sänkta ersättningsnivåer innebär att den som tjänar
              20 000 kronor i månaden förlorar över 1 000 kronor i månaden.
              Det är mycket pengar när man redan i dag har svårt att få vardagen
              att gå ihop. Det här drabbar de allra fattigaste barnen, som redan
              i dag får avstå från fritidsintressen eller en ny vinterjacka.
            </seg>
            <seg xml:id="i-16a5254c9a081875-0">
              Herr talman! Miljöfrågorna börjar komma i kapp Moderaterna. Efter
              många års dvala öppnas nu sakta ögonen. Väl ute ur bunkern och
              inne i Kanslihuset konfronteras Moderaterna med verkligheten.
            </seg>
            <seg xml:id="i-c80968bc506ceada-0">
              Hoppsan! Klimatförändringarna är på allvar. Men oj! Det är ett
              globalt problem. Men hoppsan! Vi kanske måste satsa mer hemma
              för att få trovärdighet i utlandet. Oj! Skatt på koldioxid och
              även bensin är effektivt, kanske till och med kostnadseffektivt.
              Och pengarna från miljöskatter kanske vi kan använda för att sänka
              skatten på arbete. Och hoppsan! Därmed har firma Reinfeldt &amp; Borg
              upptäckt den gröna skatteväxlingen.
            </seg>
            <seg xml:id="i-6ac66f521d95328c-0">
              Aldrig har väl stödet i samhället för klimatfrågan varit så stort
              och förväntningarna så stora på att politiker agerar ansvarsfullt
              och tar de beslut som krävs. Människor är själva beredda att bidra
              och göra vad de kan, men då måste också politikerna ta de beslut
              och vidta de åtgärder som krävs för att ställa om Sverige i en
              mer klimathållbar riktning.
            </seg>
            <seg xml:id="i-84d003b30a6adc6f-0">
              Regeringen tar små steg i rätt riktning, men det är långt ifrån
              tillräckligt. Det krävs mycket mer. Det kostar att vänta med åtgärder.
              Vi lämpar i stället över ansvaret på nästa generation. Regeringens
              klimatåtgärder må vara ett stort steg för de borgerliga, Anders
              Borg, men de är ett litet steg för miljön.
            </seg>
            <seg xml:id="i-c207a3479319aacc-0">
              Under förra mandatperioden genomfördes en rad åtgärder som satte
              i gång en miljöbilsboom, en historisk satsning på järnvägsbyggnad,
              trängselavgifter i Helsingfors, kollektivtrafiksatsningar och
              en skatteväxling på 16 miljarder, som ledde till bland annat en
              stor minskning av antalet oljepannor. Var finns alla de nödvändiga
              åtgärderna i dag? I stället gör regeringen självmål med en gigantisk
              antiklimatsatsning på 25 miljarder till Förbifart Helsingfors.
              Det är sannerligen en budget för asfaltkokarnas intresseorganisation!
            </seg>
            <seg xml:id="i-e4a16ec9a50f3142-0">
              Det är förslag från dåtiden som presenteras i regeringens budget.
              Är detta vad ni tror att de moderna väljarna i dag vill ha mer
              vägar och mer koldioxidutsläpp? Eller är det kanske bättre kollektivtrafik
              och mer energieffektivisering?
            </seg>
            <seg xml:id="i-2cff5bf5897b35fa-0">
              Klimatproblemen låter inte vänta på sig. Varje förlorat år utan
              en kraftfull politik försämrar vår miljö. För att minska utsläppen
              krävs ett stort batteri av olika åtgärder. Det krävs ett teknikskifte.
              Det krävs att vi bygger om Sverige till att bli mer klimathållbart.
              Det krävs investeringar i kollektivtrafik, i alternativa drivmedel,
              i ny elproduktion främst vindkraft ökad användning av biobränslen
              och energieffektivisering av befintliga hus. Transporterna måste
              bli mer energieffektiva och drivas av förnybara och rena energikällor.
              Det krävs en stor utbyggnad av järnvägen.
            </seg>
            <seg xml:id="i-03d395c951416840-0">
              Vind, sol och gas kommer att bli big business i framtiden, som
              USA:s Sverigeambassadör Michael Wood säger i sin jakt efter svenska
              miljöteknikföretag. Nya idéer, tekniker och metoder är nödvändiga
              för att vi ska forma ett grönare samhälle. Och det ger nya jobb.
              I stället genomför regeringen Förbifart Helsingfors och färre
              järnvägar. Man sparar på biologisk mångfald och avskaffar flygskatten.
            </seg>
            <seg xml:id="i-888d0075923ee2e9-0">
              Varje krona som felsatsas i antiklimatåtgärder straffar sig i
              framtiden. Varje krona är ett slag mot framtida generationer.
              Klimatmiljarden blir ett myrsteg i jämförelse med behoven. Regeringen
              satsar mer på vägar i budgeten och uttalar nu att en större del
              ska gå till vägar framöver. Järnvägsinvesteringar senareläggs
              och nedprioriteras. Det sägs att samhällsekonomiska analyser ska
              spela en viktig roll för prioriteringen av infrastrukturinvesteringar.
              Samtidigt kan man i en tabell i budgeten se att en tredjedel av
              de större vägprojekt som nu öppnas för trafik i samhällsekonomiska
              analyser har visats vara olönsamma.
            </seg>
            <seg xml:id="i-ebb35d4b651d52e9-0">
              Banverket flaggar för att man behöver ökade anslag för att kunna
              bygga färdigt de objekt som riksdagen tidigare har fattat beslut
              om. Det finns nu strategiskt viktiga objekt som Banverket tvingas
              lyfta ut ur planen. Exempel är höghastighetståg mellan Helsingfors
              och Göteborg och Bohusbanan. Anders Borg, är ni beredda att tillskjuta
              de medel som behövs för att kompensera Banverket för de prisstegringar
              som finns så att man åtminstone kan behålla den befintliga planen?
              Är ni beredda att tillskjuta de medel som krävs för att man också
              ska kunna genomföra en upprustning av järnvägen?
            </seg>
            <seg xml:id="i-92ecea97e64b0d61-0">
              Ansvaret att göra något åt klimatförändringar kan inte lämpas
              över på enskilda människor. Det krävs att politiker tar ansvar
              för de förändringar som krävs.
            </seg>
            <seg xml:id="i-7d60b1ca6c5544ad-0">
              Herr talman! I budgeten drar regeringen ned på pengarna till
              biologisk mångfald och sanering av förorenade områden. Samtidigt
              pekar man på att man just på dessa områden har svårt att nå miljömålen.
              Regeringens taktik är: Har vi svårt att nå miljömålen, satsa mindre!
              Det är en uppochnedvänd logik att kraftigt skära ned anslagen
              när man inte når uppsatta mål. Regeringen sågar skogen för att
              sänka skatten.
            </seg>
            <seg xml:id="i-202d77780b04bb90-0">
              Man ger lite miljöpengar med ena handen och tar bort pengar med
              den andra handen. Detta drabbar skyddet av värdefulla naturområden.
              Att skydda skog och arter är också viktigt ur klimatsynpunkt,
              för klimatförändringarna kommer att leda till försämrade möjligheter
              för många arter.
            </seg>
            <seg xml:id="i-efeaebaa52e24a7e-0">
              En positiv nyhet i budgeten skulle jag vilja lyfta fram, nämligen
              besparingar på försvaret. Det är en historisk förändring från
              en borgerlig regering. Vi välkomnar neddragningen, även om den
              i det här fallet inte underbyggs av en säkerhetspolitisk analys
              utan enbart en vilja att fylla på pengabörsen för andra ändamål.
            </seg>
            <seg xml:id="i-927b0c6b1ff025db-0">
              Regeringen presterar sämst i de frågor som småföretagare tycker
              är viktigast enligt en undersökning från Företagarförbundet. Lägst
              betyg får regeringen för att man har höjt arbetsgivaravgifterna
              för småföretagen. Det kanske inte var vad de hade väntat sig för
              ett år sedan. Det var inget som det sades något om före valet.
            </seg>
            <seg xml:id="i-e324371be15158a1-0">
              Om man för en för expansiv politik blir det kanske för mycket
              av det goda. Nu finns det en stor risk för att inflationen drar
              i väg ytterligare och att Riksbanken får fortsätta att dämpa denna
              politik genom höjda räntor. Regeringens politik innebär ett hårdare
              klimat för både människor och miljö.
            </seg>
          </u>
          <note xml:id="i-953746ac8b1e70c4-0">
            I detta anförande instämde Per Bolund, Mikael Johansson, Jan
            Lindholm, Thomas Nihlén, Peter Rådberg och Christopher Ödmann
            (alla mp).
          </note>
          <note type="speaker" xml:id="i-dd18ed2d9a1b841e-0">
            Anf. 8 Finansminister ANDERS BORG (m):
          </note>
          <u who="unknown" xml:id="i-7e83ed36afb9eb94-2">
            <seg xml:id="i-a38d307f653b413b-0">
              Herr talman! Det går bra för Sverige. Sysselsättningen ökar 200
              000. Arbetslösheten minskar över 90 000. Utanförskapet reduceras
              175 000.
            </seg>
            <seg xml:id="i-319807994718d3b6-0">
              Sysselsättningen har inte varit så här hög sedan mitten av 1970-talet.
              Bland våra grannländer i EU är det knappast något land där arbetslösheten
              har reducerats så snabbt som nu sker i Sverige. Vi har den högsta
              nivån på nyanmälda lediga platser på 30 år. Vi har fler jobb.
              Människor kan konsumera mer därför att de har mer pengar kvar
              i plånboken. Vi investerar mer. Vi har högre investeringsandel
              än på länge. Vi bygger upp vår förmögenhet genom bytesbalansöverskott
              mot omvärlden. Vi sparar i ladorna och säkrar framtida välfärd
              genom goda överskott i de offentliga finanserna.
            </seg>
            <seg xml:id="i-cf18661b2269a1f3-0">
              Regeringen har lagt en god jobbgrund. Jobbavdrag har införts.
              Arbetsmarknadspolitiken har lagts om. A-kassan har reformerats.
              Nystartsjobben växer. Lärlingsförsök har inletts. Instegsjobben
              finns där. Arbetsgivaravgiften har sänkts för unga och gamla.
            </seg>
            <seg xml:id="i-bb67fcde65b51b66-0">
              Avdragsrätt för hushållstjänster är på plats. Förmögenhetsskatten
              har avskaffats. 3:12-reglerna har reformerats. Medfinansieringen
              i sjukförsäkringen har reformerats. Vi har också inlett det mödosamma
              arbetet med att rulla tillbaka regleringsarvet.
            </seg>
            <seg xml:id="i-a1604d1b0ff73ddc-0">
              Nu går vi vidare. Det blir mer av jobbavdrag. Det blir bredare
              vägar tillbaka. Det blir också åtgärder för att arbetsmarknaden
              ska fungera bättre.
            </seg>
            <seg xml:id="i-a47fc37c98957222-0">
              Knappast någon regering under de senaste decennierna har gjort
              så mycket på så kort tid för att det ska löna sig att arbeta,
              för att det ska bli enklare att anställa och för att det ska bli
              mer attraktivt att driva företag. Mot detta står vänsteroppositionen.
              Tonläget i debatten blir högt. Man har många åsikter om det vi
              gör.
            </seg>
            <seg xml:id="i-37c59b9490315ac1-0">
              Låt oss minnas lite. För ett år sedan stod vi här. Då fick vi
              veta att under 2007 skulle arbetslösheten kraftigt öka. Det skulle
              inte bli några jobb av regeringens politik. Det skulle inte komma
              någon ökad sysselsättning. I dag har vi en arbetslöshet som är
              100 000 personer 90 000 personer färre. Vi har en högre sysselsättning
              och en väl fungerande ekonomi.
            </seg>
            <seg xml:id="i-151c64f58a1bdf6f-0">
              I debatten om vårpropositionen fick vi höra av oppositionen att
              jobben visserligen skulle komma nu, men man sade att det berodde
              på att regeringen drev fram låglönejobb och att lönerna skulle
              sänkas. Det var det budskap vi då fick oss till livs. Hur har
              det blivit? Vi kan se på kommunalavtalet, handelsavtalet och hotell-
              och restaurangavtalet. Jag har då inte sett någon kraftig press
              nedåt på löneökningarna på svensk arbetsmarknad.
            </seg>
            <seg xml:id="i-7e91bc053c5a11c9-0">
              Jag har sett att vanliga människor får mer pengar kvar i plånboken
              när skatten är betald. Man har fått de bästa reallöneökningarna
              på lång tid.
            </seg>
            <seg xml:id="i-acbd454287a671f6-0">
              Hur har det då blivit med de okvalificerade låglönejobben med
              otrygga villkor som oppositionen sade skulle bli följden av vår
              politik? Vi ser att det växer brett i svensk ekonomi. Det är kvalificerade
              yrken som kommer. Vi ser att det är fasta anställningar. På punkt
              efter punkt har oppositionen haft fel.
            </seg>
            <seg xml:id="i-61bd123560f5ffae-0">
              När vårpropositionen presenterades fick vi veta att det skulle
              komma en räntechock i Sverige. I vissa medier förmedlades en bild
              av att räntan skulle fördubblas genom regeringens politik. Hur
              har det blivit? Titta på bostadsräntorna! Vi har lägre bostadsräntor
              i Sverige än i Norge, Danmark, Finland, hela Europa, England och
              USA. Sverige har lägre räntor än i praktiskt taget varje annat
              jämförbart land därför att vi har en väl fungerande ekonomi och
              en ansvarsfull ekonomisk politik.
            </seg>
            <seg xml:id="i-cf385dd718fa8b41-0">
              Nu får vi veta att budgetpropositionen är en proposition för
              orättvisa. Nu ska klyftorna i Sverige öka. Samtidigt ser vi i
              tabellerna att Ginikoefficienten, måttet på inkomstspridning,
              nu minskar något. Och framför allt vet vi att när vi för en jobbpolitik
              minskar skillnaderna i Sverige för varje människa som kommer tillbaka
              till arbete, för varje gång vi ökar sysselsättningen, för varje
              gång vi reducerar arbetslösheten. Det handlar om pengar, men det
              handlar ännu mer om att människor får vara en del av ett sammanhang.
              Det är därför som även den prognosen kommer att visa sig vara
              fel.
            </seg>
            <seg xml:id="i-a53f52ec02b835d8-0">
              Hur ser då vänsteroppositionens alternativ ut? Vi har Socialdemokraterna.
              Pär Nuder säger att vi för en konsekvent politik. Man får säga
              att Socialdemokraterna nog är Sveriges mest konsekventa parti.
              Man vägrar konsekvent varje form av förnyelse i jobbpolitiken.
              Vi får höra att man ska genomföra åtgärd efter åtgärd som försämrar
              arbetsmarknadens funktionssätt, åtgärd efter åtgärd som gör det
              mindre lönsamt att arbeta och detta på toppen av en högkonjunktur
              när vi har arbetskraftsbrist i landets ekonomi.
            </seg>
            <seg xml:id="i-cadeed95ceab9f34-0">
              Hur ska det bli fler som vill arbeta genom höjda skatter och
              mer generösa ersättningar? Det får vi inte veta. Hur det ska bli
              fler jobb för att man bygger ut Amsvolymerna så att människor
              deltar i program i stället för att söka jobb när vi har fler lediga
              platser än vi har haft på 30 år får vi inte veta. Hur arbetsförmedlingarna
              ska kunna bidra till att förmedla jobb när man vill ålägga dem
              att administrera åtgärder får vi inte heller veta. Och hur ska
              arbetsgivarna vilja anställa fler när man ska återinföra arbetsmarknadsregleringar
              för rätt till heltid, begränsa säsongsanställningar och avskaffa
              de möjligheter till mer flexibla villkor på arbetsmarknaden som
              vi har infört? Hur ska en höjd a-kassa och försämrad försäkringsmässighet
              i försäkringen bidra till att nästa avtalsrörelse leder till att
              vi får en bättre fungerande lönebildning som är mer förenlig med
              prisstabilitet och full sysselsättning?
            </seg>
            <seg xml:id="i-dbbefeddb6403c91-0">
              Vi har Vänsterpartiet. Det är inte ett bättre alternativ. Det
              är en kraftfull uppbackning av antiarbetslinjen som Vänsterpartiet
              representerar med en unik kombination av överbudsåtgärder. Vi
              ska överge överskottsmålen när vi behöver spara i ladorna för
              att framtida generationer ska slippa höja skatten. Vi ska peta
              hål i utgiftstaken i ett läge där vi borde stoppa undan pengar
              så vi slipper åtstramningar i nästa lågkonjunktur. Vi ska överge
              Riksbankens oberoende, och vi ska avskaffa inflationsmålet i ett
              läge där det råder internationell finansiell turbulens, när vi
              behöver all den stabilitet vi kan få. Det är Vänsterpartiets alternativ.
            </seg>
            <seg xml:id="i-19e9f9b761814c01-0">
              Miljöpartiet ter sig mer ansvarsfullt, om man bortser från retoriken.
              Det är mer av finansierade åtgärder. Det är vissa skattesänkningar,
              och det är en större realism när det gäller att stötta prisstabilitet
              och stabil inflation. Men det infinner sig ändå frågor.
            </seg>
            <seg xml:id="i-0066785b1be364b7-0">
              Hur ska vi få fler jobb i Sverige genom att vi jagar produktion
              och företag ut ur landet? Hur ska vi klara av produktion och välfärd
              om vi avvecklar både olja och kärnkraft? Hur ska vi kunna ha råd
              att minska koldioxid och klara biologisk mångfald om vi inte får
              fler som arbetar? Hur ska vi möta en åldrande befolkning med ett
              batteri av åtgärder av arbetstidsförkortning och friår som innebär
              att färre arbetar när vi skulle behöva fler på arbetsmarknaden?
            </seg>
            <seg xml:id="i-b4d0abd2c7064ed1-0">
              Så ser oppositionens alternativ ut. Det är en arbetsmarknad som
              ska försämras. Färre ska arbeta med Socialdemokraterna. Det skulle
              skapa överhettningsproblem.
            </seg>
            <seg xml:id="i-ad32314218325206-0">
              Vi har en överbudspolitik från Vänstern där vi ska överge överskottsmål,
              vi ska överge och peta hål på utgiftstak, och vi ska överge det
              som ger en grundläggande stabilitet i den svenska ekonomin, nämligen
              inflationsmålet.
            </seg>
            <seg xml:id="i-f92175a42e59529c-0">
              Med Miljöpartiet ska vi jaga ut företag och produktion ur landet,
              och vi ska möta en åldrande befolkning med ett batteri av åtgärder
              som leder till att färre människor arbetar.
            </seg>
            <seg xml:id="i-b5d711d25bcd645d-0">
              Mot detta står en samlad alliansregering. Vi har presenterat
              ett väldigt klart och kraftfullt alternativ. Vi sänker skatterna
              med 11 miljarder. Vi minskar a-kasseavgifterna med ungefär 2 miljarder.
              Vi satsar 5 miljarder på kunskap, bättre miljöhantering och förbättrad
              folkhälsa.
            </seg>
            <seg xml:id="i-3e71bd927c470879-0">
              Vi vet att ett sådant alternativ måste finansieras. Det är därför
              vi har föreslagit utgiftsminskningar. Vi har föreslagit utgiftsminskningar
              på 7 miljarder och skattehöjningar på 8 miljarder. Det handlar
              naturligtvis om en del åtgärder som människor kommer att uppfatta
              som tuffa, men det är i perioder av god ekonomisk utveckling man
              har det starkaste kravet på ansvarstagande. Det är då vi har gjort
              de värsta misstagen som har kostat oss mest, och det ska vi inte
              upprepa.
            </seg>
            <seg xml:id="i-fb12df26d43a465b-0">
              Naturligtvis har omprövningar av utgifter gällt sådant som är
              tuffa saker. Försvarsmateriel nämns här. Det är klart att det
              har varit en tung process i det här budgetarbetet att ompröva
              en lång rad olika utgifter. Men om vi vill klara jobbavdraget
              som är nödvändigt för att fler ska komma i arbete och om vi vill
              vara säkra på att vi kan hantera en bättre fungerande lönebildning
              måste vi ha en beredskap att fatta vissa tuffa beslut även på
              skattesidan.
            </seg>
            <seg xml:id="i-312fb5f004002ddd-0">
              Vi kompromissar inte med jobbpolitiken, och vi backar inte från
              en ansvarsfull finansiering. Det är grunderna för vår politik.
              Då har vi höjt en del skatter. Det kommer säkert också att väcka
              en del kritik om koldioxidskatt och alkoholskatt, men det är bättre
              att människor har arbete. Där fungerar den ekonomiska logiken.
              Om man sänker skatten på arbete arbetar fler. Om man höjer skatten
              på alkohol och bensin är det färre som smutsar ned eller nyttjar
              alkohol. Jag är övertygad om att det här är ansvarsfulla och rimliga
              åtgärder, för de bidrar till att dämpa riskerna för en överhettning.
            </seg>
            <seg xml:id="i-9fc5ca1713a5b294-0">
              Vi för en ansvarsfull ekonomisk politik. Det är en kraftfull
              jobbpolitik, och det är en bred satsning på kunskap i skolan.
              Det är en politik där vi kan rädda och säkra välfärden framöver.
              Det är därför Sverige är på rätt väg. Vi är på väg mot full sysselsättning,
              vi är på väg tillbaka som kunskapsnation, och vi är på väg tillbaka
              som ledande välfärdsland. Det är ett Sverige som är på rätt väg,
              och det är mycket tack vare att den här regeringen lägger fram
              en kraftfull politik och en ansvarsfull politik.
            </seg>
          </u>
          <note type="speaker" xml:id="i-ea248b1b2da0c1e6-0">
            Anf. 9 PÄR NUDER (s) replik:
          </note>
          <u who="unknown" xml:id="i-7e83ed36afb9eb94-3">
            <seg xml:id="i-011f2d5df3716746-0">
              Herr talman! Ju mer du, herr finansminister, beskriver de goda
              tiderna i Sverige desto obegripligare blir de stora besparingar
              som du nu föreslår. Du vill spara trots att du kan luta dig mot
              ett rekordstort överskott i statens budget. Då vill du spara 4
              miljarder kronor på en grupp som redan är väldigt utsatt, nämligen
              de deltidsarbetslösa kvinnorna. Hur går det ihop? Det går ihop
              på följande sätt.
            </seg>
            <seg xml:id="i-217b3f520798fd6b-0">
              Du måste spara någonstans, eftersom du är så angelägen om att
              sänka skatten. Det återstår 3 ½ miljard kronor för att finansiera
              borttagandet av förmögenhetsskatten. Där har du finansieringen.
              Det är de deltidsarbetande kvinnorna som får betala att förmögenhetsskatten
              nu tas bort, trots att du samtidigt har ett överskott som är rekordstort.
            </seg>
            <seg xml:id="i-36e1d89e88eb6989-0">
              Det finns väldigt många deltidsarbetande kvinnor som vill gå
              upp till heltid. Jag vet inte vad din chef har ägnat sig åt när
              han har åkt land och rike runt och lyssnat, som det har hetat,
              i offentlig sektor och träffat kvinnor. Har han inte mött alla
              de kvinnor som vill gå upp till heltid men som förvägras den rätten?
              Om du är angelägen om att kvinnorna i offentlig sektor, i vården
              och omsorgen, i hotell och restaurang, i handeln, ska gå upp till
              heltid gå då med på vårt förslag om rätt till heltid! Tvinga inte
              dem från deltidsarbetslöshet till heltidsarbetslöshet! Det är
              precis det som din politik innebär.
            </seg>
            <seg xml:id="i-ceeae65aae719eae-0">
              Varför ska du straffa dem som redan har det så svårt, nämligen
              de deltidsarbetande, när du kan luta dig mot ett rekordstort överskott?
              Är det för att du vill finansiera borttagandet av förmögenhetsskatten
              med den besparingen?
            </seg>
          </u>
          <note type="speaker" xml:id="i-a6b86c6fcfc8f48e-0">
            Anf. 10 Finansminister ANDERS BORG (m) replik:
          </note>
          <u who="unknown" xml:id="i-7e83ed36afb9eb94-4">
            <seg xml:id="i-fd098b48d038c6cd-0">
              Herr talman! Den ekonomiska logiken och den politiska logiken
              i vår budget är glasklar. Vi har en stark ekonomisk utveckling
              med stigande sysselsättning, minskande arbetslöshet och ett minskat
              utanförskap. Men samtidigt som vi har en och en halv miljon människor
              i utanförskap stiger löner och priser på ett sätt så att om ingenting
              görs kommer vi inte att klara en återgång till full sysselsättning.
              Under de år som Socialdemokraterna har styrt Sverige under de
              senaste mandatperioderna har vi inte haft full sysselsättning.
              Då måste man även i en högkonjunktur vara beredd att göra fler
              åtgärder som gör att det lönar sig att arbeta, vara beredd att
              göra fler åtgärder som gör att arbetsmarknaden fungerar bättre,
              och man måste vara beredd att klara en tuff finansiering av de
              åtgärderna.
            </seg>
            <seg xml:id="i-b7d4b8c30829570e-0">
              Vi har ett arv att hantera, över en miljon människor, en och
              en halv miljon människor, som står utanför arbetsmarknaden eller
              som saknar möjligheter att jobba så mycket som de önskar. Det
              är arvet efter socialdemokratin. Det är en arbetsmarknad som fungerar
              så illa att vi inte ens i en högkonjunktur klarar full sysselsättning.
            </seg>
            <seg xml:id="i-a6509d60fea11b34-0">
              Att då slå sig till ro, att då säga att nu ska vi inte göra mer,
              nu är vi nöjda, är inte ansvarsfullt. Det är så Socialdemokraterna
              från tid till annan har agerat under högkonjunktur, och det har
              ofta skapat problem. Vi ska ta ansvar. Vi ska se till att vi kan
              fortsätta att föra en offensiv jobbpolitik varje år, att vi kan
              klara att närma oss full sysselsättning under den här mandatperioden
              och fortsätta under nästa mandatperiod för att gå vidare.
            </seg>
            <seg xml:id="i-37146ce57180cd27-0">
              Det är här på något sätt logiken i socialdemokratins politik
              börjar halta. Man blundar för utanförskapet. Man blundar för att
              vi har haft en lång period där klyftorna i Sverige, förmögenhetsspridning,
              inkomstspridning och lönespridning, har förvärrats för att man
              inte har hanterat jobbfrågorna.
            </seg>
            <seg xml:id="i-7f9a114ed46b2f0e-0">
              När ni anklagar oss för att föra en politik för orättvisa blir
              det en anklagelse mot er egen politik. Orättvisorna i Sverige
              har vuxit när vi har haft massarbetslöshet. Under den period som
              vi nu styr vidtar vi systematiskt steg för steg åtgärder där varje
              arbetsdag i regeringen blir en dag där vi försöker återupprätta
              full sysselsättning. Och då får vi en politik där vi närmar oss
              både full sysselsättning och rättvisa. Det är därför som det är
              viktigt att vi både klarar av att vidta åtgärder för att förbättra
              arbetsmarknaden och klarar av att upprätthålla en ansvarsfull
              ekonomisk politik. Och det är inriktningen på den politik som
              vi föreslår.
            </seg>
          </u>
          <note type="speaker" xml:id="i-bea2cc2ce2dc1142-0">
            Anf. 11 PÄR NUDER (s) replik:
          </note>
          <u who="unknown" xml:id="i-7e83ed36afb9eb94-5">
            <seg xml:id="i-de501af09f1d9472-0">
              Herr talman! Hur kan förmögenhetsspridningen bli bättre om man
              avskaffar förmögenhetsskatten? Hur kan inkomstspridningen bli
              mindre om man gör dem som redan har det allra sämst än fattigare
              eftersom det är vad din politik syftar till?
            </seg>
            <seg xml:id="i-16807574ff5697ad-0">
              Återigen: De deltidsarbetslösa ska betala priset för dina skattesänkningar
              till höginkomsttagarna, till de förmögna, mitt under brinnande
              högkonjunktur när du kan luta dig mot jättestora överskott. Det
              är därför som människor vänder sig bort från den ekonomiska politik
              som du har utformat.
            </seg>
            <seg xml:id="i-baf323d00ef7dfc4-0">
              Beträffande lönebildningen säger du i ena stunden: Titta, vi
              har fått avtal i Kommunal, Handels och så vidare som innebär att
              löntagarna får reallöneökningar. Och du tar nästan åt dig äran
              för det. I nästa andetag säger du att lönebildningen inte fungerar.
              Jag tror att det är det sistnämnda som du innerst inne tycker
              och tänker, nämligen att löneökningarna har varit för höga. Jag
              delar inte den uppfattningen.
            </seg>
            <seg xml:id="i-561ab0aad46a12cd-0">
              Vi behöver ändra situationen på arbetsmarknaden. Det avtal som
              Kommunal har kämpat sig fram till, där man har haft en solidaritet
              inom det fackliga kollektivet och sagt att det nu är kvinnornas
              tur, är förenligt med god samhällsekonomi. Men din politik slår
              mot dem som redan har det sämst mitt i en högkonjunktur när du
              lutar dig mot ett jättestort överskott. Och du avskaffar förmögenhetsskatten,
              och du finansierar det med hjälp av de deltidsarbetslösa kvinnorna
              inte minst i offentlig sektor. Detta, herr talman, är ett hån
              mot dem som redan ligger.
            </seg>
          </u>
          <note type="speaker" xml:id="i-64f580b82bf6e89b-0">
            Anf. 12 Finansminister ANDERS BORG (m) replik:
          </note>
          <u who="unknown" xml:id="i-7e83ed36afb9eb94-6">
            <seg xml:id="i-0ff615dba647bde0-0">
              Herr talman! Under de år som Socialdemokraterna styrde Sverige
              ökade förmögenhetskoncentrationen med 25 procent. Inkomstspridningen
              med de mått som vi använder ökade med över 25 procent. Mått efter
              mått ökade klyftorna. Vad beror det på? Jo, det beror på att man
              tappade bollen i jobbpolitiken. När vi har haft bra ekonomiska
              villkor för många i Sverige har det byggt på att många har varit
              delaktiga på arbetsmarknaden. Vi har haft en hög sysselsättningsandel
              i väldigt många olika grupper. Nu ser vi att vi är på väg tillbaka.
              Ungdomsarbetslösheten minskar, sysselsättningen bland utrikes
              födda ökar, och sysselsättningen bland äldre ökar. På bred front
              kommer jobben i svensk ekonomi. Då kommer också inkomstskillnaderna
              att minska på sikt. Full sysselsättning och rättvisa är nämligen
              alltid två ben som måste gå i takt med varandra om man vill komma
              framåt.
            </seg>
            <seg xml:id="i-5fe3bce3e866e745-0">
              I det utanförskap som socialdemokratin lämnar efter sig ser vi
              också bristen på jobbpolitik. Det som ni föreslår minskar arbetsutbudet
              och försämrar lönesättningen. Det skulle bevara utanförskapet
              på toppen av en högkonjunktur. Och detta är på något sätt den
              jobbpolitik som Socialdemokraterna har att erbjuda. Det blir inga
              jobb om man inte gör det mer lönsamt att arbeta. Det blir inga
              jobb om man inte gör det mer attraktivt att anställa. Och det
              blir inga jobb om man inte förbättrar villkoren för företagen.
            </seg>
          </u>
          <note type="speaker" xml:id="i-0ad3fd8e9372c7ac-0">
            Anf. 13 ULLA ANDERSSON (v) replik:
          </note>
          <u who="ulla_andersson_97add8" xml:id="i-5b40480b0b683b94-1">
            <seg xml:id="i-eb8f59690032c404-0">
              Herr talman! Vi har nu hört finansministern göra en mycket kameral
              föredragning. Jag kan konstatera att Anders Borg inte alls nämner
              studenterna i sitt anförande. Jag kan förstå honom. Arbetslösa
              och sjukskrivna kvinnor har regeringen specifikt sökt upp och
              gjort livet ännu surare för med denna budgetproposition. När det
              gäller studenterna är det i stället så att ni genom underlåtenhet
              att agera lämnar kvar en grupp som har det oerhört svårt.
            </seg>
            <seg xml:id="i-a2fdea1e55df74b0-0">
              Om man utgår från Socialstyrelsens riksnorm för en ensamstående
              vuxen, lägger till knappa kostnader för boende, el, resor, kurslitteratur,
              tandvård och små oförutsedda utgifter ser man att en student i
              Sverige i dag, i ett rikt land där ekonomin går på högvarv, går
              back nästan 800 kronor i månaden. Det är faktiskt skamligt. Studenters
              levnadsstandard har sjunkit med 40 procent mellan 1989 och 2004,
              vilket är ungefär 490 kronor mindre i månaden.
            </seg>
            <seg xml:id="i-71484e490942786f-0">
              Detta började vi åtgärda före valet. Genom kraftiga påtryckningar
              fick vi igenom 300 kronor ytterligare till studenterna, och ytterligare
              höjningar var planerade. Och tre av fyra allianspartier lovade
              före valet att ni skulle gå vidare. Men det bidde ingenting.
            </seg>
            <seg xml:id="i-3d2ecf9cd4c3e005-0">
              Vad säger du, Anders Borg, till de studenter som överväger att
              avbryta studierna på grund av ekonomiska svårigheter? Det är faktiskt
              en fjärdedel av alla studenter enligt Sif. Är det inte så att
              du och din regering egentligen är ganska glada över denna situation
              eftersom ni då kan bli av med fler studenter från arbetarhem och
              samtidigt få en grupp med en väldigt svår situation som pressar
              ned löner och arbetsvillkor på arbetsmarknaden? Om inte, varför
              blir det inte någon höjning av studiemedlen utan i stället jättestora
              skattesänkningar?
            </seg>
            <seg xml:id="i-78029b546577e103-0">
              Anders Borg säger sig också vara feminist. Och det är gott nog
              och säkert ganska ensamt i en regering. Men av en feminist förväntar
              man sig också en könsmaktsanalys av de politiska förslag som läggs
              fram. Och man kan undra om du verkligen har lyckats med det, för
              varför gör du i så fall försämringar för deltidsarbetslösa kvinnor?
              Varför har du inte gjort någon analys av varför det är just kvinnor
              som får deltidstjänster? Varför är det just kvinnor som har sämre
              löner och arbetsvillkor? Och varför gör ni då försämringar i sjukförsäkringen
              när det är så tydligt att det drabbar just kvinnor?
            </seg>
            <seg xml:id="i-7871e59bf89a5b1c-0">
              Jag undrar hur det känns att vara feminist och föra en sådan
              ensidig politik som hela tiden gynnar män. Och du, om någon, som
              är ekonom borde veta att just skatter är ett sätt att överföra
              medel från män till kvinnor medan ni gör tvärtom, från kvinnor
              till män. Det skulle jag gärna vilja höra en kommentar till. Och
              kommer vi att få se en analys av era förslag i nästa års jämställdhetsbilaga
              till budgetpropositionen? Det skulle jag gärna se fram emot.
            </seg>
          </u>
          <note type="speaker" xml:id="i-09ba780ce8177446-0">
            Anf. 14 Finansminister ANDERS BORG (m) replik:
          </note>
          <u who="unknown" xml:id="i-7e83ed36afb9eb94-7">
            <seg xml:id="i-a93f54bb4e009e9b-0">
              Herr talman! Ulla Andersson tar upp viktiga frågor i sin replik,
              inte minst jämställdheten. Det är en viktig fråga att följa. Om
              vi tittar på hur det har utvecklats ser vi att under den vänsterregering
              som vi hade minskade löneskillnaderna på tio år med en tiondel.
              Där har vi takten i vänsterpartiernas jämställdhetsarbete. På
              110 år kommer man att utjämna skillnaderna mellan män och kvinnor
              på lönesidan. Det är en takt som jag inte är nöjd med.
            </seg>
            <seg xml:id="i-b1d4f7cb0a93e114-0">
              Varför har vi inte lyckats bättre? Jo, det är därför att kvinnor
              i Sverige har haft för svag förankring på arbetsmarknaden. Det
              har inte varit tillräckligt lönsamt för kvinnor att göra en yrkeskarriär.
              Det har inte funnits tillräckligt mycket stöd och möjligheter
              för att de ska satsa på jobb och karriär. Och vi har inte haft
              en ordning som har gjort att livspusslet har fungerat.
            </seg>
            <seg xml:id="i-6584beb1340ef102-0">
              Nu lägger vi fram en bred politik som innebär att människor kommer
              tillbaka till arbete, där utanförskapet reduceras, där fler får
              möjlighet att försörja sig, inte minst kvinnor. Då är jag övertygad
              om att inkomstskillnaderna mellan män och kvinnor kommer att minska
              under dessa år därför att fler kommer att få möjlighet att vara
              på arbetsmarknaden.
            </seg>
            <seg xml:id="i-bcb9113459db0c12-0">
              Detta är inte, som Ulla Andersson beskriver det, siffror. Det
              är människor, människor som har stått utanför och som nu får en
              väg tillbaka. Det är människor som därmed får en chans att styra
              över sitt eget liv. Men det är också på lång sikt allas vår gemensamma
              välfärd. Får vi inte tillbaka människor i arbete kommer vi inte
              att klara välfärdsutmaningarna med en åldrande befolkning. Därför
              är jobbpolitiken A och O. Och skälet till att vi nu måste vidta
              en del tuffa åtgärder för att minska löneskillnaderna mellan män
              och kvinnor och för att bekämpa det utanförskap som vi har sett
              är arvet efter vänsterpartiernas regeringsperiod. En och en halv
              miljon människor var i utanförskap eller arbetade mindre när vi
              tog över. Och vi måste föra en politik för att steg för steg underlätta
              för invandrare, för ungdomar, för kvinnor, för långtidsarbetslösa
              och för alla tänkbara grupper att komma tillbaka till arbetsmarknaden
              därför att full sysselsättning är grunden för all välfärd.
            </seg>
          </u>
          <note type="speaker" xml:id="i-0240a9ca9b348b92-0">
            Anf. 15 ULLA ANDERSSON (v) replik:
          </note>
          <u who="ulla_andersson_97add8" xml:id="i-5b40480b0b683b94-2">
            <seg xml:id="i-4aed90822fbd4995-0">
              Herr talman! Jag konstaterar att du använder många ord, herr
              Borg, men har väldigt få förslag för att rätta till situationen.
              Ni har faktiskt stoppat den nationella handlingsplan för höjningar
              av kvinnors löner som den förra regeringen tillsammans med Vänsterpartiet
              och Miljöpartiet tog fram. Det var en handlingsplan som syftade
              till att minska löneskillnaderna mellan kvinnor och män. Ni skulle
              ha kunnat ta fram en modell, som vi i Vänsterpartiet har gjort,
              som dessutom skulle gynna arbetsgivare i offentlig sektor och
              som systematiskt reducerar löneskillnaderna. Ni har slopat rätten
              till heltid, alltså den lagstiftning som skulle garantera alla
              dessa 200 000 deltidsarbetande kvinnor ett heltidsjobb. I stället
              försämrar ni a-kassan och reducerar kraftigt dessa kvinnors inkomster.
              Det är inte en feministisk politik, utan det är en tydlig manspolitik!
            </seg>
            <seg xml:id="i-bc633f9a0a2404ef-0">
              Dessutom säger ni nu att ni ska underlätta livspusslet för dessa
              kvinnor ja, genom att andra lågavlönade kvinnor, främst invandrade
              kvinnor, ska gå hem till rika högavlönade män som inte vill skura
              sina toaletter. Jag tycker inte att det är en feministisk jämställdhetsreform
              värd namnet. Det kan inte ens kallas för en jämställdhetsreform.
            </seg>
            <seg xml:id="i-cf818648943f4acf-0">
              Du sade inte ett ord om studenterna. Varför? Du chattade med
              ett antal studenter i somras. De frågade varför ni inte höjer
              studiemedlen och hur de skulle kunna ta sig genom studierna utan
              höjda studiemedel. Du sade: Ja, det är ju jättebra om studenter
              arbetar.
            </seg>
            <seg xml:id="i-78be7178cf00a531-0">
              Är det vad som är lösningen? Vore inte lösningen att ge trygga
              studievillkor och att garantera studenter en bostad så att de
              slipper flytta mellan andra- och tredjehandskontrakt som de fått
              göra?
            </seg>
            <seg xml:id="i-76201ffea45d6b3c-0">
              Vore det inte bättre att se till att det finns gott om lärare
              på högskolor och universitet detta i stället för de neddragningar
              som ni faktiskt gör?
            </seg>
            <seg xml:id="i-088ff4bda5e14d3a-0">
              I och med att ni inte har uppräknat bidragen till myndigheterna,
              till högskolor och universitet, har ni ställt till det så att
              720 tjänster hotas på universitet och högskolor. Det är inte att
              garantera goda studievillkor för studenter. Du kan kanske svara
              på några av mina frågor.
            </seg>
            <seg xml:id="i-b73ac2f4ecd25580-0">
              Kommer det en feministisk analys av era förslag och reformer?
              Kommer vi att få se det i den jämställdhetsbilaga som ni lägger
              fram nästa år?
            </seg>
            <seg xml:id="i-e5b5dff634239abf-0">
              Under Vänsterpartiets tid tillsammans med Socialdemokraterna
              och Miljöpartiet hade vi en hel del goda reformer just för kvinnors
              situation för förbättringar, för att minska mäns makt och för
              att öka kvinnors makt i samhället. Ni kommer att göra tvärtom,
              och det är det bara att beklaga; det innebär tre försuttna år
              för jämställdheten.
            </seg>
          </u>
          <note type="speaker" xml:id="i-ac5e926ad6b92ee5-0">
            Anf. 16 Finansminister ANDERS BORG (m) replik:
          </note>
          <u who="unknown" xml:id="i-7e83ed36afb9eb94-8">
            <seg xml:id="i-f190dcc0ce73021d-0">
              Herr talman! Låt mig svara på Ulla Anderssons frågor. Här har
              vi en tydlig skillnad mellan vår politik och en vänsterpolitik.
              Det är inte så att den avgörande frågan i svensk utbildningspolitik
              är om vi kan pressa upp studiebidragen. Det kan finnas skäl att
              på sikt återkomma till den frågan vi har en studiesocial utredning.
              Men den grundläggande uppgiften för svensk utbildningspolitik
              är att höja kunskaperna, höja kvaliteten på undervisningen, förbättra
              förutsättningarna för svensk forskning och se till att grundutbildningen
              ger en god bas för en framtida plats på arbetsmarknaden.
            </seg>
            <seg xml:id="i-93150cbe848c0ffb-0">
              Vi tog över i ett läge där väldigt många studenter i grunden
              var arbetslösa. De var inskrivna men sökte arbete. I dag är det
              20 000 färre som befinner sig i den situationen, och så är det
              därför att vår jobbpolitik är framgångsrik. I takt med att vi
              nu också förbättrar kvaliteten på högre utbildning och lyckas
              med vår utbildningspolitik kommer det att bli lättare för studenter
              att få arbete.
            </seg>
            <seg xml:id="i-cc243d98c6420dd8-0">
              Ulla Andersson frågade: Är det verkligen bättre och är det verkligen
              lösningen på allt att människor arbetar? Svaret på den frågan
              från min sida är: Ja, det är nästan alltid bättre att människor
              har en förankring på arbetsmarknaden. Vi vet att studenter som
              arbetar lite grann får det lättare att komma in. De fastnar inte
              i en period av arbetslöshet innan de kommer in på arbetsmarknaden.
            </seg>
            <seg xml:id="i-31cf4c4d81bc1478-0">
              Arbete är bra för människor. Arbete är bra för studenter. Arbete
              är bra för ungdomar. Arbete är bra för äldre. Ja, arbete är bra
              för praktiskt taget varje grupp i det svenska samhället därför
              att det är med arbete vi bygger välfärd.
            </seg>
            <seg xml:id="i-3f84c61ef57b5155-0">
              Låt mig också säga några ord om jämställdheten. Vänsterpartiet
              är mycket för handlingsplaner och mål. Men det har inte blivit
              så stora framsteg på jämställdhetsområdet; det kan vi vara överens
              om. Löneskillnaderna skulle raderas ut på 110 år med fortsatt
              vänstertakt.
            </seg>
            <seg xml:id="i-ccf0075ba802a3e4-0">
              Vi satsar på åtgärder som gör att fler arbetar. Vi satsar på
              nystartsjobb som vidgas till offentlig sektor där många kvinnor
              arbetar. Vi reducerar arbetsgivaravgifterna i tjänstesektorn.
              Dan Andersson konstaterar att det kan leda till många jobb. Möjligtvis
              kan det också leda till höjda löner. Jag måste säga att jag kan
              se båda alternativen som attraktiva.
            </seg>
            <seg xml:id="i-c5b09ad11d4ef281-0">
              Genomgående har vi en politik som handlar om att skapa förutsättningar
              för människor att komma i arbete och därmed för att utjämna inkomstskillnader
              mellan män och kvinnor.
            </seg>
            <seg xml:id="i-bdd2ca5ad82df532-0">
              Om vi tog Vänsterpartiets överbudspolitik på allvar skulle arbetslösheten
              öka i nästa lågkonjunktur. Det skulle drabba dem som har lite
              sämre utbildning, dem som jobbar i välfärden och dem som har en
              lite svagare förankring på arbetsmarknaden när man börjar spara
              på välfärden därför att vi inte sparat i ladorna och när man tvingas
              strama åt under en period när tillväxttakten i ekonomin minskar
              något. Det är en jämställdhetspolitik som skulle leda till sämre
              villkor för kvinnor. Vi står för en ansvarsfull ekonomisk politik
              som vilar på den fulla sysselsättningens grund.
            </seg>
          </u>
          <note type="speaker" xml:id="i-045844241ac5cc03-0">
            Anf. 17 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-17ee0d1f4d1eae41-1">
            <seg xml:id="i-60f96085d43205b2-0">
              Herr talman! Det finns ett enormt behov av att investera i klimatomställning
              och bygga om Sverige till ett mer klimathållbart land. Det krävs
              en satsning på ny modern och miljöinriktad teknik. Jag tror att
              människor förväntar sig att man som politiker tar ansvar och fattar
              de besluten.
            </seg>
            <seg xml:id="i-2ec98c884cc8468e-0">
              Miljöskatterna är bra, men det krävs mycket mer. Jag skulle vilja
              veta var i regeringens budget de investeringarna finns, Anders
              Borg!
            </seg>
            <seg xml:id="i-83eb5c545ab42ba7-0">
              Vi vill sänka arbetsgivaravgiften för småföretag. Ni höjer den.
              Vad är det för jobbpolitik?
            </seg>
            <seg xml:id="i-996c87133593ee18-0">
              Du sade i ditt anförande tidigare att Miljöpartiet vill jaga
              ut företag ur landet. Det är en skrämmande gammaldags syn på miljö
              och utveckling som du presenterar.
            </seg>
            <seg xml:id="i-c7f4b0350b2a0c42-0">
              Skulle miljöutveckling verkligen hota jobben? Det är ju det som
              ger jobb och som kan ge utveckling som ger den framtida nödvändiga
              teknikutvecklingen.
            </seg>
            <seg xml:id="i-4303d30cf107e683-0">
              Anser finansministern att miljöutveckling är ett hot mot jobben?
            </seg>
          </u>
          <note type="speaker" xml:id="i-43a0a974e51ca52f-0">
            Anf. 18 Finansminister ANDERS BORG (m) replik:
          </note>
          <u who="unknown" xml:id="i-7e83ed36afb9eb94-9">
            <seg xml:id="i-3f179c2309783631-0">
              Herr talman! Det ligger mycket klokskap i det Mikaela Valtersson
              säger. Naturligtvis är klimatomställningen en viktig del också
              av vår framtida globala ekonomi. Det är en del av den framtidsuppgift
              som den här regeringen och andra regeringar har att hantera.
            </seg>
            <seg xml:id="i-998086009af353e7-0">
              De viktigaste åtgärderna för att driva på en teknikutveckling
              i den riktningen är naturligtvis ekonomiska styrmedel. Det är
              koldioxidskatter, och det är andra åtgärder handeln med utsläppsrättigheter
              och internationella uppgörelser som driver den tekniska utvecklingen
              mot att bli mer resurssnål och mot att i större utsträckning ta
              hänsyn till miljön.
            </seg>
            <seg xml:id="i-b06e19b3075a40b2-0">
              Jag tror inte att det är politikers uppgift att sitta och detaljstyra
              teknikutveckling eller att via en traditionell industripolitik
              bestämma vilka projekt som är de mest framgångsrika.
            </seg>
            <seg xml:id="i-128798d4813e9dea-0">
              Vi ska satsa på forskning. Vi ska satsa på pionjäranläggningar.
              Vi ska satsa på teknikutveckling. Men det grundläggande är att
              arbeta med miljöskatter och utsläppsrättigheter som gör att vi
              driver företagen och driver den marknadsekonomiska logiken att
              bli mer miljövänliga.
            </seg>
            <seg xml:id="i-dee3433249e95998-0">
              Jag lyssnar gärna på Miljöpartiet när det gäller tankar kring
              en bra miljöutveckling. Jag tror att vi har mycket att gemensamt
              lära både av varandra och av andra i samhället därför att vi måste
              föra den här utvecklingen framåt. Vi måste minska koldioxidutsläppen
              med substantiella belopp för de kommande åren. Vi har påbörjat
              det arbetet. Men jag kan gärna vidgå att det kommer att behöva
              göras mer under de kommande åren.
            </seg>
          </u>
          <note type="speaker" xml:id="i-8438106a1dcb4e06-0">
            Anf. 19 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-17ee0d1f4d1eae41-2">
            <seg xml:id="i-61b7862a7c3ac64e-0">
              Herr talman! Det krävs inte en politisk detaljstyrning. Men det
              krävs att politiken ger förutsättningar och möjligheter för ny
              teknik att utvecklas, ger förutsättningar för en biogasproduktion
              i hela landet och ger möjligheter till konsumtion av biogas. Det
              krävs utveckling och att man ger möjligheter och pengar till en
              järnvägsutbyggnad i hela landet och att man ger möjligheter till
              energieffektivisering i befintliga bostäder.
            </seg>
            <seg xml:id="i-b54a6d7ae2245ae0-0">
              Men det krävs också ekonomiska styrmedel, som finansministern
              säger. Därför skulle det vara intressant att veta om de ungefär
              3 miljarder som ni nu satsar på höjda miljöskatter kommer att
              vara en årlig fortsättning på den väg ni slagit in på.
            </seg>
            <seg xml:id="i-db33d83584b0ca0a-0">
              Jag skulle också vilja fråga om en särskild miljöskatt. Det behövs
              ju ekonomiska styrmedel, framför allt för att minska trafikens
              klimatpåverkan. Vägbeskattningsutredningen hade ett förslag om
              kilometerskatt som riksdagen i juni 2006 tog ställning till. I
              den proposition som bifölls ingick förslaget om kilometerskatt.
            </seg>
            <seg xml:id="i-d08616a4259c6281-0">
              Med en kilometerskatt skulle väsentligt större volymer gods kunna
              fraktas med en kombination av väg, järnväg och sjöfart i stället
              för att fraktas bara på väg.
            </seg>
            <seg xml:id="i-8f555b8b2fd8df3b-0">
              När ska kilometerskatten införas utifrån riksdagens beslut, och
              hur långt har ni kommit i beredningen av det förslaget? Och var
              finns alla de andra strategiska satsningarna vid sidan av miljöskatterna?
              Hur kommer era nyväckta miljöambitioner att kunna förenas med
              prioriteringen av vägar, avsaknad av nödvändiga investeringar
              och avskaffad flygskatt?
            </seg>
          </u>
          <note type="speaker" xml:id="i-3cea9aa677bfd84d-0">
            Anf. 20 Finansminister ANDERS BORG (m) replik:
          </note>
          <u who="unknown" xml:id="i-7e83ed36afb9eb94-10">
            <seg xml:id="i-ab6d77d41300ff4d-0">
              Herr talman! Jag delar Mikaela Valterssons tro på modern ny teknik.
              Det satsar vi också på. Vi har satsat extra pengar på energieffektivisering.
              Det är ett billigt sätt att minska koldioxidutsläppen. Vi har
              också tillfört pengar, inte minst inom kommunikationssektorn,
              för att man ska kunna göra pilotsatsningar.
            </seg>
            <seg xml:id="i-f181c6883cb3963e-0">
              Nu tar vi ytterligare steg. Det gäller inte bara koldioxidskatterna.
              Vi tar också fram förslag till åtgärder som gör att importen av
              etanol kommer att bli 510 öre billigare. Det är ett viktigt steg
              för att vi ska få en energieffektiv användning av etanol. Det
              är också en åtgärd som kommer att förbättra för människor i länder
              som har det sämre än vi när det gäller att klara sin försörjning.
            </seg>
            <seg xml:id="i-2accf462452f3cfc-0">
              Jag tror att vi måste gå vidare med en politik som är offensiv
              i miljöfrågorna. Det kan handla om infrastruktursatsningar. Det
              kan handla om forskning. Det kan handla om andra ekonomiska styrmedel.
            </seg>
            <seg xml:id="i-79a935835168d641-0">
              Här känner jag inte riktigt igen mig i Miljöpartiets logik. När
              vi sänker jobbavdraget för att det ska löna sig bättre att arbeta
              och höjer skatten på sprit och koldioxid för att man ska dricka
              mindre och släppa ut mindre är det ekonomiska styrmedel.
            </seg>
            <seg xml:id="i-79e0e4a8479dad0c-0">
              När Mikaela Valtersson beskriver vår politik får vi veta att
              det inte spelar någon roll hur de ekonomiska styrmedlen ser ut
              för hur många som vill arbeta. Det är viktigt hur de ekonomiska
              styrmedlen ser ut. Det är viktigt för jobbpolitiken, men det är
              också viktigt för klimatpolitiken. Vi är beredda att stå på båda
              de benen.
            </seg>
            <seg xml:id="i-6e98504436ff93fd-0">
              Frågan om kilometerskatten är under beredning, och vi kommer
              att återkomma där.
            </seg>
          </u>
          <note type="speaker" xml:id="i-a94298d12c214628-0">
            Anf. 21 ROGER TIEFENSEE (c):
          </note>
          <u who="roger_tiefensee_509485" xml:id="i-9558c7e9f2a90042-1">
            <seg xml:id="i-04a3fda001bef9e1-0">
              Herr talman! Det är en intressant debatt att lyssna på, framför
              allt intressant att höra på vänsteroppositionen. Pär Nuder påstår
              att ungdomars långtidsarbetslöshet ökat väsentligt. Det är bara
              en lek med siffror. Den som använder sig av statistiken på det
              viset kan inte inse att det är människor av kött och blod som
              man talar om. Pär Nuder handskas väldigt vårdslöst med statistiken,
              vilket gör människor till schackpjäser på hans spelbräde. Det
              tycker jag är ovärdigt oss politiker.
            </seg>
            <seg xml:id="i-be067f11387d7af3-0">
              Sanningen är att 50 000 ungdomar i åldrarna 1624 år fått jobb
              under det senaste året. Det är den grupp som har fått den största
              procentuella ökningen av sysselsättningen. Orsaken till att Pär
              Nuder kan leka med den statistiken är att den gamla regeringens
              logik var att om jag gick med bara en dag på en åtgärd började
              arbetslösheten räknas från dag noll. En dag ja, då var den långtidsarbetslöse
              borta, men han fick inget nytt jobb.
            </seg>
            <seg xml:id="i-630e4bb604b78ad9-0">
              Det var den gamla regeringens politik cyniskt.
            </seg>
            <seg xml:id="i-a5e4178b01194246-0">
              Sanningen är också att sänkta arbetsgivaravgifter för ungdomar,
              nystartsjobben, reformeringen av a-kassan, jobbskatteavdraget,
              neddragningar av arbetsmarknadsåtgärder och den ökade fokuseringen
              på matchning och coachning av arbetslösa ger resultat, framför
              allt för unga.
            </seg>
            <seg xml:id="i-bb573b8cbf050329-0">
              Min enkla fråga Pär Nuder får väl återkomma i annat sammanhang
              är: Tänker ni göra en återställare på det här? Tänker ni åter
              kasta ut ungdomar i massarbetslöshet? Det var det vi tog över.
            </seg>
            <seg xml:id="i-b7a3768eb1325245-0">
              Ulla Andersson är retoriskt väldigt skicklig och rolig att lyssna
              på. Men vad är det hon säger egentligen? Hon pratar om förlorat
              år. Hon ser inte alla dem som har fått jobb under det senaste
              året. Hon blundar för 131 000 personer som har fått jobb. För
              ett år sedan pratade Ulla Andersson om att de jobb som vi då räknade
              med i budgeten var dynamiska effekter. I dag ser vi verkligheten,
              verkligheten har överträffat våra prognoser. I dag blundar hon
              för de jobb som blir verkliga. Det är retoriskt skickligt men
              inte riktigt trovärdigt.
            </seg>
            <seg xml:id="i-46fdee2074d7024f-0">
              Till sist: När man lyssnar på Mikaela Valtersson kan man börja
              förstå varför vägnätet ser ut som det gör, framför allt på landsbygden.
              De hål som vi som bor där lever med är en symbol på det eftersatta
              underhållet motsvarande 20 miljarder, något som Mikaela Valtersson
              och Socialdemokraterna lämnade efter sig.
            </seg>
            <seg xml:id="i-29c3a1103d7625a0-0">
              Jag tror att Miljöpartiets problem är att de inte kan göra skillnad
              på bilen och de bränslen som man kör bilen på. Miljöpartiet vill
              åka mindre, Centerpartiet vill åka klimatsmart.
            </seg>
          </u>
          <note type="speaker" xml:id="i-f6e3655836ff7b5f-0">
            Anf. 22 CHRISTER NYLANDER (fp):
          </note>
          <u who="christer_nylander_37ae93" xml:id="i-e353650c8c0427a6-1">
            <seg xml:id="i-cbba5710cfc94e0c-0">
              Herr talman! Oppositionens tid är i stort sett slut, i denna
              debatt i alla fall.
            </seg>
            <seg xml:id="i-58aeca3cead61503-0">
              Jag tycker att det är viktigt med opposition. Det hade varit
              väldigt trevligt om Sverige hade fått en bra oppositionspolitik
              också när det gäller jobben, om vi fick konkurrens om vilka delar
              i den politiska sfären som är bäst på att skapa nya jobb. Den
              konkurrensen hade varit väldigt bra för Sverige, och jag hoppas
              att oppositionen spottar upp sig i den delen.
            </seg>
            <seg xml:id="i-48666c5a8a47ebbf-0">
              Det finns anledning att fundera på den bild av opposition som
              man får i den här debatten. Det är en ganska spretande bild. Man
              är överens om att regeringen gör det mesta fel, förstås, men inte
              mycket mer, inte mycket mer om gemensamma tag för att få fart
              på jobben, inte mycket mer om gemensamma tag för att säkra Sveriges
              förmåga att konkurrera i framtiden.
            </seg>
            <seg xml:id="i-2448ee03c426c0c1-0">
              Det spretar inte bara mellan partierna utan också inom partierna,
              vad jag förstår. Det ser ut som ett dubbelkommando inom socialdemokratin
              när det gäller den ekonomiska politiken, där partiledaren säger
              att jobbskatteavdraget ska vara kvar men där den ekonomisk-politiske
              talesmannen säger att han är emot alla de finansieringar som föreslås.
              Hur ska detta gå ihop? Ska man ha kvar skattenedsättningarna men
              inte finansiera dem? Har man andra finansieringar i skrivbordslådan
              är det rimligt att man visar upp dem för folk. Hur ska det annars
              gå ihop? Jag tycker att man ska ge besked, för visst är det väl
              så att man tänker ta ansvar?
            </seg>
            <seg xml:id="i-adaefda8950918dc-0">
              Herr talman! Det är viktigt att använda de goda tider vi just
              nu har till att rusta Sverige för framtiden. Det har man inte
              gjort tidigare. Vi har tidigare sett hur högkonjunkturer har kommit
              och gått men utanförskapet inte bara bestått utan också växt.
              Nu försöker vi se till att fler människor får jobb, att fler människor
              faktiskt kan bryta utanförskapet och ta makten över sitt eget
              liv. Där är jobben centrala. Jobben är också centrala för att
              vi ska få ett mer rättvist Sverige, för att vi ska kunna minska
              klyftorna och för att förmögenhetsskillnaderna ska kunna krympa.
              Jobben är också centrala för att stärka Sverige inför framtiden,
              framför allt för att skapa ökad frihet för vanligt folk.
            </seg>
            <seg xml:id="i-aabfb722b8e38ec2-0">
              Jag noterar att LO-ordföranden var mycket bekymrad över detta
              när hon talade på Transportarbetarförbundets kongress. Hon konstaterade
              att merparten av löntagarna fått bättre ekonomi, att nio av tio
              löntagare fått skattesänkningar i år, att de flesta löntagare
              fått ökad köpkraft och att den borgerliga politiken för det stora
              flertalet av människor inte kan märkas på något negativt sätt
              alls.
            </seg>
            <seg xml:id="i-9fe9ec379121a986-0">
              Detta konstaterande är väldigt viktigt. 130 000 människor har
              fått jobb och också fått förbättrad ekonomi, och jag kan lova
              att alliansen kommer att fortsätta på den inslagna vägen. Vi tycker
              att fler jobb är viktigt, vi tycker att det är viktigt att människor
              får med makt över sin ekonomi och större marginaler i hushållsbudgeten.
            </seg>
            <seg xml:id="i-2bcf5d785b8cd9a7-0">
              Den här regeringen och våra partier i alliansen fick ett tydligt
              mandat att förändra politiken så att jobben blir fler och utanförskapet
              mindre. Vi har nu tagit ordentliga steg i denna riktning. Vi är
              absolut på det klara med att vi måste fortsätta i denna riktning.
              Vi ska fortsätta att bryta utanförskapet, vi ska fortsätta att
              föra en politik som ger fler människor jobb och som gör att fler
              människor får ökad marginal i sin hushållsbudget.
            </seg>
          </u>
          <note type="speaker" xml:id="i-0fa7fc308e39b712-0">
            Anf. 23 STEFAN ATTEFALL (kd):
          </note>
          <u who="stefan_attefall_5bf196" xml:id="i-00b47376eeca21cf-1">
            <seg xml:id="i-9f1323f3c820c988-0">
              Herr talman! Låt mig göra några kommentarer så här mot avslutningen
              av diskussionen.
            </seg>
            <seg xml:id="i-25e240af328b6fb2-0">
              Först och främst vill jag kommentera olika synpunkter på fastighetsskatten
              som har kommit fram här. Det som präglar vänstersidan är att man
              hela tiden strävar efter att få ett lika utfall mot nuläget. Det
              är på något sätt måttet på rättvisan. Nu har vi den rättvisa politiken,
              och alla förändringar som ändrar detta utfall i dag är orättvisa.
            </seg>
            <seg xml:id="i-5e4a5b9fc6a85735-0">
              Men på vänstersidan pratar man aldrig om rimliga principer för
              beskattning, hur man kan uppmuntra ett beteende och ge legitimitet
              åt skattesystemet eller om förutsägbarhet. Det är sådana frågor
              som också måste vara grunden för ett skattesystem som berör exempelvis
              ägandet.
            </seg>
            <seg xml:id="i-fd7f86d41170cefc-0">
              Jag tycker att Göteborgs-Posten i dag formulerar det mycket bra.
              Jag vill återge hur de formulerar argumenten, som i mycket är
              kristdemokratiska argument: Nackdelarna med nuvarande fastighetsskatt
              är att den är oförutsägbar och beskattar fiktiva inkomster. Grundtanken
              bakom skatten är absurd. Bostadsköp jämställs med vilken annan
              investering som helst. Men vem har någonsin bott i en aktieportfölj?
            </seg>
            <seg xml:id="i-e8a8b8e7cf289ad7-0">
              Det är grundfelet med dagens fastighetsskattesystem, och det
              förändras. Det är viktigt, det är stort, det är angeläget.
            </seg>
            <seg xml:id="i-91cf30f37553a097-0">
              Pär Nuder vill att vi ska oss luta tillbaka i högkonjunkturen.
              Han tycker inte att vi ska göra någonting när det är högkonjunktur.
              Det är så Socialdemokraterna har gjort, och därför har vi också
              var femte i arbetsför ålder i utanförskap i Sverige. Detta har
              inte vänstersidan gjort någonting åt under sina år vid makten.
              Det ansvaret måste vänstersidan ta, och ni måste också presentera
              vad ni vill göra åt detta problem. I annat fall är ni oansvariga.
              Men, okej, en sak har Socialdemokraterna faktiskt gjort: Man utsåg
              Anna Hedborg till socialförsäkringsutredare. Det är mycket av
              hennes tankar som ligger till grund för den sjukskrivningsprocess
              som vi jobbar med nu på regeringssidan. Där finns rehabiliteringsgaranti
              och satsningar på 3,4 miljarder för att få tillbaka människorna
              i arbetslivet och undvika att de fastnar i långtidssjukskrivningar
              och förtidspensioneringar, vilket har varit utvecklingen under
              Socialdemokraternas tid. Men passivitet är inte den här regeringens
              melodi. Här är det aktivitet som gäller, även om det i vissa fall
              innebär beslut som kortsiktigt inte är populära.
            </seg>
            <seg xml:id="i-3decc5090b995e9a-0">
              Det är också intressant att notera diskussionen om arbetsmarknadspolitiken.
              Den säger något om skillnaden mellan vänstersidan och högersidan
              i svensk politik, skillnaden mellan alliansregeringen och socialdemokrater,
              vänsterpartister och miljöpartister. På vänstersidan skulle man
              ha mer Amsåtgärder, även i högkonjunktur, som Anders Borg påpekade.
              Det var plusjobb, friår och liknande saker.
            </seg>
            <seg xml:id="i-ffb2ab9a8ff702d3-0">
              Men vad gör vi i alliansregeringen? Vi utnyttjar högkonjunkturen
              för att få ut människor i ordinarie jobb, vi inför åtgärder som
              handlar om att få in människor på den ordinarie arbetsmarknaden
              med nystartsjobb, instegsjobb, nyfriskjobb, och vi sänker skatter
              i tjänstesektorn så att det blir riktiga jobb med normala anställningsvillkor.
              Det är den metoden vi använder i stället för att lyfta människor
              från arbetsmarknaden in på något slags åtgärdsarena med diverse
              olika förkortningar, som har varit melodin från Socialdemokraternas
              sida. Alltså: Sänk trösklarna, in med människor på den ordinarie
              arbetsmarknaden i stället för att hålla dem borta från den ordinarie
              arbetsmarknaden!
            </seg>
            <seg xml:id="i-e27d27f14d4b419f-0">
              Slutligen: Det som är viktigt är helheten. Ska vi ha en politik
              som utnyttjar högkonjunkturen för att skapa jobb och bryta utanförskapet?
              Eller ska vi fortsätta med den politik som varit, att låta konjunkturen
              sköta om den ekonomiska utvecklingen, inte göra något åt de stora
              problemen och låta det stora utanförskapet fortsätta? Det är,
              om man ska tro er socialdemokrater, vänsterpartister och miljöpartister,
              ert alternativ fortfarande.
            </seg>
            <seg xml:id="i-3be7ac7dd88f9d8b-0">
              Snart kommer er dag när ni ska presentera era alternativ. Då
              vill vi se vad ni har för alternativ till regeringens politik.
              Vi kommer att granska detta noggrant. Det ska bli mycket intressant.
            </seg>
          </u>
          <note type="speaker" xml:id="i-beea4911d2493480-0">
            Anf. 24 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-17ee0d1f4d1eae41-3">
            <seg xml:id="i-05067f7d0daf93c9-0">
              Herr talman! På den presskonferens som Anders Borg hade i går
              tillsammans med Göran Hägglund om fastighetsskatten sade Anders
              Borg när han skulle förklara hur olika fastighetsskatteförslag
              slår mot olika grupper att det var svårt att förklara hur förändringen
              skulle vara rättvis. Han sade: Vi har aldrig gått till val på
              att utjämna inkomstskillnaderna.
            </seg>
            <seg xml:id="i-b573c9de77d782d5-0">
              Jag har stor respekt för Kristdemokraterna, som ändå brukar ha
              en humanistisk ambition och brukar prata om grundläggande värden.
              Jag skulle vilja höra om ni delar den synen och inte heller har
              gått till val på att utjämna skillnader mellan människor. Eller
              har ni någon ambition att utjämna skillnaderna?
            </seg>
            <seg xml:id="i-1aed46c3f0c3e053-0">
              Är det förenligt med Kristdemokraternas människosyn att människor
              kämpar bäst i underläge och får drivkrafter av försämringar? Tror
              ni att de som är sjukskrivna är sjuka, eller tror ni att de är
              sjuka för att det är så lönsamt att vara sjuk?
            </seg>
          </u>
          <note type="speaker" xml:id="i-5c63a8e2ad942937-0">
            Anf. 25 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-00b47376eeca21cf-2">
            <seg xml:id="i-9ad21ec5cdf6da35-0">
              Herr talman! Jag vet inte exakt vad som har sagts på presskonferensen.
              Jag vet bara att regeringens politik handlar om att utjämna skillnader
              genom att ge människor arbete, få in människor på arbetsmarknaden
              och skapa ett samhälle där alla får plats och inte stängs ute
              i utanförskap.
            </seg>
            <seg xml:id="i-2731745cf3a93a5b-0">
              När man är sjuk behöver man hjälp. Det har man inte fått med
              den politik som har förts under den gamla regeringens tid, då
              Miljöpartiet var medansvarigt.
            </seg>
            <seg xml:id="i-75c12c2dbbf7e6cb-0">
              Vi genomför stödåtgärder på olika sätt. Men man måste också skapa
              en politik som gör att det alltid finns ett ekonomiskt incitament,
              en ekonomisk fördel, att gå från bidrag till ett arbete. Det är
              den helheten som man väger av på ett rimligt sätt som är den politik
              som regeringen för.
            </seg>
          </u>
          <note type="speaker" xml:id="i-ac47c7560d3e5ca5-0">
            Anf. 26 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-17ee0d1f4d1eae41-4">
            <seg xml:id="i-a4057b50deaab8f3-0">
              Herr talman! Ni genomför en politik som ger stöd och hjälp åt
              dem som är sjuka. Hur kan sänkt ersättning vara ett stöd? Jag
              har svårt att få det att gå ihop.
            </seg>
            <seg xml:id="i-fc607a54d5323124-0">
              Kristdemokraterna är ansvariga för Socialdepartementet. Jag undrar:
              Hur känns det att ansvara för att försämra förutsättningarna så
              rejält för människor som har det allra sämst i samhället? Står
              ni verkligen bakom människosynen att mindre pengar i plånboken
              ger människor ökade drivkrafter och mer lust att gå vidare i livet?
            </seg>
          </u>
          <note type="speaker" xml:id="i-49f32084e4fa8d21-0">
            Anf. 27 STEFAN ATTEFALL (kd) replik:
          </note>
          <u who="stefan_attefall_5bf196" next="cont" xml:id="i-f1130f22820e7f93-0">
            <seg xml:id="i-ba372ce83a5bb1d5-0">
              Herr talman! Vårdgaranti, rehabiliteringsgaranti, fler vägar
              tillbaka till arbetsmarknaden och mindre av att man hamnar utanför
              är regeringens strategi. Den har hittills varit lyckosam och kommer
              att visa sig vara mycket lyckosam. Jag är helt övertygad om detta.
              Och när vi kommer till valet kommer vi att märka att utanförskapet
              har minskat, vilket det inte gjorde under Miljöpartiets tid vid
              makten i samarbete med Socialdemokraterna.
            </seg>
          </u>
          <note xml:id="i-1476fdd9be0220f6-0">
            Överläggningen var härmed avslutad.
          </note>
          <note xml:id="i-7478c98610dbb7e8-0">
            Budgetpropositionen bordlades.
          </note>
          <note xml:id="i-995e24b4a93bbaf2-0">
            3 § Justering av protokoll
          </note>
          <note xml:id="i-a7768b8cdde174cf-0">
            Justerades protokollet för den 13 september.
          </note>
          <note xml:id="i-6b16839d26744336-0">
            4 § Meddelande om frågestunder
          </note>
          <note xml:id="i-3b6475b50dbfd0ae-0">
            Förste vice talmannen meddelade att ett meddelande om frågestunder
            hösten 2007 delats ut till kammarens ledamöter.
          </note>
          <note xml:id="i-993035c1a15cf33e-0">
            5 § Hänvisning av ärenden till utskott
          </note>
          <note xml:id="i-3f60077b84b62b41-0">
            Föredrogs och hänvisades
          </note>
          <note xml:id="i-8f9103a9c65908de-0">
            Kammaren biföll talmannens förslag att motioner fick väckas på
            ovanstående redogörelser.
          </note>
          <note xml:id="i-c4a8cbff6d4ae7de-0">
            Kammaren biföll talmannens förslag att motionstiden för redogörelserna
            skulle förlängas till fredagen den 5 oktober.
          </note>
          <note xml:id="i-490510e3aadfa65f-0">
            6 § Bordläggning
          </note>
          <note xml:id="i-30a88e2ebafa5a31-0">
            Anmäldes och bordlades
          </note>
          <note xml:id="i-2d7b8e90590152e8-0">
            7 § Anmälan om interpellationer
          </note>
          <note xml:id="i-a9fa1f00b6da2f02-0">
            Anmäldes att följande interpellationer framställts
          </note>
          <note xml:id="i-9f04a452a3060a22-0">
            den 19 september
          </note>
          <note xml:id="i-5d2f41ed0ecfbbdf-0">
            Carina Adolfsson Elgestam
          </note>
          <note xml:id="i-bc08ec8aecffd41e-0">
            Alice Åström
          </note>
          <note xml:id="i-7ad006a0fb00d4b6-0">
            Gunvor G Ericson
          </note>
          <note xml:id="i-e72e6841b1076f23-0">
            Krister Örnfjäder
          </note>
          <note xml:id="i-5bf6051d587f628a-0">
            Egon Frid
          </note>
          <note xml:id="i-cbe8ea1ff0796c07-0">
            Nils Oskar Nilsson
          </note>
          <note xml:id="i-5bf6051d587f628a-1">
            Egon Frid
          </note>
          <note xml:id="i-9066ebd8f3855266-0">
            Gunilla Wahlén
          </note>
          <note xml:id="i-9066ebd8f3855266-1">
            Gunilla Wahlén
          </note>
          <note xml:id="i-44f73b1ef32d148d-0">
            den 20 september
          </note>
          <note xml:id="i-e4183985aaa337b5-0">
            Alf Eriksson
          </note>
          <note xml:id="i-b0fdac3cfb95ceb1-0">
            Berit Högman
          </note>
          <note xml:id="i-5d2f41ed0ecfbbdf-1">
            Carina Adolfsson Elgestam
          </note>
          <note xml:id="i-a0083b56b1a88f20-0">
            Mats Pertoft
          </note>
          <note xml:id="i-2c714bfb351e484c-0">
            Peter Hultqvist
          </note>
          <note xml:id="i-2c714bfb351e484c-1">
            Peter Hultqvist
          </note>
          <note xml:id="i-b0fdac3cfb95ceb1-1">
            Berit Högman
          </note>
          <note xml:id="i-50e2d0ae549ee22e-0">
            Interpellationerna redovisas i bilaga som fogats till riksdagens
            snabbprotokoll tisdagen den 25 september.
          </note>
          <note xml:id="i-0317d451509096d3-0">
            8 § Anmälan om frågor för skriftliga svar
          </note>
          <note xml:id="i-b322cb0a5f600f87-0">
            Anmäldes att följande frågor för skriftliga svar framställts
          </note>
          <note xml:id="i-44f73b1ef32d148d-1">
            den 20 september
          </note>
          <note xml:id="i-5e4193b8d248196c-0">
            Thomas Bodström
          </note>
          <note xml:id="i-94d85717c72b3288-0">
            Raimo Pärssinen
          </note>
          <note xml:id="i-c09fc598c80eda36-0">
            Marina Pettersson
          </note>
          <note xml:id="i-36e2db7b3fc0947f-0">
            Frågorna redovisas i bilaga som fogats till riksdagens snabbprotokoll
            tisdagen den 25 september.
          </note>
          <note xml:id="i-d7900a98e13b9d96-0">
            9 § Anmälan om skriftliga svar på frågor
          </note>
          <note xml:id="i-e3a8a3b88c1dd48a-0">
            Anmäldes att skriftliga svar på följande frågor inkommit
          </note>
          <note xml:id="i-4ac81891ec49bbcc-0">
            den 18 september
          </note>
          <note xml:id="i-7c0b6afbcafc4144-0">
            Agneta Berliner
          </note>
          <note xml:id="i-d7b85fb864c70a02-0">
            Cecilia Wigström
          </note>
          <note xml:id="i-fc501cf13dbcd097-0">
            Ulf Holm
          </note>
          <note xml:id="i-8279ab700e4d1587-0">
            Hans Linde
          </note>
          <note xml:id="i-1d4e4d1ce6dd0f9d-0">
            Lars Lindén
          </note>
          <note xml:id="i-0e0354fa18bc124c-0">
            Sonia Karlsson
          </note>
          <note xml:id="i-0e0354fa18bc124c-1">
            Sonia Karlsson
          </note>
          <note xml:id="i-9f04a452a3060a22-1">
            den 19 september
          </note>
          <note xml:id="i-2bfaf651cf7057d3-0">
            Maria Lundqvist-Brömster
          </note>
          <note xml:id="i-59449661c23fd6ce-0">
            Christer Nylander
          </note>
          <u who="stefan_attefall_5bf196" prev="cont" xml:id="i-e381e9f063d8cd7f-0">
            <seg xml:id="i-d5cdd6cb74a061ee-0">
              Luciano Astudillo
            </seg>
            <seg xml:id="i-d5cdd6cb74a061ee-1">
              Luciano Astudillo
            </seg>
            <seg xml:id="i-d5cdd6cb74a061ee-2">
              Luciano Astudillo
            </seg>
            <seg xml:id="i-d5cdd6cb74a061ee-3">
              Luciano Astudillo
            </seg>
          </u>
          <note xml:id="i-829fc092d6259dfc-0">
            Betty Malmberg
          </note>
          <note xml:id="i-63e950c0d7fbd38c-0">
            Tobias Krantz
          </note>
          <note xml:id="i-dd7942df6b10a55b-0">
            Per Bolund
          </note>
          <note xml:id="i-e134238b13b05006-0">
            Marie Engström
          </note>
          <note xml:id="i-d7b85fb864c70a02-1">
            Cecilia Wigström
          </note>
          <note xml:id="i-02b4ca483feb3b5d-0">
            Margareta Cederfelt
          </note>
          <note xml:id="i-5e4193b8d248196c-1">
            Thomas Bodström
          </note>
          <note xml:id="i-d9bcd867db50235e-0">
            Walburga Habsburg Douglas
          </note>
          <note xml:id="i-74b88338c72d9f4d-0">
            Yvonne Andersson
          </note>
          <note xml:id="i-285c03d8597b535f-0">
            Urban Ahlin
          </note>
          <note xml:id="i-89202600c7a4349d-0">
            Rosita Runegrund
          </note>
          <note xml:id="i-a0387587a503f49d-0">
            Désirée Liljevall
          </note>
          <note xml:id="i-95fdd5669a6f63af-0">
            Birgitta Eriksson
          </note>
          <note xml:id="i-2f5a632ac1cbd3c9-0">
            Lena Hallengren
          </note>
          <note xml:id="i-16d796b16963fde7-0">
            Berit Andnor
          </note>
          <note xml:id="i-7aadd63f5c3934bd-0">
            Gunnar Axén
          </note>
          <note xml:id="i-665131f5ec7eedb8-0">
            Helena Bouveng
          </note>
          <note xml:id="i-2c714bfb351e484c-2">
            Peter Hultqvist
          </note>
          <note xml:id="i-22fedc8df1b044b1-0">
            Svaren redovisas i bilaga som fogats till riksdagens snabbprotokoll
            tisdagen den 25 september.
          </note>
          <note xml:id="i-410e30b511d67606-0">
            10 § Kammaren åtskildes kl. 12.25.
          </note>
          <note xml:id="i-07208188935f7c44-0">
            Förhandlingarna leddes
          </note>
          <note xml:id="i-01c61892e22e95cc-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
