<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--115</head>
          <docDate when="2007-05-20">2007-05-20</docDate>
        </div>
      </front>
      <body>
        <div>
          <note xml:id="i-60c6f09ed3c4ddce-0">
            ﻿
          </note>
          <note xml:id="i-67a0bb2a148bdc35-0">
            Riksdagens protokoll
          </note>
          <note xml:id="i-0c188e73e461ce09-0">
            2007/08:115
          </note>
          <note xml:id="i-11a7cad877b97be3-0" type="date">
            Tisdagen den 20 maj
          </note>
          <note xml:id="i-40265afd0b19f611-0">
            Kl. 12:00 - 22:51
          </note>
          <note xml:id="i-cfb1af790a158238-0">
            1 § Justering av protokoll
          </note>
          <note xml:id="i-bf4bfa0a7eeb9f12-0">
            Justerades protokollet för den 14 maj.
          </note>
          <note xml:id="i-a3848227c4a9d16a-0">
            2 § Anmälan om fördröjda svar på interpellationer
          </note>
          <note xml:id="i-bb62c2d53d9bce82-0">
            Till riksdagen hade inkommit följande skrivelser:
          </note>
          <note xml:id="i-c8a0a06f252d50b8-0">
            Interpellation 2007/08:664
          </note>
          <note xml:id="i-1c85920d78309547-0">
            Interpellation 2007/08:664 Försäkringskassans nya organisation
          </note>
          <note xml:id="i-c4315ee046d0831c-0">
            Interpellationen kommer att besvaras tisdagen den 3 juni 2008.
          </note>
          <note xml:id="i-a8d727cab7cdf0cb-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-3e9eb7bc11232551-0">
            Marianne Jenryd
          </note>
          <note xml:id="i-e741b6e031033e25-0">
            Interpellation 2007/08:667
          </note>
          <note xml:id="i-a8999c14aaca4cbd-0">
            Interpellation 2007/08:667 EU:s terroristlistor
          </note>
          <note xml:id="i-c96997620140a18b-0">
            Interpellationen kommer att besvaras måndagen den 2 juni 2008.
          </note>
          <note xml:id="i-42a38dd168c8de90-0">
            Skälet till dröjsmålet är utlandsresor.
          </note>
          <note xml:id="i-c090941d68aa9c57-0">
            Inga Eriksson Fogh
          </note>
          <note xml:id="i-4027808129a4d53b-0">
            Interpellation 2007/08:677
          </note>
          <note xml:id="i-a45709f3c907920e-0">
            Interpellation 2007/08:677 Den vikande arbetsmarknaden
          </note>
          <note xml:id="i-4c456edad8ebd0b1-0">
            Interpellationen kommer att besvaras tisdagen den 10 juni 2008.
          </note>
          <note xml:id="i-d3ec3a0c7df5b974-0">
            Skälet till dröjsmålet är tjänsteresor.
          </note>
          <note xml:id="i-1923b6a316c27e5c-0">
            Karin Renman
          </note>
          <note xml:id="i-69514c816cc59fdb-0">
            Interpellation 2007/08:683
          </note>
          <note xml:id="i-0cb31d5144b6156e-0">
            Interpellation 2007/08:683 Anställnings- och inkomsttryggheten
            för sjuka
          </note>
          <note xml:id="i-c4315ee046d0831c-1">
            Interpellationen kommer att besvaras tisdagen den 3 juni 2008.
          </note>
          <note xml:id="i-a8d727cab7cdf0cb-1">
            Skälet till dröjsmålet är sedan tidigare inbokade engagemang.
          </note>
          <note xml:id="i-3e9eb7bc11232551-1">
            Marianne Jenryd
          </note>
          <note xml:id="i-30c1e9a506429f1e-0">
            3 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-e6031bb77fc8182c-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-ea4daa1a79c0a683-0">
            KOM(2007)52
          </note>
          <note xml:id="i-fb18e2d316af753f-0">
            KOM(2008)162
          </note>
          <note xml:id="i-20214482be34ae03-0">
            KOM(2008)134
          </note>
          <note xml:id="i-d17e895c9dd5f394-0">
            4 § Anmälan om inkomna uppteckningar från EU-nämnds-sammanträde
          </note>
          <note xml:id="i-b6f9a1b9bf0ede8c-0">
            Andre vice talmannen anmälde att uppteckningar från EU-nämndens
            sammanträde fredagen den 25 april inkommit.
          </note>
          <note xml:id="i-07e956fdf9bf5d40-0">
            5 § Hänvisning av ärenden till utskott
          </note>
          <note xml:id="i-b49f16fe9da0c410-0">
            Föredrogs och hänvisades
          </note>
          <note xml:id="i-caba844a5a42c4fa-0">
            6 § Förnyad bordläggning
          </note>
          <note xml:id="i-6ac23aea1a83b1c2-0">
            Föredrogs och bordlades åter
          </note>
          <note xml:id="i-319838677240ca90-0">
            7 § Vitbok om hypotekslån
          </note>
          <note xml:id="i-cf3f8d550bffab76-0">
            Föredrogs
          </note>
          <note xml:id="i-b57ab6addd765ee5-0">
            Andre vice talmannen konstaterade att ingen talare var anmäld.
          </note>
          <note xml:id="i-553366d64e01a6d1-0">
            8 § Riksrevisionens årsredovisning
          </note>
          <note xml:id="i-cf3f8d550bffab76-1">
            Föredrogs
          </note>
          <note xml:id="i-b57ab6addd765ee5-1">
            Andre vice talmannen konstaterade att ingen talare var anmäld.
          </note>
          <note xml:id="i-49f5d709919d7af2-0">
            9 § Lag om hälso- och sjukvård åt asylsökande m.fl.
          </note>
          <note xml:id="i-cf3f8d550bffab76-2">
            Föredrogs
          </note>
          <note type="speaker" xml:id="i-df4bb46793467a7c-0">
            Anf. 1 MAGDALENA STREIJFFERT (s):
          </note>
          <u who="magdalena_streijffert_70b77d" xml:id="i-2e2611eb54b790f6-0">
            <seg xml:id="i-dda9f8b88653a111-0">
              Fru talman! Vi ska i dag debattera socialförsäkringsutskottets
              betänkande SfU8, förslag om hälso- och sjukvård för asylsökande
              med flera.
            </seg>
            <seg xml:id="i-b1174b849ec72809-0">
              På ytan kan det verka som en ganska harmlös debatt där vi med
              detta förslag implementerar det EU-direktiv som antogs 2003. Det
              är ett direktiv som handlar om att garantera vissa rättigheter
              för människor som kommer till Europa och söker asyl.
            </seg>
            <seg xml:id="i-b147e6a3ba78a925-0">
              Men vi som sitter här vet att detta förslag har kommit att handla
              om så mycket mer. Debatten kommer också att handla om vilken vård
              papperslösa i Sverige ska ha rätt till, en fråga som väcker mycket
              känslor. Men huvudsyftet med detta förslag är alltså att det avtal
              som i dag finns mellan Sveriges Kommuner och Landsting och staten
              kring hälso- och sjukvård för asylsökande med flera nu ska bli
              en lagstiftning.
            </seg>
            <seg xml:id="i-e0bacf685219abb2-0">
              Det förslag till lagstiftning som vi i dag debatterar ser precis
              likadant ut som det avtal som i dag finns mellan Sveriges Kommuner
              och Landsting och staten. I praktiken blir det alltså ingen förändring.
              I stället ser vi nu till att lagstifta om de rättigheter som asylsökande
              har till hälso- och sjukvård. Det tycker vi socialdemokrater principiellt
              är väldigt bra. Men vi är inte nöjda med själva innehållet.
            </seg>
            <seg xml:id="i-ee2e39203e0ff1a1-0">
              Vi har två reservationer i denna fråga, och jag vill här passa
              på att yrka bifall till våra reservationer 2 och 4.
            </seg>
            <seg xml:id="i-8c34fea0250492f9-0">
              Vår första reservation handlar om de hälsoundersökningar som
              asylsökande har rätt till när de kommer till Sverige men som i
              praktiken väldigt få gör. Rapporter visar på att endast 12 procent
              av de människor som kommer hit och söker asyl gör denna undersökning,
              och vi ser att det är svårt för landstingen att uppfylla sin skyldighet.
            </seg>
            <seg xml:id="i-33c3b0787e0008df-0">
              I det lagförslag som vi i dag diskuterar blir det även fortsättningsvis
              landstingen som har skyldighet att erbjuda dessa hälsoundersökningar.
              Med tanke på det dystra resultatet tycker vi inte att det är rätt
              väg att gå.
            </seg>
            <seg xml:id="i-d420798194f5b9fd-0">
              Människor som har flytt från sitt hemland, flytt från sin familj
              och vänner och kanske lämnat allt de äger och har rest väldigt
              långt under lång tid mår oftast inte speciellt bra när de kommer
              hit. Vi socialdemokrater tycker att det är viktigt att dessa människor
              får möjlighet att snabbt genomgå denna hälsoundersökning, för
              att de som kommer hit och mår dåligt av olika skäl snabbt ska
              få den hjälp och det stöd som de behöver. Därför anser vi, precis
              som också EU-direktivet påvisar, att vi bör införa en obligatorisk
              hälsoundersökning för de människor som inte aktivt motsätter sig
              detta. På så vis hoppas vi att fler som kommer hit och söker asyl
              tidigare får den hjälp och det stöd som de behöver.
            </seg>
            <seg xml:id="i-0b9c9188f60a7464-0">
              Fru talman! Vår andra reservation handlar om papperslösas rätt
              till vård. Även om detta lagförslag inte innehåller några förändringar
              anser vi socialdemokrater att dagens situation inte är hållbar.
            </seg>
            <seg xml:id="i-50ffc8289eb2ecd0-0">
              Vuxna människor som befinner sig i Sverige utan papper har inte
              rätt till subventionerad sjukvård. De har rätt till akutsjukvård.
              Det får och ska aldrig vårdpersonal neka någon, men dessa människor
              måste betala för det.
            </seg>
            <seg xml:id="i-02f86a6fc2dcda3f-0">
              Hälften av Sveriges landsting har dock valt att trots att de
              inte får någon ersättning från staten erbjuda subventionerad akutsjukvård
              till alla, oavsett vilken status de har. Med detta förslag kommer
              de också fortsättningsvis att kunna göra det. Men vi socialdemokrater
              anser att det inte är de enskilda landstingen som ska gå in när
              staten inte klarar av att ta sitt ansvar.
            </seg>
            <seg xml:id="i-cfd392ac30e3caad-0">
              Det är nämligen människor som befinner sig i Sverige, som varje
              dag är rädda för att bli avslöjade, som utnyttjas av oseriösa
              arbetsgivare och som inte vågar ta sig till sjukhus när de behöver
              vård. Det är människor som mår väldigt dåligt. Här måste vi politiker
              gemensamt försöka hitta en bra lösning. Vi välkomnar därför den
              utredning som regeringen har aviserat. På så vis ska vi få en
              bättre bild av hur gruppen ser ut, hur stora behoven är och vilka
              konsekvenser detta skulle ge för asylprocessen och för landstingens
              verksamhet.
            </seg>
            <seg xml:id="i-d37f65bf59cb89f0-0">
              Tyvärr anser jag att det har tagit lite för lång tid för utredningen
              att tillsättas, möjligtvis för att de borgerliga partierna inte
              är riktigt överens, men det är olyckligt att det har blivit så.
            </seg>
            <seg xml:id="i-b9fcdecd8c4b573e-0">
              Vi socialdemokrater kommer att driva på för att denna fråga inte
              ska gömmas undan, utan vi ska verkligen se till att få fram det
              underlag vi behöver i frågan, så att vi snart ska kunna fatta
              ett bra och klokt beslut här i Sveriges riksdag.
            </seg>
            <seg xml:id="i-1e1885e27a819ec9-0">
              Målet måste vara att Sverige ska ha en lagstiftning som inte
              bryter mot vare sig barnkonventionen eller de mänskliga rättigheterna,
              en lagstiftning som säger att alla människor är lika mycket värda.
            </seg>
            <seg xml:id="i-22dd1c62831abc7b-0">
              Vi har också i vår reservation tagit upp situationen för gömda
              barn. I dag är det tyvärr så att alla barn inte får samma vård
              som de barn som är bosatta i Sverige. De barn som lever gömda
              och vars föräldrar inte har varit inne i en asylprocess får inte
              vård i samma omfattning som andra barn i dagens Sverige. De lyder
              i stället under samma regler som för vuxna papperslösa.
            </seg>
            <seg xml:id="i-d2643bb998f9b0ae-0">
              Detta kan drabba många barn för resten av deras liv. Trots att
              alla partier säger sig vara eniga i denna fråga finns inte denna
              förändring med i lagförslaget.
            </seg>
            <seg xml:id="i-1e1fccbfef9dbc2a-0">
              Jag kan ibland tycka att det är märkligt när det sägs en sak
              i medierna från de olika partierna men en annan sak när vi står
              här och när vi röstar. Det är samma sak med de borgerliga partierna,
              som har gjort olika mediala utspel kring frågan om vilken form
              av vård de papperslösa ska få. Varför finns det inte med någonting
              av detta i förslaget? Om inte annat undrar jag: Varför yrkar ni
              inte bifall till vår reservation där man i alla fall säger att
              frågan om de gömda barnen, som i dag inte har vård på samma villkor
              som andra barn som bor i dagens Sverige, ska behandlas med förtur?
            </seg>
            <seg xml:id="i-a9bdb3efa5d58fc5-0">
              Fru talman! Avslutningsvis vill jag säga att politik inte alltid
              är enkelt. Ibland önskar man att saker och ting vore svart eller
              vitt, ja eller nej. Jag hoppas och tror att alla här i dag med
              hjärtat skulle vilja rösta för alla människors lika rätt till
              vård. Men att vara riksdagspolitiker innebär också att vi måste
              se helheten, att vi måste ta ansvar och när vi fattar beslut också
              veta vilka konsekvenser en lagstiftning får.
            </seg>
            <seg xml:id="i-083258abc572cc21-0">
              Jag har fått lära mig att allt inte går snabbt och att det tog
              många många år att bygga upp de välfärdssystem som vi har i Sverige.
              Det kan ibland vara väldigt frustrerande men ibland nödvändigt.
            </seg>
            <seg xml:id="i-8aa4d3ac29310304-0">
              Det är ändå resultatet som är viktigast, och att vi får en utredning
              i syfte att förbättra den situation som finns i dag när det gäller
              vård för papperslösa. Vi socialdemokrater kommer att driva på
              för att en utredning snart ska sätta i gång och för att vi förhoppningsvis
              snart står här igen med ett bra underlag och debatterar och röstar
              om vård för papperslösa.
            </seg>
          </u>
          <note xml:id="i-a34990bd2711b5c7-0">
            I detta anförande instämde Matilda Ernkrans, Kurt Kvarnström,
            Jasenko Omanovic, Veronica Palm och Göte Wahlström (alla s).
          </note>
          <note type="speaker" xml:id="i-9ffb8e51f75204e1-0">
            Anf. 2 KALLE LARSSON (v):
          </note>
          <u who="kalle_larsson_af99a5" xml:id="i-1def852fd15d5095-0">
            <seg xml:id="i-62ed35f3885f97d4-0">
              Fru talman! Har inte en papperslös händer, organ, lemmar, kropp,
              sinnen, känslor och passioner? Drabbas inte han av samma sjukdomar,
              botas inte han av samma läkemedel, värms inte han av samma sommar
              och fryser inte han i samma vinterköld som en medborgare? Om ni
              sticker oss, blöder vi inte?
            </seg>
            <seg xml:id="i-a7ed94ff3bd37aca-0">
              Jag vet inte, fru talman, hur många i kammaren som kan sin Shakespeare,
              men så där kanske en modern Shakespeare skulle ha sammanfattat
              sin kritik mot samhället i dag.
            </seg>
            <seg xml:id="i-4a64b5f01b3af9d7-0">
              Citatet är hämtat och omskrivet från Köpmannen i Venedig .
            </seg>
            <seg xml:id="i-6ae27fdea8afe332-0">
              Statens svar på den frågan har hittills varit, och blir också
              i dag, nej.
            </seg>
            <seg xml:id="i-ea554847f6e805a0-0">
              Jag har hämtat den inledningen från en artikel i Aftonbladet
              av Petter Larsson. Den säger en hel del om vad den diskussion
              vi i dag har att genomföra handlar om.
            </seg>
            <seg xml:id="i-0db125b1cb7396b6-0">
              Den som är papperslös är i dag rättslös. Saknar du papper saknar
              du rättigheter. Sådan är verkligheten för de tusentals människor
              som lever gömda och papperslösa i Sverige. Man står utan rättigheter
              att klaga på en arbetsgivare som utnyttjar en hänsynslöst, utan
              möjligheter att driva några rättsliga processer när den lön man
              får antingen uteblir helt eller visar sig vara 2025 kronor i timmen.
              Att vara papperslös är också att vara maktlös och stå utanför
              alla de sociala trygghetssystem och strukturer som vi, som är
              födda i landet och medborgare här, tar för självklara.
            </seg>
            <seg xml:id="i-7a963389f3ca14d0-0">
              Visst är det nu slutligen på gång ett förslag från regeringen
              om att barn till gömda och papperslösa ska få rätt till skolgång.
              Det förslag som Vänsterpartiet och Miljöpartiet under den förra
              mandatperioden tvingade igenom ska nu ändå så småningom genomföras.
              Faktum kvarstår: Att vara papperslös är att vara ansiktslös, att
              hela tiden dölja sin identitet och hoppas att inte polisen eller
              någon annan upptäcker att man befinner sig i landet irreguljärt
              eller, som en del väljer att kalla det, illegalt.
            </seg>
            <seg xml:id="i-67f55d58cd603f80-0">
              Det kanske är de papperslösa som städar ditt kontor. Det är de
              papperslösa som säljer den där lunchen som du tyckte var så billig
              och bra. Det är de papperslösa som gör mycket av det som många
              andra aldrig skulle kunna göra i Sverige till så låga löner och
              under så orimliga arbetsförhållanden.
            </seg>
            <seg xml:id="i-99bc71f08af09a1a-0">
              Därför är lösningen för de papperslösas situation i Sverige inte
              bara att stärka rättigheten till mänskliga rättigheter för de
              papperslösa. Det handlar ytterst om att man ska få rätten att
              börja bygga en framtid här i landet, rätten att få papper.
            </seg>
            <seg xml:id="i-7a7e2c97ab35d20d-0">
              Till den debatt vi i dag har att sysselsätta oss en stund med
              har jag några kommentarer. Den handlar ju om rätten till vård.
            </seg>
            <seg xml:id="i-25b9bc2056760a06-0">
              Det som Sveriges riksdag nu är i färd med att besluta om är att
              stifta en lag som bryter mot de mänskliga rättigheterna. Borgerlighetens
              företrädare måhända också Socialdemokraternas kommer att förneka
              det. De kommer att säga: Det gör vi inte alls. Vi stiftar inga
              lagar som bryter mot de mänskliga rättigheterna. Hur skulle det
              se ut?
            </seg>
            <seg xml:id="i-722ab708a7b6b60b-0">
              Skåda framför er. Det är just det som kommer att ske i dag.
            </seg>
            <seg xml:id="i-8586fd23c137180b-0">
              Det står trots allt i konventionen om de sociala rättigheterna
              att alla ska skapa förutsättningar som tillförsäkrar alla läkarvård
              och sjukhusvård i händelse av sjukdom. Det kan ju inte vara en
              överraskning för kammarens ledamöter att detta är en av de mänskliga
              rättigheterna. Det är knappast en överraskning att det lagförslag
              som vi i dag har att ta ställning till inte ger papperslösa den
              självklara rätt som andra får.
            </seg>
            <seg xml:id="i-e88d229b016eda97-0">
              Att vara papperslös är också att vara trygghetslös. Drabbas man
              av en sjukdom eller av en olycka kan man få akut vård, men man
              måste betala den själv. En förlossning kostar 20 00022 000 kronor
              enligt när jag senast kontrollerade siffrorna.
            </seg>
            <seg xml:id="i-bc15c5012ca53a02-0">
              Många papperslösa är livrädda för att över huvud taget uppsöka
              läkare och sjukvård helt enkelt för att det finns, inte bara ett
              utan många, exempel på att man då blir anmäld till polisen.
            </seg>
            <seg xml:id="i-f6db05271cc9024f-0">
              Den lag vi i dag har att diskutera och ta ställning till bryter
              också öppet mot läkaretiken. Det är därför som så många läkare,
              sjuksköterskor, vårdbiträden eller läkarstuderande de ordnar i
              dag en manifestation på Mynttorget här utanför riksdagen är så
              upprörda över det lagförslag som regeringen avser att genomdriva
              med stöd av Socialdemokraterna.
            </seg>
            <seg xml:id="i-c78c405cfde42197-0">
              Eva Nilsson Bågenholm, Läkarförbundets ordförande, sade på en
              hearing som Röda Korset och Vänsterpartiet gemensamt organiserade
              för ett tag sedan: Det strider helt mot våra etiska regler.
            </seg>
            <seg xml:id="i-e9c1f9801aef8276-0">
              Anna-Karin Eklund, Vårdförbundets ordförande, sade: Vi utför
              vårt arbete oavsett vilken bakgrund en patient har.
            </seg>
            <seg xml:id="i-97852cbf0a7671d6-0">
              Victor Aspelund, läkarstuderande och aktiv i IFMSA, sade: Vilken
              vård man får kan inte bero på tio siffror om man har ett svenskt
              person-nummer eller inte.
            </seg>
            <seg xml:id="i-3cefa98022e71e6a-0">
              Medan regeringen tror sig vara i färd med att bara göra det som
              EU kräver av oss översätta ett avtal till lag skapar man ett vårduppror
              mot den egna politiken. Vad är det för verklighet man eftersträvar?
              Vill ni verkligen ha en situation där man i många av landets landsting
              från de professioner vi talar om öppet protesterar och gör uppror
              mot de lagar som ni är med om att genomdriva?
            </seg>
            <seg xml:id="i-c2fe4d6773676cc4-0">
              Hur klokt tänkt är det egentligen?
            </seg>
            <seg xml:id="i-cd8e5c66e0a2a881-0">
              Vän av ordning allianspartierna och Socialdemokraterna säger
              förstås: Låt mig tydliggöra. Det här handlar ju bara om att översätta
              ett avtal till lag. Dessutom ska ju papperslösas rätt till vård
              utredas. Det är ju mycket mer än vad någon hittillsvarande regering
              har kunnat genomföra.
            </seg>
            <seg xml:id="i-1d93e21c0b1965ee-0">
              Precis så kommer de en efter en alldeles strax att kliva upp
              här i talarstolen och säga, och: Det löser sig sedan, kanske.
              Vi hoppas det.
            </seg>
            <seg xml:id="i-7ab7edd769ea03b2-0">
              Faktum är att man inte alls bara lagfäster ett avtal. Man gör
              tvärtom en mycket grövre kränkning och diskriminering om man lagfäster
              någonting som tidigare har funnits i ett avtal. Det blir då uppenbart
              vilka som inte omfattas. Ett avtal är en frivillig överenskommelse.
              En lag gäller hur detta land ska styras. Det är en väsentlig skillnad.
              Ser man inte den är jag tveksam till vad man har i Sveriges lagstiftande
              församling att göra.
            </seg>
            <seg xml:id="i-6b55ee5ded90f8f9-0">
              Man hänvisar till en utredning. Men, fru talman, det finns ju
              ingen utredning. Det finns ingen utredare utsedd. Det finns inga
              direktiv fastslagna. Det finns inte ens någon enighet i regeringen
              om att man ska ha en utredning och vad den över huvud taget ska
              sysselsätta sig med.
            </seg>
            <seg xml:id="i-ef8b694559f05738-0">
              I stället hänvisar man både i betänkandet och i artiklar i dagspressen
              till att det pågår diskussioner inom Regeringskansliet. Låt mig
              avslöja en hemlighet för dem som eventuellt lyssnar på den här
              debatten: Så skriver man när man inte har en aning om vad man
              ska göra. Så skriver man när man inte är överens. Så skriver man
              för att man ska kunna komma till riksdagens kammare och säga:
              Det löser sig. Vi lovar. Vi har ingen aning om hur, med vilken
              lag och vilka rättigheter, men vi diskuterar frågan.
            </seg>
            <seg xml:id="i-2c91d559cc5a3573-0">
              Så kan de ledamöter i de borgerliga partierna och Socialdemokraterna
              som faktiskt reflekterar med sitt samvete över en fråga som denna
              känna att de hittar en liten utväg: Det bereds ju ändå inom Regeringskansliet.
              De diskuterar ju ändå frågan. De återkommer nog med ett förslag
              sedan.
            </seg>
            <seg xml:id="i-39a033c1e93b7b1c-0">
              Det vet vi ingenting om. När riksdagen i eftermiddag fattar beslut
              om denna lagstiftning finns det fortfarande ingen utredare utsedd
              och inga direktiv är fastslagna, om man inte har gjort det över
              natten men det skulle förvåna mig mycket.
            </seg>
            <seg xml:id="i-7f14bb465b0ef907-0">
              Så säger man att det här är mer än vad tidigare regeringar har
              kunnat åstadkomma. Nej, det här är sämre än vad tidigare regeringar
              har kunnat åstadkomma, därför att det här är lagfästande av en
              diskriminerande ordning. Två gånger har Miljöpartiet och Vänsterpartiet
              med gemensamma krafter kunnat stoppa denna lag från att nå riksdagens
              kammare just därför att den är en diskriminerande lagstiftning.
              De socialdemokratiska regeringarna har vid flera tillfällen försökt
              lägga fram lagförslaget till riksdagens kammare men blivit förhindrade
              av våra två partier. Så ser verkligheten ut. Så ser historieskrivningen
              ut. Därför är det här inte längre än vad tidigare regeringar har
              kommit utan det är till och med sämre än vad tidigare regeringar
              har lyckats åstadkomma.
            </seg>
            <seg xml:id="i-64ec3e28e3397a22-0">
              Jag väljer att med några ord kommentera den socialdemokratiska
              positionen. Skälen till det är rent tekniska. Jag måste ta upp
              det nu därför att ledamöterna från de borgerliga partierna har
              jag möjlighet att begära repliker på och de ska få sina fiskar
              varma, som det heter, under de replikskiftena men jag har ingen
              möjlighet att få replik på den talare som kom före mig i debatten.
              Därför, fru talman, måste jag säga att det är en obegriplig ståndpunkt
              som Socialdemokraterna i dag företräder.
            </seg>
            <seg xml:id="i-c2a08e8e005edc96-0">
              Det står i det socialdemokratiska partiprogrammet, om jag inte
              är felinformerad, att de mänskliga rättigheterna utgör den gräns
              över vilken de politiska besluten aldrig får gå. Därför är min
              fråga till Magdalena Streijffert och Socialdemokraterna, inte
              formulerad av mig utan av Helsingforss SSU-distrikt i flygblad
              här på morgonen: Hur kan socialdemokrater i riksdagen över huvud
              taget ens tulla på den bärande principen i vår ideologi, idén
              om alla människors lika värde?
            </seg>
            <seg xml:id="i-460d17120234acb2-0">
              Magdalena Streijffert säger också som en kritik av borgerliga
              ledamöter att det är märkligt att säga en sak i medierna och en
              annan här i kammaren. Jag är i ärlighetens namn inte säker på
              vem som gör sig skyldig till det värsta brottet i det avseendet.
            </seg>
            <seg xml:id="i-b7736b511333a97c-0">
              Ytterst, fru talman, sönderfaller den här frågan i en ganska
              enkel människosyn. Är man i första hand människa eller är man
              i första hand medborgare? Ska de mänskliga rättigheterna vara
              medborgerliga rättigheter, något man förtjänar därför att man
              är född i ett visst land, har fått ett tillstånd i en hård och
              hänsynslös asyllagstiftning att få stanna eller har väntat alla
              de år som krävs för ett medborgarskap? Är det då man så att säga
              tillkämpar sig de mänskliga rättigheterna, eller har man dem av
              födsel och ohejdad vana bara för att man är människa? Mitt svar
              på den frågan är: Mänskliga rättigheter är mänskliga. Jag yrkar
              också därför bifall till reservation 1 under punkt 1.
            </seg>
            <seg xml:id="i-144692a1152e6345-0">
              Papperslösa har händer, organ, lemmar, kropp, sinnen, känslor
              och passioner. De drabbas av samma sjukdomar och botas av samma
              läkemedel, värms av samma sommar och fryser av samma vinterköld
              som alla vi andra. När ni sticker oss blöder vi.
            </seg>
          </u>
          <note type="speaker" xml:id="i-ee1cd2c237e58fd0-0">
            Anf. 3 GUNVOR G ERICSON (mp):
          </note>
          <u who="jan_ericson_aca06f" xml:id="i-9dd7de9fd849e2a1-0">
            <seg xml:id="i-4861877aa05a8598-0">
              Fru talman! I dag gäller det! I dag kan alla riksdagsledamöter
              visa att vi står upp för mänskliga rättigheter en grundbult i
              det demokratiska samhället. Miljöpartiet kräver att de papperslösa
              ska få samma rätt till vård som vi andra.
            </seg>
            <seg xml:id="i-fb6b701488f2c43e-0">
              I debatten under den gångna veckan skulle man kunna tro att alla
              partier står upp för lika vård. Men så är det inte. Vad än Magdalena
              Streijffert säger har Socialdemokraterna inte yrkat avslag på
              lagförslaget. Det har jag och Miljöpartiet gjort, liksom Vänstern.
              Nu ska man lagstifta utifrån en regel som har funnits tidigare
              med ett lika dåligt innehåll, men regeln blir inte bättre för
              att man gör lag av den tvärtom.
            </seg>
            <seg xml:id="i-4145b93e213036f6-0">
              Tiotusentals papperslösa lever i dag utanför samhällets beskydd.
              Lagen gör landstingen skyldiga att ge endast akutvård till papperslösa.
              Men de måste själva betala de faktiska kostnaderna. Det gör Sverige
              till ett av Västeuropas mest restriktiva länder. Tillsammans med
              Österrike befinner vi oss i den humanitära bottenligan.
            </seg>
            <seg xml:id="i-52640843a24af394-0">
              Jag skäms över att Tobias Billström med stöd av Centern, Folkpartiet,
              Kristdemokraterna och även Socialdemokraterna vill använda sjukvård
              som en hävstång i migrationspolitiken. Det är inte värdigt ett
              civiliserat land.
            </seg>
            <seg xml:id="i-7cb84b36e7ee4dec-0">
              Det är drygt hundra år sedan svenskar utvandrade till Amerika.
              De flydde svält och elände och sökte sig en tryggare framtid.
              I dag är det andra människor som är i exakt samma situation. De
              kommer i skraltiga båtar till Europa. Vi får inte vara historielösa.
              Vi måste ställa upp för människor i nöd.
            </seg>
            <seg xml:id="i-b6cde9610441b350-0">
              Vissa behöver skydd av politiska skäl och är då enligt folkrätten
              flyktingar. Andra behöver skydd av ekonomiska skäl och kallas
              då i stället för olagliga invandrare. Miljöpartiet anser att det
              inte går att dela upp människors skyddsbehov på detta sätt. Det
              finns inga illegala människor. Det finns människor som flyr av
              en eller annan orsak och som har behov av att få bosätta sig i
              ett annat land, permanent eller temporärt.
            </seg>
            <seg xml:id="i-1cf3977dcad499e2-0">
              Sverige har varit med i utformningen av de mänskliga rättigheterna,
              och vi har förbundit oss att respektera dem. Paul Hunt, FN:s rapportör
              för rätten till hälsa, uppmanar den svenska regeringen att ge
              papperslösa och asylsökande vård på lika villkor som bosatta i
              landet. Men det lagförslag som vi ska ta ställning till i dag
              befäster bara de inhumana regler som Sverige har tillämpat tidigare.
              Ni partier som säger er värna de mänskliga rättigheterna kan inte
              rösta för det här lagförslaget.
            </seg>
            <seg xml:id="i-cf460aaa54d5d40d-0">
              Till och med papperslösa barn nekas rätten till vård på lika
              villkor om inte deras föräldrar tidigare har sökt asyl. Det bryter
              mot konventionen om barns rättigheter.
            </seg>
            <seg xml:id="i-24ce3c917844aed5-0">
              Nu vill regeringen med hjälp av lagen se till att de som jobbar
              i vården kan tvingas stänga sjukhusdörren i ansiktet på vissa
              människor samtidigt som den är öppen för andra. Det som skiljer
              är var du är född. Vårdpersonal som följer sin yrkesetik kan bli
              lagbrytare.
            </seg>
            <seg xml:id="i-b5a2c11a9a3d0a10-0">
              Det är många organisationer, många enskilda medarbetare inom
              vården som har sett det här som ett helt felaktigt förslag. Rätten
              till vård är en av de organisationer som kämpar på bra och som
              har stått här utanför Riksdagshuset i dag och uppmanat ledamöter.
              Och jag håller verkligen med dem. Vi behöver inte den här lagen
              i dag. Medicine studerande, Röda Korset med flera har verkligen
              gjort ett bra jobb för att få upp den här frågan på dagordningen.
              Visserligen är det nu fem i tolv, kanske två sekunder i tolv,
              men vi behöver inte fatta beslut just nu. Det är bättre att göra
              ett vettigt förslag.
            </seg>
            <seg xml:id="i-d26511aa30328853-0">
              Nu är jag riksdagsledamot för Miljöpartiet, men jag är också
              sjuksköterska. Låt mig ta ett par exempel ur mitt eget yrkesliv
              i vården.
            </seg>
            <seg xml:id="i-71ea097e2d8fe98a-0">
              När jag jobbade en natt på akutmottagningen kom det in en kvinna
              som inte ville uppge sitt personnummer. Paniken lyste i hennes
              ögon. Hon hade ett allvarligt medicinskt tillstånd, och hon hade
              väntat alldeles för länge med att söka hjälp därför att hon var
              rädd.
            </seg>
            <seg xml:id="i-439b9c45a47d55bd-0">
              För mig var det självklart att hon behövde vård och medicinsk
              hjälp. Jag visste att det går att lägga upp reservnummer i datajournalen,
              så det var inte problemet med att hon var papperslös. Men mina
              kolleger som jag jobbade med den natten var tveksamma. De frågade:
              Vad säger regelboken? Hur ska vi registrera det här besöket i
              landstingets dator? Borde vi inte ringa polisen? Det fanns inga
              tydliga regler för vårdpersonalen, och det skapade en osäkerhet.
            </seg>
            <seg xml:id="i-c5fdf6c93d07ff93-0">
              Som tur var hade vi en tjänstgörande läkare som var förstående
              och gav kvinnan den hjälp hon behövde. Med den lag som regeringen
              vill att vi i dag ska införa skulle jag och mina kolleger ha utfört
              en olaglig handling om vi agerat som vi gjorde. Hade jag och just
              den doktorn inte varit i tjänst hade kvinnan som sökte vård garanterat
              fått en stängd dörr i ansiktet. Hon hade inte klarat sig.
            </seg>
            <seg xml:id="i-18e47bde9025adbb-0">
              En annan gång kom en man körande i ilfart till akuten med en
              knivskadad person i baksätet. Det visade sig vara arbetsgivaren,
              som inte vågat ringa ambulans eftersom mannen jobbade svart och
              inte hade uppehållstillstånd. På detta sjukhus är inte operationsavdelningen
              öppen nattetid. Hade de vågat ringa ambulansen hade patienten
              blivit skjutsad till rätt sjukhus direkt. Nu kunde vi endast göra
              enklare stabiliserande åtgärder och se till att föra patienten
              med ambulans till rätt sjukhus. Riskerna för patienten var mycket
              allvarliga. Jag vet inte om den mannen klarade sig.
            </seg>
            <seg xml:id="i-67317f6a66538305-0">
              Den nya lagen strider mot de etiska regler som de vårdanställda
              har lovat att följa. De anställda inom vården ska se till varje
              patients bästa och ge vård utifrån medicinska behov, utan åtskillnad.
              Med andra ord ska man välja mellan att aktivt diskriminera människor
              eller bryta mot regelverket. Det är orimligt.
            </seg>
            <seg xml:id="i-b886daab8085d2cc-0">
              Miljöpartiet de gröna vill att alla människor inklusive papperslösa
              och asylsökande ska ges laglig rätt till vård på lika villkor.
              Alla människor måste ha rätt till hälso- och sjukvård samt tandvård.
            </seg>
            <seg xml:id="i-62204a30bc768673-0">
              De borgerliga företrädarna och Socialdemokraterna säger att de
              vill ha en lag. Ja, det är okej. Men gör då ett bra innehåll som
              ger både flyktingar och papperslösa rätt till vård! Även en papperslös
              kan ha diabetes och ha behov av att få insulin och stöd så att
              man kan ligga på en bra nivå i sitt blodsocker. En papperslös
              kan bli gravid ska då barn och moder riskera livet för att man
              inte har rätt till mödravård? Ja, säger någon, men vi kommer med
              en lag sedan. Varför hasta fram det här dåliga förslaget nu?
            </seg>
            <seg xml:id="i-aa066ea2ae1c8350-0">
              Till er som tror att det blir dyrt att ge alla människor vård
              på lika villkor: Nej, det blir billigare att ge människor vård
              i tid innan komplikationer uppstår. Det är mindre lidande och
              mindre kostnader att ge mödravård än att en förlossning får komplikationer.
              Att operera en blindtarm i tidigt skede är billigare än när den
              brustit och orsakat inflammation i hela buken. Hur kan ni blanda
              in migrationspolitik i rätten till vård? Det är för mig obegripligt.
              Det är lika dumt som att tala om social turism.
            </seg>
            <seg xml:id="i-2e3d0e14ceaf3e41-0">
              I samband med en hearing i februari uppmanade jag regeringen
              att lägga lagrådsremissen i papperskorgen och börja om. Det sade
              även Socialstyrelsen. Men det har inte den moderatledda regeringen
              gjort. Inte heller Centern, Kristdemokraterna och Folkpartiet
              har stoppat det här lagförslaget. Det är skamligt att regeringens
              lagförslag delar upp människor ännu mer i stället för att ge vård
              efter behov.
            </seg>
            <seg xml:id="i-193d3a791dbb500b-0">
              Folkpartister, kristdemokrater och socialdemokrater! Visa att
              ni står upp för alla människors lika värde! Miljöpartiet uppmanar
              alla riksdagsledamöter som står upp för de mänskliga rättigheterna
              att rösta för att regeringen ska återkomma med ett lagförslag
              i enlighet med principen om allas rätt till vård utifrån behov.
            </seg>
            <seg xml:id="i-b6fd9c1926cab684-0">
              Grundläggande principer om respekt för allas rättigheter ska
              prägla vårt samhälle. Det finns bara ett sätt att rösta i dag,
              och det är med hjärtat. Ge alla människor rätt till vård!
            </seg>
            <seg xml:id="i-d0ca1a27e6f7c392-0">
              Jag yrkar bifall till reservation 1 där vi vill avslå lagen och
              begär att regeringen återkommer med ett lagförslag som grundas
              på principen om människors lika värde och rätt till vård efter
              behov.
            </seg>
          </u>
          <note xml:id="i-0f72593a67690f81-0">
            I detta anförande instämde Bodil Ceballos och Lage Rahm (båda
            mp).
          </note>
          <note type="speaker" xml:id="i-50771651b12a2cf1-0">
            Anf. 4 MIKAEL CEDERBRATT (m):
          </note>
          <u who="mikael_cederbratt_ed2948" next="cont" xml:id="i-8582a957631a6b2e-0">
            <seg xml:id="i-a26f6c13ef932d8c-0">
              Fru talman! Jag vill börja med att yrka bifall till förslaget
              i betänkandet och avslag på motionerna.
            </seg>
            <seg xml:id="i-5da93401dd017fc5-0">
              Det är, lindrigt uttryckt, en något yvig debatt. Därför tänkte
              jag nogsamt gå igenom vad betänkandet egentligen berör.
            </seg>
          </u>
          <note xml:id="i-e9f9fc0f54cc96be-0">
            Det började den 27 januari 2003, när EU fastställde mottagandedirektivet,
            ett direktiv som gav miniminormer. Man tillsatte en utredare som
            kom med sitt betänkande i oktober 2003. Det här skulle, enligt
            EU-beslutet, ha varit implementerat i svensk lag i februari 2005.
          </note>
          <u who="mikael_cederbratt_ed2948" prev="cont" xml:id="i-81c0ced447c7f114-0">
            <seg xml:id="i-7d57624a10949639-0">
              Den 27 januari 2003 till den 20 maj 2008 det är 1 940 dagar.
              I 1 335 av dessa har de som nu kritiserar förslaget suttit vid
              makten, mer än två tredjedelar. Att då säga att det dröjer och
              en massa sådana olika konstigheter är lite väl ogenerat, om jag
              får uttrycka mig på det sättet.
            </seg>
            <seg xml:id="i-f58de42cde564597-0">
              Men vi är i det läge där vi är. Vi har en överenskommelse mellan
              staten och Sveriges Kommuner och Landsting som går ut den 1 juli
              i år. Det finns en risk för att vi blir dragna inför EG-domstolen.
              De här tre överenskommelserna är lite svårtydda, en från 1997
              vad gäller förvarstagna, en från 2004 vad gäller människohandel
              och en från 2006 om vård för asylsökande. Vi lägger ihop dessa
              så att det blir tydligare.
            </seg>
            <seg xml:id="i-3ca7499b70969c6d-0">
              Vi överför helt enkelt gällande överenskommelser till lag, en
              särskild lag som ska hanteras på samma medicinsk-etiska principer
              som hälso- och sjukvårdslagen, och de som hanterar den gör det
              också under lagen om verksamhet inom hälso- och sjukvårdens område.
              Det är exakt samma nivå på vården. Det är exakt samma personkrets
              som omfattas av lagen.
            </seg>
            <seg xml:id="i-940568493ab6a36a-0">
              Vad är det då för omfattning av vården som den här lagen ger
              för asylsökande? Jo, det är omedelbar vård, eller akutvård, vård
              som inte kan anstå, mödrahälsovård, vård vid abort och preventivmedelsrådgivning.
            </seg>
            <seg xml:id="i-ccfb0971e0eae237-0">
              Barn är dock undantagna. Barn till asylsökande och barn till
              gömda, alltså människor som har gömt sig för att inte bli utvisade
              eller avvisade, har samma rätt till vård på samma sätt och samma
              nivå som andra barn som bor i Sverige. Det har även de som är
              med och bidrar till att underlätta förundersökning i samband med
              människohandel.
            </seg>
            <seg xml:id="i-6e2e82437e07b22c-0">
              Utöver den här särskilda lagen finns alltså, som ett paraply,
              hälso- och sjukvårdslagen. Den ger alla rätt till omedelbar vård
              om man vistas inom ett landsting. Det gäller gömda vuxna, papperslösa,
              rika amerikaner allihop. Men man behöver inte från landstingets
              sida göra detta kostnadsfritt eller subventionerat. Däremot får
              man inte göra någon som helst medicinsk bedömning kopplad till
              vilken status personen har eller om personen eventuellt kan betala
              lite.
            </seg>
            <seg xml:id="i-5b3cde078848eccd-0">
              Fru talman! Jag vill lyfta upp en sak som vi i utskottet har
              sagt, där vi säger till regeringen att man skyndsamt ska titta
              på det, och det är att de papperslösas barn inte på något sätt
              är reglerade. Utskottet trycker på att det är viktigt att regeringen
              är skyndsam vad gäller den delen.
            </seg>
            <seg xml:id="i-0575e296313f64e0-0">
              I mottagandedirektivet öppnar man för obligatoriska hälsoundersökningar.
              När vi väger av intrång i den personliga integriteten kopplat
              till folkhälsomässiga skäl, alltså om det skulle bli mycket bättre
              folkhälsomässigt, tycker vi att intrånget är för stort. Därför
              säger vi att detta ska erbjudas. Däremot tror jag att man ska
              bli bättre på att erbjuda det. Det är, som sagt var, 1112 procent,
              och det bör bli fler. Därför ska man jobba hårt på rutiner så
              att det här fungerar. Men på något sätt ligger det för mig i sakens
              natur att med det förtroende som man ska skapa, vilket jag tror
              att man kan göra, är det ganska naturligt för den asylsökande
              att säga att det är okej att vara med på en hälsoundersökning.
            </seg>
            <seg xml:id="i-17f34e321d68da38-0">
              Jag måste avslutningsvis, fru talman, påpeka det faktum att i
              den här föreslagna lagen finns det ingenting som säger att det
              är ett brott att vårda någon.
            </seg>
          </u>
          <note xml:id="i-b4b27f10ec69f80b-0">
            Utvidgningsdiskussionen bereds i Regeringskansliet.
          </note>
          <note xml:id="i-a5d95cc14cfd842d-0">
            I detta anförande instämde Ulf Nilsson (fp) och Lars-Arne Staxäng
            (m).
          </note>
          <note type="speaker" xml:id="i-abfed43b3da362bd-0">
            Anf. 5 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-1">
            <seg xml:id="i-58c732c25b5c3e57-0">
              Fru talman! Mikael Cederbratt är företrädare för det största
              av regeringspartierna, och jag har ett par frågor till Mikael
              Cederbratt.
            </seg>
            <seg xml:id="i-83a6744e3676f97c-0">
              Jag inleder med att tacka för matematiklektionen. Det är ju utmärkt
              att kunna räkna rätt i hur många dagar den här lagen har väntat
              på sitt genomförande, men det hade varit bättre att i stället
              för matematik komma med lite känsla för människorätt. Det hade
              varit mer välkommet i diskussionen.
            </seg>
            <seg xml:id="i-c4f67a90165e7a86-0">
              Min första fråga gäller konventionen om de sociala rättigheterna.
              Där står det att man är skyldig att skapa förutsättningar som
              tillförsäkrar alla läkarvård och sjukhusvård i händelse av sjukdom.
            </seg>
            <seg xml:id="i-12b6eb8a8e997fe9-0">
              Anser Mikael Cederbratt att den lag vi i dag stiftar uppfyller
              de mänskliga rättigheterna på den punkten när det gäller gömda?
              Kan man verkligen säga tillförsäkrar alla läkarvård och sjukhusvård
              om en förlossning kostar 20 00022 000 kronor?
            </seg>
            <seg xml:id="i-d3d4a1dc1ccf8087-0">
              Den andra frågan jag vill ställa till Mikael Cederbratt är: Är
              detta en migrationspolitisk fråga eller är det en fråga om sjukvård?
              Någonstans där går nämligen den avgörande skiljelinjen i synsätt.
              Därför vill jag gärna ha ett svar på huruvida Mikael Cederbratt
              anser att detta är en migrationspolitisk fråga och i så fall på
              vilket sätt.
            </seg>
            <seg xml:id="i-2000155022810541-0">
              Min tredje fråga handlar om att frågan just nu bereds i Regeringskansliet.
              Vad betyder det? Är ni överens om vad ni vill i partierna? Vad
              är ni i så fall överens om? Finns det en utredare utsedd? Finns
              det direktiv skrivna? Eller är, som jag befarar, frågan om att
              bereda någonting i Regeringskansliet egentligen ett lite klumpigt
              sätt att dölja att man just nu inte har en aning om vad man ska
              göra med den här frågan?
            </seg>
          </u>
          <note type="speaker" xml:id="i-10de85ae7ac0c808-0">
            Anf. 6 MIKAEL CEDERBRATT (m) replik:
          </note>
          <u who="mikael_cederbratt_ed2948" xml:id="i-b8a55b4614199a48-0">
            <seg xml:id="i-953b507059570d57-0">
              Fru talman! Jag tror ändå att det är viktigt att de överenskommelser
              som nu gäller upphöjs till lag. Det stärker faktiskt rättigheterna.
              Det har också Barnombudsmannen sagt när det gäller att man får
              en lagreglering i frågan om sjukvård för gömda barn.
            </seg>
            <seg xml:id="i-54bb8a58f3365a42-0">
              Diskussionen om utvidgningen berörs inte i det här betänkandet.
              För att vi seriöst ska få ett bra resultat av ett sådant resonemang
              ska man inte blanda och ge hur som helst. Den första frågan som
              Kalle Larsson ställer kommer vi att besvara framgent.
            </seg>
            <seg xml:id="i-3f367e7cd085885d-0">
              Däremot är det inte klockrent allting. Kalle Larsson hänvisar
              väldigt snabbt till FN:s mänskliga rättigheter. Artikel 22 bland
              annat tror jag hanterar en del av detta. Där pratar man om samhällsmedlemmar.
              Jag kan inte riktigt definitionen på vad det är. Däremot kan jag
              säga att en medlem i något normalt har rättigheter och skyldigheter.
              Men låt oss ta den diskussionen sedan!
            </seg>
            <seg xml:id="i-df9e77b62d2de9f6-0">
              Vad gäller en utvidgning av sjukvården är det en sjukvårdsfråga.
              Det vet vi, för den ligger på Socialdepartementet, och Socialdepartementet
              hanterar sjukvårdsfrågor. När det gäller beredningen har vi ett
              statsråd här som säkert kommer att tala om för Kalle Larsson ungefär
              var frågan ligger.
            </seg>
          </u>
          <note type="speaker" xml:id="i-b5baed6a0525a107-0">
            Anf. 7 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-2">
            <seg xml:id="i-016f1707d45f8b0a-0">
              Fru talman! Jag tackar på förhand Mikael Cederbratt för att han
              säger att Tobias Billström väl kommer att redogöra för precis
              hur beredningsläget är för den påstådda beredningen inom Regeringskansliet
              när det gäller gömdas rätt till sjukvård. Jag ser fram emot att
              höra hur det svaret formuleras! Annars tar väl förmodligen Mikael
              Cederbratt också replik och vill få klargjort hur det faktiskt
              ligger till. Löftet var ju hans.
            </seg>
            <seg xml:id="i-34497ac00064e99a-0">
              Fru talman! Vi diskuterar inte här huruvida man ska ha en lagreglering
              eller inte! Vi diskuterar huruvida man ska ha den här lagregleringen
              eller en annan. Så alla argument om att det har tagit lång tid,
              att vi avkrävs detta av EU och att olika organisationer anser
              att det bör finnas en lagreglering faller liksom platt till marken
              vartenda ett, och då blir det rätt tomt i Mikael Cederbratts anförande
              och replik. För det är ju de argumenten han använder: Vi bör göra
              detta. Det är rätt att göra det. Vi bör ha en lagreglering. Det
              är viktigt. EU säger.
            </seg>
            <seg xml:id="i-e4296df000c686f1-0">
              Men det är inte det diskussionen gäller. Vilken lagreglering
              är det vi ska ha? Och det jag företräder för Vänsterpartiets räkning
              är en lagreglering som ger alla rätt till vård på lika villkor.
              Varför har ni inte kommit med det lagförslaget? Det är den frågan
              Mikael Cederbratt har att svara på.
            </seg>
            <seg xml:id="i-21944a1cc3873bc5-0">
              Jag ser inget ord om samhällsmedlem i det jag citerade, utan
              det handlar om allas rätt. Allas rätt till läkare och sjukvård
              ska tillförsäkras.
            </seg>
            <seg xml:id="i-7113dc52f0ad9d60-0">
              Fru talman! Jag tror att detta är en diskussion och en debatt
              där de borgerliga företrädarna är rätt så pressade. Det finns
              en ganska stark samhällsopinion mot att ni inte har tagit ert
              ansvar och lagt fram en lag som ger rätt till vård. Försök inte
              skjuta den diskussionen på framtiden! Säg i alla fall, Mikael
              Cederbratt, vad ert eget parti, Moderaterna, och du själv anser
              borde vara resultatet av ett kommande lagstiftningsarbete för
              gömdas rätt till vård. Är målet lika rätt eller är det det inte?
            </seg>
          </u>
          <note type="speaker" xml:id="i-d94f0c311b741267-0">
            Anf. 8 MIKAEL CEDERBRATT (m) replik:
          </note>
          <u who="mikael_cederbratt_ed2948" xml:id="i-b8a55b4614199a48-1">
            <seg xml:id="i-5c109e3bbe40ced7-0">
              Fru talman! Kalle Larsson gör sig väldigt ofta till tolk för
              alla. Debatten i dag gäller hälso- och sjukvård för asylsökande.
              Det står i betänkandet, så det är liksom inte svårt att avgöra
              vilket resonemang vi ska ha.
            </seg>
            <seg xml:id="i-faf258fe75e51def-0">
              Ta ansvar, Kalle Larsson. Vi har fått en ny instans- och processordning,
              och jag tror att Kalle Larsson tyckte att det var ganska bra att
              vi fick den. Han var ju kritisk till det gamla systemet.
            </seg>
            <seg xml:id="i-cda5161e856480c4-0">
              Nu är Kalle Larsson kritisk till den nya instans- och processordningen.
              Han debatterar sjukvård för papperslösa människor som kommer hit,
              antagligen för att de vill arbeta. Han är emot att man legalt
              ska få arbeta i Sverige.
            </seg>
            <seg xml:id="i-e6e053ed7679a3c1-0">
              Jag tror alltså mer att Kalle Larsson opponerar mot allt som
              finns, fru talman!
            </seg>
          </u>
          <note type="speaker" xml:id="i-d010b1b42a6808e0-0">
            Anf. 9 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-1">
            <seg xml:id="i-5a39ff05ad0d46fb-0">
              Fru talman! När jag lyssnade på Mikael Cederbratt lät det ungefär
              som att det här inte är en så stor fråga. Det här är bara en reglering
              av det som tidigare har gällt. Det kanske är viktigt för Mikael
              Cederbratt och Moderaterna att visa att man är mån om att man
              minsann lyder EU något som Socialdemokraterna inte har gjort tidigare.
              Men det gör inte innehållet i den här lagen bättre på något sätt.
            </seg>
            <seg xml:id="i-2e590a93a00160e1-0">
              Det är bra att Mikael Cederbratt ändå pekar på att det finns
              behov av att göra det bättre för barnen. Men det finns inget tillkännagivande
              i betänkandet om att återkomma i den frågan. I de internationella
              överenskommelserna inskärps i artikel 2 de fördragsslutande staternas
              plikt att till fullo utnyttja sina tillgängliga resurser för att
              säkerställa, att de i denna konvention inskrivna rättigheterna
              gradvis förverkligas i sin helhet genom alla därtill ägnade medel,
              i synnerhet genom åtgärder på lagstiftningens område. Endast utvecklingsländer
              får under vissa omständigheter bestämma i vilken utsträckning
              icke-medborgare ska tillförsäkras de ekonomiska rättigheterna
              enligt konventionen.
            </seg>
            <seg xml:id="i-559ce4c99237f5c9-0">
              Jag vill fråga Mikael Cederbratt och Moderaterna: Är detta en
              bra lag? Tycker Mikael Cederbratt att den bygger på respekt för
              människors lika värde? Präglas lagen av humanitet?
            </seg>
          </u>
          <note type="speaker" xml:id="i-2b380bec7d21242e-0">
            Anf. 10 MIKAEL CEDERBRATT (m) replik:
          </note>
          <u who="mikael_cederbratt_ed2948" xml:id="i-b8a55b4614199a48-2">
            <seg xml:id="i-1cac5b4a28540cf1-0">
              Fru talman! EU är vi, som en viss distinktion. Det är inte vi
              och EU någon annan utan vi är en del av EU och det europeiska
              samarbetet.
            </seg>
            <seg xml:id="i-4d5b3a4412b4e01a-0">
              Ja, jag tycker att den här lagen är bra inom det begränsade område
              vi nu diskuterar. Det är bättre med en lagstiftning än överenskommelser.
            </seg>
            <seg xml:id="i-0fc8c57a8e0c83b6-0">
              Vad gäller vård till gömda barn säger också Barnombudsmannen
              samma sak i just den delen. Barnombudsmannen vill sedan gå längre.
            </seg>
            <seg xml:id="i-50b3449eb0cea831-0">
              Jag tycker alltså att lagen är bra. Det kommer att föras en diskussion
              om utvidgning, men vi håller isär detta.
            </seg>
          </u>
          <note type="speaker" xml:id="i-7e6a59d06a0dfabe-0">
            Anf. 11 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-2">
            <seg xml:id="i-a41830d85c5dbc06-0">
              Fru talman! Hur kan man då vilja få in sjukvård som en del av
              migrationspolitiken? Det är faktiskt det Moderaterna och detta
              lagförslag gör man blandar ihop sjukvårdspolitik och migrationspolitik.
            </seg>
            <seg xml:id="i-c4446824339101b8-0">
              Om man vill ha en utvidgning Mikael Cederbratt försöker påskina
              att vi ska diskutera det här sedan är det precis det som är skälet
              till att man har drivit igenom detta. Man vill ha en skillnad
              på människor och människor.
            </seg>
            <seg xml:id="i-d419e2256dd0ed30-0">
              Den här lagen strider mot både läkares och sjuksköterskors yrkesetik
              och mot de internationella överenskommelser som finns inom läkarkodex
              och inom sjuksköterskornas yrkesetik.
            </seg>
            <seg xml:id="i-100993dc0051aa6e-0">
              Om det vore så att man ville se över och göra någonting sedan
              för de papperslösa, varför gör man då det här nu? I förslaget
              står det inte: Lag om hälso- och sjukvård åt asylsökande. Det
              står: Lag om hälso- och sjukvård åt asylsökande m.fl.
            </seg>
            <seg xml:id="i-2f48e7bb78558663-0">
              Anser Mikael Cederbratt att sjukvård ska vara en del av migrationspolitiken?
            </seg>
          </u>
          <note type="speaker" xml:id="i-15a9f1d2bc881937-0">
            Anf. 12 MIKAEL CEDERBRATT (m) replik:
          </note>
          <u who="mikael_cederbratt_ed2948" xml:id="i-b8a55b4614199a48-3">
            <seg xml:id="i-ca008ef94dec38fd-0">
              Fru talman! Jag ska börja med att tala om vad m.fl. är. Det är
              bland annat det som jag räknade upp här människor som är målsägande
              och vittnen när det gäller människohandel och människor i förvar.
            </seg>
            <seg xml:id="i-0ab1785d4990bc27-0">
              Hur människor får tillgång till vård är en betydligt större och
              svårare fråga än att bara säga att vi nu stiftar en lag som ger
              människor en viss rättighet. Rädslan för att man eventuellt skulle
              bli angiven av sjukvården till polisen försvinner inte i och med
              en rättighet att få sjukvård.
            </seg>
            <seg xml:id="i-64bee83e4aa9bc35-0">
              Sedan finns det ingen skyldighet över huvud taget för vårdpersonal
              att meddela polisen annat än om polisen har ett ärende och förfrågan
              gäller en specifik person.
            </seg>
            <seg xml:id="i-b96e4ab12c0a7215-0">
              Att leva utanför samhället som många papperslösa gör har betydligt
              fler dimensioner än sjukvård, och jag tror att det är viktigt
              att vi tar en mer övergripande diskussion om detta. Då tror jag
              att detta i slutändan blir bättre.
            </seg>
          </u>
          <note type="speaker" xml:id="i-edb4601bfd1e8cf5-0">
            Anf. 13 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-2e2611eb54b790f6-1">
            <seg xml:id="i-4e8f78cdfa0f260e-0">
              Fru talman! Det här är en väldigt intressant debatt. Det som
              vi socialdemokrater är överens med moderaten Mikael Cederbratt
              om är att det är bra att det avtal som finns i dag blir en lagstiftning
              att lagstifta om rättigheter för asylsökande med flera.
            </seg>
            <seg xml:id="i-de4effa93cc6df47-0">
              Men vi socialdemokrater är inte nöjda med innehållet. Det är
              klart att det hade varit önskvärt om en utredning redan hade funnits
              på plats när vi diskuterar denna fråga i dag, så att vi kunde
              ta ställning till helheten. Nu är det inte så.
            </seg>
            <seg xml:id="i-5de91fcdc1b43f5f-0">
              Vi socialdemokrater säger i vår reservation att detta är en angelägen
              fråga som måste utredas. Hur det går med utredningen vet vi inte
              heller. Det fick vi inte reda på av Mikael Cederbratt. Det får
              vi reda på av Tobias Billström. Men jag antar att Moderaterna
              ändå har en åsikt i frågan.
            </seg>
            <seg xml:id="i-ccdb41dcb6b97523-0">
              Jag skulle vilja ställa den fråga som Kalle Larsson ställde men
              som han inte riktigt fick svar på. Vad tycker egentligen Mikael
              Cederbratt om att papperslösa ska få vård? Är detta en utredning
              med syfte att se till att det blir på det sättet? Tycker Mikael
              Cederbratt egentligen att den lagstiftning som finns ska ändras
              eller inte? Jag tycker inte att det riktigt har framkommit.
            </seg>
            <seg xml:id="i-7be148bc5853e296-0">
              Jag vill också ställa en fråga om gömda barn. Som redan har sagts
              tidigare får inte alla gömda barn vård på samma villkor som de
              barn som är bosatta i Sverige. Om man då tycker att det är viktigt
              att dessa barn ska få det, varför finns det då inte med i det
              lagförslag som vi ska ta ställning till i dag? När kommer vi i
              så fall att få se ett sådant förslag? Jag tycker att det är oerhört
              angeläget.
            </seg>
          </u>
          <note type="speaker" xml:id="i-3a201647dec356cd-0">
            Anf. 14 MIKAEL CEDERBRATT (m) replik:
          </note>
          <u who="mikael_cederbratt_ed2948" xml:id="i-b8a55b4614199a48-4">
            <seg xml:id="i-54e0c703cf32f706-0">
              Fru talman! Gömda barn är alltså barn till asylsökande som är
              i Migrationsverkets system och som vid en dom om till exempel
              utvisning gömmer sig. Dessa barn har då exakt samma rätt till
              vård som de svenska barnen.
            </seg>
            <seg xml:id="i-fb8803abf6e40f62-0">
              De barn som inte är reglerade är de så kallade papperslösa. De
              har följt med sina föräldrar till Sverige, men föräldrarna har
              inte den minsta vilja att ge sig till känna för myndigheterna.
              Det är den gruppen som vi säger att regeringen skyndsamt ska titta
              på.
            </seg>
            <seg xml:id="i-dedb8d677064a6af-0">
              När det talas om att det är bråttom måste jag säga något. Jag
              är lite gråhårig på sidorna, men jag blir snabbt gråhårig när
              jag hör detta från en socialdemokratisk företrädare. Socialdemokraterna
              satt vid makten i 1 335 dagar, då kunde Magdalena Streijffert
              ha gjort det som du nu säger att du vill. Varför gjorde du inte
              det?
            </seg>
          </u>
          <note type="speaker" xml:id="i-556a5ea0e8d4299f-0">
            Anf. 15 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-2e2611eb54b790f6-2">
            <seg xml:id="i-a7db763081b1b826-0">
              Fru talman! När det handlar just om barn tycker vi socialdemokrater
              att det är oerhört viktigt att alla barn, oavsett om föräldrarna
              har varit i en asylprocess eller inte, ska få möjlighet till samma
              vård som de som är bosatta i Sverige.
            </seg>
            <seg xml:id="i-6a94896efda87aae-0">
              Kommer den utredning som man aviserar att handla om bara just
              de papperslösa barnen? Såvitt jag förstod skulle kanske rätten
              till vård för alla papperslösa utredas. Då blir jag lite orolig
              när jag hör Mikael Cederbratt säga detta.
            </seg>
            <seg xml:id="i-e3deb7d1b363d78d-0">
              När det gäller om denna utredning skulle ha tillsatts tidigare
              eller inte tycker jag ibland att det blir så att man bara slänger
              skit på varandra. För mig är inte detta det viktigaste. Det viktigaste
              är att någonting görs i denna fråga.
            </seg>
            <seg xml:id="i-8e5fbe8b9978b80d-0">
              Det är klart att man kan vara både självkritisk och kritisk till
              att det i dag inte finns en utredning på plats. Men jag tycker
              inte att det är argument som håller när man säger att vi kan vänta
              lite längre. Detta är en oerhört angelägen fråga, och det viktiga
              är att en utredning nu tillsätts och att man utreder denna fråga.
            </seg>
            <seg xml:id="i-f845ab38d4f05039-0">
              Då är frågan egentligen: Vad är det som ska utredas? Och när
              kommer utredningen att tillsättas?
            </seg>
            <seg xml:id="i-06a7251034e325e8-0">
              Att vi socialdemokrater inte tillsatte den är inget argument
              för att ni inte ska tillsätta den.
            </seg>
          </u>
          <note type="speaker" xml:id="i-e1fe75aba3277c99-0">
            Anf. 16 MIKAEL CEDERBRATT (m) replik:
          </note>
          <u who="mikael_cederbratt_ed2948" xml:id="i-b8a55b4614199a48-5">
            <seg xml:id="i-f19fa302667a43e1-0">
              Fru talman! Vi tycker att det är väldigt viktigt att man ser
              över frågan om vård för gömda barn. Det finns ett lagförslag i
              dag om att de enligt lag ska få det. Vi säger att regeringen skyndsamt
              ska se över frågan om de papperslösas barn.
            </seg>
            <seg xml:id="i-590030763eafc165-0">
              Men Magdalena Streijffert kommer inte undan att ni från socialdemokratin
              inte gjorde någonting under alla dessa år. Ni kan inte stå här
              och inte ta ansvar för er regering och deras tröghet på detta
              område.
            </seg>
          </u>
          <note type="speaker" xml:id="i-f12e30ecc72f2957-0">
            Anf. 17 FREDRICK FEDERLEY (c):
          </note>
          <u who="fredrick_federley_ce5ceb" xml:id="i-5fe9693e3b86c666-0">
            <seg xml:id="i-fbe48edfe1ae7aea-0">
              Fru talman! Precis som jag var rädd för innan denna debatt skulle
              börja kom den att handla om så mycket mer än det som vi faktiskt
              ska debattera i dag. Magdalena Streijffert hade en alldeles lysande
              inledning som klargjorde vad det är som vi ska diskutera.
            </seg>
            <seg xml:id="i-c9511fa746c92f2a-0">
              Det avtal som hittills har reglerat frågan mellan staten och
              Sveriges Kommuner och Landsting gör vi nu till en lagstiftning.
            </seg>
            <seg xml:id="i-3d1b333952a625cf-0">
              För dem som har tagit sig tiden att läsa propositionen framgår
              det också tydligt vilka rättigheter som omfattas i och med detta.
              Det innebär en tydlig förstärkning av rättigheterna för barn att
              få vård när man lagstadgar om detta.
            </seg>
            <seg xml:id="i-395aa9c4af746d5a-0">
              Fru talman! Jag ska ta upp något som är lite märkligt. När det
              gäller framför allt fackliga rättigheter har det emellanåt från
              oppositionen handlat om att förstärka dem. Man har lyft bort dem
              från avtal och lyft in dem i lagstiftning.
            </seg>
            <seg xml:id="i-0c9442e42ffe83a5-0">
              När det nu handlar om att lagstadga rätten för asylsökande barn
              att få lika vård som andra är det helt plötsligt någonting som
              är mindre bra och som ska kritiseras. Det förvånar mig i allra
              högsta grad.
            </seg>
            <seg xml:id="i-c134408e30071561-0">
              Det finns all anledning att kommentera den debatt som har förts
              under en ganska lång tid och inte bara under de senaste veckorna
              men som på grund av dagens debatt har intensifierats ganska hårt.
            </seg>
            <seg xml:id="i-57b1dfae10e4a824-0">
              Framför allt har man försökt att få det att framstå som att regeringen
              är handlingsförlamad, att regeringen inte får någonting gjort,
              att regeringen är ond och att regeringen vill människor illa.
              Jag skulle vilja säga att det är långtifrån sanningen, så långt
              från sanningen som man faktiskt kan komma.
            </seg>
            <seg xml:id="i-b74c5b6f970ff4b4-0">
              Under de senaste tolv åren, fram till för två år sedan, har det
              varit en annan majoritet i den här kammaren. Under hela denna
              tid tillkom det inte en enda lagstiftning som stärkte gömda människors
              rättigheter till vård.
            </seg>
            <seg xml:id="i-36f1844debad0c0c-0">
              Det som vi har sett sedan regeringsskiftet är att vi har kunnat
              stärka den process- och instansordning som vi nu har på det migrationspolitiska
              området. Vi har också kunnat se att vi har fått en regering som
              är enig om och ska ta fram förslag till att ge gömda barn rätt
              att gå i skolan. Det är något som den tidigare majoriteten misslyckades
              med.
            </seg>
            <seg xml:id="i-f74835aee391ef18-0">
              Från Centerpartiets sida har vi också varit tydliga med att vi
              är glada över att socialminister Göran Hägglund, efter att vi
              antar dagens lag, kommer att ta fram direktiv till en utredning
              som förhoppningsvis kan tillsättas under hösten där vi kan se
              över om det är så att vi vill utvidga möjligheterna och rättigheterna
              till vård för framför allt papperslösa och gömda. I den diskussionen
              har vi från Centerpartiets sida haft som ingångsvärde att när
              det kommer till frågan om barn så har barn aldrig gjort valet
              att vara gömda eller att vara papperslösa. Barnen kommer med och
              är inte myndiga. Därför är det inte en stor diskussion för oss
              att de bör omfattas av en fri och lika sjukvård som alla andra
              barn har.
            </seg>
            <seg xml:id="i-1dab3fe30b50f9b6-0">
              På samma sätt anser vi att inga förlossningar bör ske i garage
              eller i källare, utan förlossningar bör ske på ett sjukhus. Likaså
              bör mödravården vara inkluderad. Vidare vill vi föra en diskussion
              om akut sjukvård och om vård som inte kan anstå för gömda och
              papperslösa.
            </seg>
            <seg xml:id="i-53a8e88215cfeaea-0">
              Sådana här förslag har aldrig tidigare kommit från oppositionen.
              Man har åtminstone inte lyckats ens till en beredning. Därför
              är vi väldigt glada över att vi i den borgerliga regeringen har
              kommit så här långt. Och därför är det så beklagligt att vi i
              debatten under de senaste veckorna verkat vara de som motsätter
              sig förändringar och förstärkningar av skyldigheter och rättigheter
              på det här området.
            </seg>
            <seg xml:id="i-ba534db08adbd13e-0">
              Fru talman! Det finns också all anledning att börja nysta i frågan
              om vilka som är vilka grupper. Jag tror att det råder ganska stor
              förvirring bland dem som lyssnar på detta. De som är papperslösa
              är människor som har sökt sig till Sverige. Det behöver definitivt
              inte betyda att de saknar papper, dokumentation, eller ens saknar
              pass eller en hemresa.
            </seg>
            <seg xml:id="i-4e7d692e3171476a-0">
              I huvudsak är det fråga om människor som väljer att inte ge sig
              till känna för svenska myndigheter. Där har vi någonting som vi
              borde diskutera i denna kammare och i socialförsäkringsutskottet,
              nämligen hur vi kan få tillståndet av papperslöshet att upphöra
              så att människor ger sig till känna för svenska myndigheter och
              så att man följer svenska lagar och regler.
            </seg>
            <seg xml:id="i-cb69411069478904-0">
              Den nuvarande regeringen har varit väldigt tydlig med att det
              när det kommer till migrationspolitiken, som innehåller många
              fler delar än bara asylpolitiken, finns asylskäl och särskilt
              skyddsvärda skäl. Är det så att Migrationsverket fattar ett beslut
              om vilket man som sökande inte delar uppfattning ska man ha möjlighet
              att överklaga till domstol.
            </seg>
            <seg xml:id="i-f26a95d8014daf50-0">
              Vi var alla överens här i kammaren när beslut fattades om att
              gå ifrån den gamla ordningen och om att gå över till den nya.
              Vi kompletterar detta med möjligheten till arbetskraftsinvandring
              så att det är inte bara de med asylskäl eller skyddsskäl som ska
              kunna komma till Sverige utan också de som vill komma hit och
              söka sig en annan ekonomisk framtid. Lagen ska träda i kraft den
              15 december. Därmed har vi tydliga spår.
            </seg>
            <seg xml:id="i-4101cc41bde5dfce-0">
              Men för att vi också ska kunna upprätthålla detta bör vi, tror
              jag, föra en diskussion om att det är skillnad mellan medborgerliga
              rättigheter och mänskliga rättigheter. För mig är sjukvård en
              mänsklig rättighet, och den ska tillförsäkras alla.
            </seg>
            <seg xml:id="i-94f99b802a6994f4-0">
              I det förslag vi i dag diskuterar sägs det klart och tydligt
              att ingen inom ett landstings gränser ska nekas sjukvård. Mycket
              tydligare än så, fru talman, tror jag inte att förslaget kan vara.
            </seg>
            <seg xml:id="i-27fadd6b0655c93f-0">
              Det är också viktigt att fråga sig: Vilka är det primärt som
              svensk lag och svensk migrationspolitik är till för att skydda?
              Är det de som är papperslösa och som inte vill söka sig till myndigheterna
              för att få papperslöshetsstadiet att upphöra? Söker man sig till
              migrationsmyndigheten när man söker asyl eller om man söker uppehållstillstånd
              upphör stadiet av att vara papperslös. Därmed omfattas man av
              annan lagstiftning.
            </seg>
            <seg xml:id="i-b03709853f668a51-0">
              Därför tycker vi att det är viktigt att föra en diskussion om
              vilka som ska åtnjuta de medborgerliga rättigheterna. Vi i Centerpartiet
              är väldigt tydliga med att medborgerliga rättigheter har alla
              och envar som lovligen uppehåller sig i landet och också människor
              som inte själva har fattat beslutet att olovligen befinna sig
              i landet. Det handlar då om barn. Som jag sagt tidigare lyfter
              vi också fram diskussionen om förlossning.
            </seg>
            <seg xml:id="i-e48a47556a2e59c7-0">
              Ska vi kunna ha någon typ av respekt för de lagar och regler
              som finns i Sverige måste vi också avkräva att de i någon mån
              följs. Det är inte så att det här är fråga om ett hårdnande av
              någon politik över huvud taget. Under tidigare regeringar har
              tillståndet av att vara gömd eller papperslös alltid varit den
              väg som funnits. Nu finns det andra möjligheter. Det finns också
              goda grunder att tro att vi framöver kommer att se att fler får
              möjligheter att söka sig till Sverige.
            </seg>
            <seg xml:id="i-6cfbfedac14cbf51-0">
              Men det blir problematiskt om vi börjar säga att gratis sjukvård
              är en mänsklig rättighet. Då måste vi börja dra gränser för när
              det är så att man inte har rätt till svensk gratis sjukvård därför
              att det i denna kammare sagts att det är en mänsklig rättighet.
              Jag har inte kunnat se i någon av de internationella regleringar
              som vi har skrivit under att man ska erbjudas gratis sjukvård.
              I, tror jag, 23 § när det gäller mänskliga rättigheter och sociala
              rättigheter regleras att man ska ha boende, att man ska ha en
              viss levnadsstandard och så vidare. Innebär det att man från oppositionens
              sida i nästa steg kommer att vilja föra fram krav också på ekonomisk
              levnadsstandard för dem som väljer att inte ge sig till känna
              för svenska myndigheter? I så fall har vi kommit till stadiet
              att vi faktiskt har fri invandring till Sverige.
            </seg>
            <seg xml:id="i-6ea91391cc3c8b1c-0">
              Ideologiskt skulle ingen vara gladare än jag om vi kunde välkomna
              detta. Men jag tror att en förkrossande majoritet här i kammaren
              inte är beredd att diskutera de förändringar av välfärdssystemet
              som det skulle komma att kräva.
            </seg>
            <seg xml:id="i-2f9e3b59c0c315cc-0">
              Jag har också svårt att se att vi skulle kunna tillförsäkra människor
              som väljer att inte ge sig till känna för svenska myndigheter
              bättre rättigheter och en större tillgång till svensk vård än
              vad vi ger turister. Däri ser jag en problematik. Som turist befinner
              man sig lovligen i landet. Man har sina papper i ordning. Jag
              tycker inte att det är problematiskt att föra den diskussionen.
            </seg>
            <seg xml:id="i-b1e5e12c31625fd9-0">
              I anförandena hittills i debatten här i dag har det framkommit
              kritik om att det bara pågår en beredning. Ja tack och lov det
              pågår en beredning! Diskussionen lever, och vi vet att det till
              hösten kommer ett förslag om en utredning. Tidigare har inget
              av detta kommit.
            </seg>
            <seg xml:id="i-c45dac3b3876a533-0">
              Fru talman! Jag skulle önska att vi kunde få en sakligare debatt
              där vi kunde diskutera det förslag som i dag ligger på bordet.
              Jag är beredd att återge ännu mer i de goda förslagstexter som
              faktiskt finns. Jag är också beredd att fortsätta att föra debatten
              tills utredningen är färdig och vi får se ett nytt lagförslag
              ett lagförslag som garanterat kommer att tillförsäkra gömda och
              papperslösa större rättigheter än någon regering före denna någonsin
              har kunnat prestera.
            </seg>
          </u>
          <note xml:id="i-01209b803cc797f3-0">
            I detta anförande instämde Lars-Arne Staxäng (m).
          </note>
          <note type="speaker" xml:id="i-e75c8ee5191e4a1c-0">
            Anf. 18 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-3">
            <seg xml:id="i-89e709c52701fc0c-0">
              Fru talman! Fredrick Federley efterlyser en saklig debatt. Jag
              vill börja med att korrigera hans faktapåstående om att det är
              den nuvarande regeringen som har kommit överens om att ge gömda
              barn rätt till skolgång. Det stämmer inte. Det var den förra majoriteten
              som fick fram det förslaget. Nu verkställer den borgerliga regeringen
              detta. Det är vi tacksamma för, och det välkomnar vi. Men om nu
              saklighet ska vara en riktig ton i debatten borde man vara saklig
              och korrekt också på den punkten.
            </seg>
            <seg xml:id="i-57c2b72644dcb79b-0">
              Jag tror att Fredrick Federley faktiskt gör ett litet enkelt
              avslöjande: Man måste avkräva att reglerna följs. Det här är en
              debatt om rätt till vård, om allas rätt till lika vård på lika
              villkor. Fredrick Federley är i det sammanhanget noga med att
              vi ska diskutera bara det vi verkligen ska diskutera, som han
              själv uttrycker det. Man ska vara noga med att avkräva att reglerna
              följs. Betyder det att den som inte följer reglerna inte ska ha
              sin rätt på samma sätt som andra, eller varför är det ett relevant
              argument i sammanhanget?
            </seg>
            <seg xml:id="i-cf594752e7d367de-0">
              Fredrick Federley säger: Det är beklagligt att det framstår som
              att de borgerliga är emot positiva förändringar. Det är inte fråga
              om att det framstår så, utan det är så. Ni vill ju att vi här
              i dag ska lagstifta om en diskriminerande ordning när det gäller
              rätten till vård. Det är inte konstigt att det framstår som att
              ni är mot positiva förändringar när ni lägger fram förslag som
              innebär negativa förändringar.
            </seg>
            <seg xml:id="i-1a713a83c51a1b7f-0">
              Låt mig citera ur ett brev från ett stort antal centerpartister
              runt om i landet:
            </seg>
            <seg xml:id="i-c7608c0d441cb542-0">
              Vi som skriver till er är centerpartister från hela landet. Vi
              skriver, därför att vi känner en ökad oro för de ställningstaganden
              vi märkt att många av er på senare tid tagit i frågan om rätten
              till offentligt finansierad vård för papperslösa.
            </seg>
            <seg xml:id="i-c4764047d16274c8-0">
              Sverige har skrivit på FN:s deklaration om mänskliga rättigheter
              och barnkonventionen. Vi vill att fler länder ska skriva under.
              Vidare står det: Ändå ska regeringen på tisdag klubba ett lagförslag
              som bryter mot de mänskliga rättigheterna. Vad är din kommentar
              till dina partikamrater?
            </seg>
          </u>
          <note type="speaker" xml:id="i-8f889df04557a915-0">
            Anf. 19 FREDRICK FEDERLEY (c) replik:
          </note>
          <u who="fredrick_federley_ce5ceb" xml:id="i-5fe9693e3b86c666-1">
            <seg xml:id="i-209ecaea366be5c2-0">
              Fru talman! Det finns, Kalle Larsson, all anledning att diskutera
              hur man förhåller sig till den svenska rättvisan. Vi har kunnat
              se att det framför allt i Italien och Spanien har växt fram ett
              underklassamhälle utan dess like. Man lever på slavlöner och har
              inte några rättigheter.
            </seg>
            <seg xml:id="i-491e70a59e029c86-0">
              Det har blivit en ganska negativ spiral. Man jobbar till låga
              löner och har inte några rättigheter. Efter några år måste detta
              regulariseras, som det heter. Det har blivit en viktig del av
              ekonomin i de här länderna.
            </seg>
            <seg xml:id="i-5cb8dbae1050d7c7-0">
              Jag menar inte att man ska ha den typ av medborgarskapsansökningar
              som innebär några år av lidande, av mycket svåra umbäranden och
              av låga löner och utan rättigheter för att sedan förhoppningsvis
              få uppehållstillstånd. Jag vet inte om det är vad Kalle Larsson
              eftersträvar när han menar att man inte ska behöva följa svenska
              regler för att få tillgång till skola, för att få tillgång till
              sjukvård och så vidare.
            </seg>
            <seg xml:id="i-6c5cb03502db3957-0">
              Jag tycker att jag har varit väldigt tydlig när jag lyft fram
              fem viktiga punkter: rätten till skola för barn, rätten till sjukvård
              för barn, rätten till förlossning, rätten till mödravård och rätten
              till akutsjukvård och vård som inte kan anstå. De sakerna vill
              vi fortsätta att diskutera med våra allianskolleger. Jag vet inte
              om Kalle Larsson har missat detta. Under de tidigare åren kom
              vi aldrig så långt i den här debatten.
            </seg>
            <seg xml:id="i-407f12c5dfbd3101-0">
              Sedan vill jag påminna Kalle Larsson om att det vi i dag fattar
              beslut om inte är ett förbud för något landsting som självt väljer
              att subventionera vården utöver vad lagen föreskriver. Inte heller
              är det fråga om ett förbud för någon medicinskt kunnig personal
              att utföra någon typ av vård. Snarare är vi tydliga med att ingen
              som befinner sig inom ett landstings gränser ska nekas vård. Jag
              tror inte att det kan uttryckas mycket klarare än så.
            </seg>
          </u>
          <note type="speaker" xml:id="i-899ea85f58b95f15-0">
            Anf. 20 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-4">
            <seg xml:id="i-d7c317b0dab0a2c1-0">
              Fru talman! Fredrick Federley använde inte hela sin talartid,
              och ändå vägrar han att bemöta det som jag läser upp vad hans
              centerpartikolleger har sagt. Jag utgår från att man har en intern
              debatt i Centerpartiet, och någonstans skulle man vilja lyssna
              på den. Det hade varit intressant att följa den, men det är möjligt
              att vi besparas det här i kammaren.
            </seg>
            <seg xml:id="i-8f457d794c8e4eae-0">
              Man ska notera en sak i Fredrick Federleys replikskifte och anförande.
              Här skiljs väldigt tydligt det som har att göra med barn från
              det som har att göra med vuxna gömda. Fredrick Federley nickar
              och instämmer, en sådan skillnad ska finnas. Barn är, påstås det
              förmodligen, inte skyldiga till att föräldrarna har valt att gömma
              sig. Men vad säger du till den papperslöse från Bangladesh som
              har fått nej på sin asylansökan och ändå inte kan återvända därför
              att han riskerar fängslande och kanske också dödsstraff i Bangladesh
              därför att han vägrat att lyda order gentemot en regim han inte
              kan acceptera? Vad säger du till papperslösa från Iran som lever
              här mitt ibland oss och som inte kan återvända därför att de riskerar
              stening i sitt hemland?
            </seg>
            <seg xml:id="i-c9e19d1c1233e817-0">
              De här frågorna är frågor som du bör kunna svara på. Det är så
              tydligt att barn ska ha vissa rättigheter, medan vuxna inte ska
              ha det.
            </seg>
            <seg xml:id="i-1c54ce30cdc28572-0">
              Helt avgörande är att se detta som en migrationspolitisk fråga,
              om man ska ha det perspektivet, och inte som en fråga om vård.
              Ser man det som en fråga om rätt till vård finns det ingen anledning
              att skilja på barn och vuxna. Då är det snarare alldeles uppenbart
              att både barn och vuxna ska få rätten till vård på lika villkor.
            </seg>
            <seg xml:id="i-3ea9bf0255b92fdb-0">
              Jag vet inte om argumentet bakom Fredrick Federleys människosyn
              är att man inte ska skapa för stora incitament för människor att
              leva illegalt, som Fredrick Federley kanske skulle ha valt att
              kalla det. I så fall kan jag kontra med en annan formulering ur
              detta brev från ett stort antal centerpartister som jag hoppas
              att Fredrick Federley vill kommentera:
            </seg>
            <seg xml:id="i-522a0c5600bc1d32-0">
              Vissa hävdar att rätt till vård skulle vara ett incitament för
              att vistas i Sverige illegalt. En sådan tanke är befängd.
            </seg>
          </u>
          <note type="speaker" xml:id="i-3ba5af4707e4655d-0">
            Anf. 21 FREDRICK FEDERLEY (c) replik:
          </note>
          <u who="fredrick_federley_ce5ceb" xml:id="i-5fe9693e3b86c666-2">
            <seg xml:id="i-6bab14c6044d5984-0">
              Fru talman! Det gläder mig att Kalle Larsson visar ett sådant
              oerhört engagemang och intresse för Centerpartiets interna debatt.
              Den är inte så himla intern, den pågår rätt mycket i bloggsfären,
              den går att läsa i min och många andras blogg. Det går också att
              lyssna på P 1 som i morse kl. 07.20 sände en debatt mellan mig
              och en annan centerpartist där vi diskuterade detta.
            </seg>
            <seg xml:id="i-4d7272acbc328fd2-0">
              Tyvärr har Kalle Larsson förbrukat sin talartid i det här replikskiftet.
              Det hade annars varit intressant att ställa en fråga. Kalle Larsson
              ställde frågor till mig om ett antal ärenden och ett par olika
              scenarier. Det lät som att den som får avslag av Migrationsdomstolen
              alltid får det på felaktig grund. Är det så att man inte ska behöva
              följa de lagar och regler och de domstolsbeslut som jag hoppas
              vi tycker är rimliga och rättvisa i Sverige?
            </seg>
            <seg xml:id="i-beb3728bf9c47664-0">
              Vi får väl återkomma till den här debatten en annan dag. Jag
              kan lova att debatten i Centerpartiet kommer att fortsätta. Jag
              är väldigt glad att man har ett sådant engagemang i de här frågorna.
            </seg>
            <seg xml:id="i-afc12f137fa13fed-0">
              Men återigen till mina partivänner: Jag har sagt att man bör
              skilja på den debatt som vi för nu och den som kommer till hösten.
              Jag kan lugna mina partivänner med att vi har varit väldigt tydliga
              i de diskussioner som vi hittills fört på regeringssidan. Vi kommer
              att fortsätta att vara tydliga precis enligt de principer som
              vi har sagt: Barn som inte har gjort valet själva ska definitivt
              omfattas av detta, det ska gälla mödravård och det ska gälla förlossning.
              Och vi vill också föra diskussion om akut vård och vård som inte
              kan anstå.
            </seg>
            <seg xml:id="i-34a7931d201456a6-0">
              Det tror jag har varit klart, och jag tror att det har framstått
              klart för alla här i kammaren och för dem som har lyssnat på debatten.
              Man slipper känna oro för att kvinnor ska föda barn i källare
              eller i garage eller att barn inte ska få rätt till den vård som
              vi tycker att de ska ha. Men jag anser att det finns en klar skillnad
              mellan vuxna människor som fattar ett aktivt beslut att inte ge
              sig till känna nu pratar vi om de papperslösa för svenska myndigheter
              och deras barn som inte har gjort valet. Jag tycker att den skillnaden
              är väldigt stor och väldigt tydlig.
            </seg>
          </u>
          <note type="speaker" xml:id="i-e5cd13363a44273c-0">
            Anf. 22 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-3">
            <seg xml:id="i-0f2602259ac1c08e-0">
              Fru talman! Det är en väldigt intressant diskussion och debatt
              här i dag. Skiljelinjen tycks gå vid frågan: Är sjukvård en del
              av migrationspolitiken eller ej?
            </seg>
            <seg xml:id="i-fd7da457b9f0bb6f-0">
              Fredrick Federley nämnde i sitt inledningsanförande att det kommer
              en utredning i höst och att det är viktigt med mödravård. Ser
              inte Fredrick Federley att med den här lagen försvåras det för
              människor att få vård i Sverige? Det ges en signal också genom
              det som inte står där. Det står klart och tydligt: Denna lag gäller
              dock inte utlänning som håller sig undan så att beslutet inte
              kan verkställas om han eller hon har fyllt 18 år. Det står inskrivet
              i lagen.
            </seg>
            <seg xml:id="i-477e9f4b3525b7aa-0">
              Fredrick Federley sade också tydligt att ingen ska nekas sjukvård.
              Men kom igen! Så fungerar det ju inte i praktiken. Sjukvård som
              inte är akut är ingen rättighet. Enligt hälso- och sjukvårdslagen,
              som jag jobbade efter när jag var sjuksköterska tidigare, gjordes
              en bedömning av vilket behov individen har av sjukvård. Om en
              papperslös till exempel har diabetes och behöver gå på regelbundna
              kontroller för att inte riskera att få komplikationer handlar
              det om sjukvård som inte är helt akut.
            </seg>
            <seg xml:id="i-9ad719953bfef6ea-0">
              Min fråga till Fredrick Federley är: Ska rätten till sjukvård
              vara en del av migrationspolitiken?
            </seg>
          </u>
          <note type="speaker" xml:id="i-8a6b1d6afa4b5aa2-0">
            Anf. 23 FREDRICK FEDERLEY (c) replik:
          </note>
          <u who="fredrick_federley_ce5ceb" xml:id="i-5fe9693e3b86c666-3">
            <seg xml:id="i-8ecc46e8bd471d44-0">
              Fru talman! Jag ska börja med att svara på frågan. Jag tycker
              att Gunvor gör det väldigt enkelt för sig när hon säger att det
              är fråga om sjukvård. Många saker hänger samman, särskilt när
              människor rör sig över gränser. Sjukvård mellan de nordiska länderna
              är inte alltid lätt att klara ut och inte heller inom de europeiska
              gränserna. Vi gör vårt bästa för att klara detta. Det innebär
              inte att vi anser att det är en del av bara migrationspolitiken.
              Det handlar om att skapa ett samhälle där människor kan känna
              en trygghet i den vård man erbjuds.
            </seg>
            <seg xml:id="i-8d690327a2b231a8-0">
              Det finns också andra saker som kan ingå i det här. Jag vill
              ställa en motfråga till Gunvor: Tycker du att bostadsköer är en
              fråga för den migrationspolitiska debatten? Eller tycker du att
              man som papperslös eller gömd ska kunna ställa sig i bostadskö?
              Ska a-kassan gälla för papperslösa och gömda? Så här kan vi diskutera
              flera olika saker som i förlängningen måste innebära, med den
              syn som du i dag företräder, att en papperslös som har ställt
              sig utanför samhället och inte följer svenska lagar och regler
              ska ha full rätt till de andra delarna av samhället. Det skulle
              vara intressant att höra Miljöpartiets svar på det.
            </seg>
            <seg xml:id="i-21ee699c275a9142-0">
              I själva vårdfrågan skriver vi klart och tydligt i utskottets
              ställningstagande: Utskottet vill poängtera att hälso- och sjukvård
              som lämnas till asylsökande med stöd av den särskilda lagen, på
              samma sätt som gäller för andra vårdtagare, givetvis ska följa
              de grundläggande medicinsk-etiska principer som anges i t.ex.
              hälso- och sjukvårdslagen .
            </seg>
            <seg xml:id="i-a7184a86f6b45afc-0">
              Likadant är man tydlig med att de grupper som ska omfattas ska
              omfattas på lika villkor. Därför anser jag inte att detta lagförslag
              på något sätt innebär en hårdare skrivning eller någonting som
              försvårar den diskussion som vi kommer att ha nästa år. Däremot
              finns det många frågor kring detta som säkert inte är helt enkla
              att lösa på stående fot här i dag och som vi också bör utreda.
              Hur förhåller vi oss till sekretess och till människor som inte
              har ett personnummer? Där har ingen av oss ett riktigt bra svar,
              och det är en av de saker som bör utredas.
            </seg>
          </u>
          <note type="speaker" xml:id="i-92be84910acf470c-0">
            Anf. 24 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-4">
            <seg xml:id="i-413a42bc998fae3b-0">
              Fru talman! Frågan om personnummer är nog den minst komplicerade
              när det gäller journalföring. Det finns möjlighet att lägga upp
              reservnummer i de flesta datajournalsystem i dag, så problemet
              ligger inte där.
            </seg>
            <seg xml:id="i-9bfd26e83225e25b-0">
              Jag delar Fredrick Federleys syn på att det behöver finnas många
              fler sätt att få komma till Sverige. Våra partier har varit eniga
              om att vi bör stifta lagar som gör det möjligt för arbetskraftsinvandring.
              Många av dem som finns i det här landet hjälper till med uppgifter
              som behöver utföras i Sverige. Det är inte så att man bara för
              att man lever papperslös och utför uppgifter inte gör någon nytta
              här, definitivt inte. Det tror jag att vi är ganska eniga om.
            </seg>
            <seg xml:id="i-a56beb08b14444ab-0">
              Men jag tycker att det blir väldigt fel när man ser hälso- och
              sjukvårdspolitiken som en del av migrationspolitiken. Det tycker
              jag ändå att jag hör Fredrick Federley säga.
            </seg>
            <seg xml:id="i-d25bf6e128f3be2c-0">
              Det vi diskuterar är en lag som handlar om asylsökande, men jag
              tycker att ni begår ett stort misstag när ni tittar bara på dem
              och inte på alla människor som söker vård. Både papperslösa asylsökande
              och vi andra har rätt till hälso- och sjukvård utifrån de behov
              som finns. Då ska man bedömas som enskild individ.
            </seg>
            <seg xml:id="i-7c795303b6032880-0">
              Som miljöpartist tycker jag att det är viktigt att det är individens
              hälso- och sjukvårdsbehov som bedöms, oavsett om man är papperslös
              eller inte. I den här lagen står det klart och tydligt att det
              inte gäller dem som håller sig undan. Om beslutet inte kan verkställas
              gäller inte lagen. Jag tycker att det är en hemsk signal till
              landstingen om att det är okej att diskriminera. Därför tycker
              jag att vi måste rösta nej till lagen.
            </seg>
            <seg xml:id="i-60e75e78f1215b3e-0">
              Därför är min andra fråga till Fredrick Federley: Kommer du att
              rösta för den här lagen, trots att du är liberal och stöder individens
              rättigheter?
            </seg>
          </u>
          <note type="speaker" xml:id="i-ff40c02e57504959-0">
            Anf. 25 FREDRICK FEDERLEY (c) replik:
          </note>
          <u who="fredrick_federley_ce5ceb" xml:id="i-5fe9693e3b86c666-4">
            <seg xml:id="i-a251d1f854a4d940-0">
              Fru talman! Jag kan försäkra Gunvor G Ericson om att jag kommer
              att rösta ja till den här lagen i dag, därför att jag ser inte
              att det någonstans häri står att den som erbjuder vård till någon
              som inte omfattas av lagen på något sätt ska piskas offentligt,
              straffas eller drabbas av någon typ av sanktion från samhället
              i övrigt.
            </seg>
            <seg xml:id="i-c8662973d30f4130-0">
              Vi vet också att ungefär 50 procent av landstingen är i färd
              med eller redan har börjat garantera den här typen av gratisvård
              för människor som inte omfattas av den här lagen. Det fungerar
              på flera håll ganska bra och på andra ställen mindre bra.
            </seg>
            <seg xml:id="i-780336ae5cf497c1-0">
              Jag blir lite orolig när jag hör Gunvor G Ericson här säga att
              vi är överens i stora delar, till exempel när det kommer till
              arbetskraftsinvandringen. Man ska kunna söka ett arbetskraftsvisum,
              komma till Sverige och söka jobb och en ekonomisk framtid och
              förhoppningsvis också få stanna här om det blir ens önskan en
              dag. Men man ska också kunna kringgå detta. Ifall det skulle vara
              så att man inte får ett arbetskraftsvisum ska man ändå åtnjuta
              samma rättigheter som den som har valt att söka sig visum, om
              man kommer hit som papperslös, jobbar svart och väljer att inte
              ge sig till känna för myndigheterna.
            </seg>
            <seg xml:id="i-b88c895dd063f604-0">
              När vi har beslutat om en ny instans- och processordning som
              följer konstens alla regler vad gäller juridisk prövning och möjligheter
              till överprövning, är det lite oroande att man säger att människor
              faktiskt ska kunna gå vid sidan om det här och ändå ha full tillgång
              till samhället.
            </seg>
            <seg xml:id="i-847f61274469109f-0">
              Det här är en diskussion som vi får fortsätta framöver. För mig
              föreligger det en skillnad mellan dem som väljer att följa de
              migrationsregler som vi har i Sverige, oavsett om de kommer hit
              för att arbeta, söker asyl eller har andra skyddsvärda skäl, och
              dem som kommer hit men inte ger sig till känna för myndigheterna.
            </seg>
            <seg xml:id="i-3a206ccb510f76a6-0">
              En annan diskussion har framkommit i Maciej Zarembas artikel
              i Dagens Nyheter, där han lite slentrianmässigt slängde ur sig
              att då får vi väl kalla in hemvärnet och rensa ut dem uppifrån
              från norr till söder. En sådan politik har vi valt att inte företräda
              i Sverige. Men det vore problematiskt att cementera ett underklassamhälle
              där man erbjuder för stora rättigheter till dem som inte följer
              svenska regler.
            </seg>
          </u>
          <note type="speaker" xml:id="i-9727ef106f9355b5-0">
            Anf. 26 ULF NILSSON (fp):
          </note>
          <u who="ulf_nilsson_15fa88" xml:id="i-d08ef753f3047e93-0">
            <seg xml:id="i-c8dafcc7281383db-0">
              Fru talman! Dagens debatt handlar framför allt om lagförslaget
              att ge asylsökande rätt till vård. Samtidigt för vi en annan debatt.
              Jag väljer inledningsvis i mitt lilla anförande att säga några
              ord om dagens lagförslag och kommer tillbaka till den andra debatten
              i slutet.
            </seg>
            <seg xml:id="i-026202c71a25ba39-0">
              Jag gick i går inför debatten in och tittade på några dagstidningars
              bloggar där folk får skriva sina åsikter om saker och ting. Många
              människor uttryckte medkänsla och engagemang i flyktingars situation.
              Men man skrev också en del ganska deprimerande och ganska obehagliga
              bloggar: Den som inte har betalat skatt ska inte få tillgång till
              någon vård. Har man inte gjort rätt för sig i Sverige ska man
              inte få någon vård. När jag läser sådana saker tröstar jag mig
              dock med att jag tror att det är ganska få människor som i verkligheten
              skulle stå mitt emot en svårt sjuk människa och säga att du ska
              inte ha vård därför att du har gjort si eller så.
            </seg>
            <seg xml:id="i-f4248bf230d4d13f-0">
              Fru talman! Många av de flyktingar som kommer till Sverige har
              sviter av tortyr och oerhörda psykiska lidanden. Jag har träffat
              flyktingar som har sett hela sin familj mördas, och många har
              blivit våldtagna. I den här gruppen är det naturligtvis många
              som också drabbas av vanliga mer eller mindre allvarliga sjukdomar,
              som blindtarmsinflammation eller mer eller mindre allvarlig cancer.
            </seg>
            <seg xml:id="i-3bf0387b06e6c6ed-0">
              Det är självklart att människor ska ha bra vård när de befinner
              sig här. Jag tror inte att många av oss kan tänka sig något annat.
              Därför är det bra att asylsökandes rätt till vård skrivs in i
              lag, och därför är det bra att Sverige följer EU-direktivet om
              att lagreglera deras rättighet till vård.
            </seg>
            <seg xml:id="i-51cc0999467e5012-0">
              I dag finns det, som vi har hört, ett avtal mellan staten och
              landstingen om att den som väntar på asylbeslut eller har fått
              nej men ännu inte har kunnat återvända ska ha rätt till akutvård
              och, den speciella formuleringen, så kallad vård som inte kan
              anstå.
            </seg>
            <seg xml:id="i-16b4cb7fe91e9c58-0">
              Det finns alltså ett avtal i dag mellan staten och landstingen,
              men detta avtal löper ut i år. Det finns också EU-direktivet om
              mottagande som egentligen skulle ha varit genomfört i Sverige
              för flera år sedan. Det handlar då om miniminormer för vård till
              asylsökande. Enligt EU-rätten ska det vara en lag. Man godtar
              det inte som en rättssäker situation om det bara är en överenskommelse
              mellan staten och landstingen. Därför anpassar sig nu Sverige
              och skriver om dagens överenskommelse till en lag.
            </seg>
            <seg xml:id="i-bb6bacb3ff2b3471-0">
              Det positiva är att Sverige faktiskt går längre än EU-direktivet,
              som i princip är begränsat till ren akut vård. Både i den tidigare
              överenskommelsen och i den nya lagen finns formuleringen vård
              som inte kan anstå. Det öppnar för vård som behövs för att inte
              sjukdomstillståndet på sikt ska förvärras och leda till en svårare
              sjukdom eller i värsta fall döden. Det öppnar också för till exempel
              förebyggande mödrahälsovård och preventivmedelsrådgivning. Det
              ingår i det lagförslag som vi nu tar ställning till, och det är
              bra.
            </seg>
            <seg xml:id="i-2382d55f5e5062dc-0">
              Sedan kommer vi till den andra frågan, den som har väckt störst
              intresse både här och framför allt utanför Riksdagshuset, och
              det är vad det finns för rättigheter för människor som lever gömda,
              människor som har fått nej men ändå vägrar att flytta eller människor
              som kommer hit olagligt, inte ger sig till känna men vistas här.
              Sanningen är att den enda grundregel som finns är att de inte
              kan nekas vård av landstingen, men att de ska betala den själva.
              I akuta situationer får man vård och blir skyldig pengar. Om personerna
              då räknar med att de ska behöva betala är det naturligtvis ett
              oerhört starkt motstånd mot att söka vård.
            </seg>
            <seg xml:id="i-953a7db72e68fc7a-0">
              Jag tycker självklart, en fråga som jag har drivit länge, och
              mitt parti, Folkpartiet, tycker att rätten till sjukvård även
              för människor som vistas här olagligt är en mänsklig rättighet.
              Det har ingenting med legal rättighet att göra, och det arbetar
              vi för.
            </seg>
            <seg xml:id="i-df5bfd2ec1a2d8b4-0">
              Det glädjande är att det nu förs en diskussion i regeringen utifrån
              lite olika utgångspunkter. Under tolv års socialdemokratisk regering
              hände ju ingenting med detta. I dag skriver migrationsministern
              i Svenska Dagbladet tillsammans med oss andra att det kommer att
              tillsättas en utredning om ökad rätt för gömda människor i Sverige.
              Vi ser att den här frågan förs framåt. Jag är inte nöjd än, men
              jag är väldigt nöjd med att det händer någonting, för under tolv
              års socialdemokratiskt regerande hände ingenting. Jag ser naturligtvis
              fram emot att den här frågan löses.
            </seg>
            <seg xml:id="i-d786fde2dfbbc96b-0">
              Folkpartiets inställning är alltså klar. Det är en mänsklig rättighet
              till liv och hälsa, och den går före andra lagar. Den som olovligt
              vistas i Sverige kan förvisso inte få del av alla svenska välfärdssystem.
              Han eller hon kan också bli tvungen att resa härifrån mot sin
              vilja. Men ingen människa ska behöva bli sjuk eller till och med
              riskera att dö på grund av bristande vård. Därför arbetar vi för
              att utvidga rätten till billig, subventionerad vård för gömda
              och papperslösa.
            </seg>
            <seg xml:id="i-ec5817a3ea6a82d8-0">
              Vänsterpartiet och Miljöpartiet vill avslå propositionen så att
              det inte blir någon ny lag. Men faktum är, och det verkar det
              som att ni inte har tänkt på, att om vi skulle säga nej till propositionen
              får faktiskt de asylsökande en mer rättslös ställning från och
              med den 1 juni i år, utan att de gömda på något sätt får en bättre
              ställning. Som sagt var går det gamla avtalet ut i sommar, och
              utan lag har de asylsökande alltså inte längre en formell rätt
              till den vård som vi pratar om här i dag.
            </seg>
            <seg xml:id="i-01fce3b33a575b2e-0">
              Jag kan på många sätt respektera Vänsterpartiets engagemang i
              flyktingfrågan. Men jag tycker att det går för långt när Vänsterpartiet
              föreslår en försämring för asylsökande, som det i praktiken är,
              utan att gömda och papperslösa på något sätt får det bättre. Det
              är helt enkelt ansvarslöst att föreslå något som innebär en större
              osäkerhet för asylsökande.
            </seg>
            <seg xml:id="i-37a3c19e00eff0e8-0">
              Fru talman! Rätten till vård för gömda och papperslösa är en
              viktig moralisk fråga. Men jag instämmer i vad mina allianskolleger
              tidigare har sagt, att dagens beslut har ingenting med den frågan
              att göra. Ett avslag på dagens proposition skulle bara leda till
              en mer oklar situation för just asylsökande när det gäller deras
              rätt till vård.
            </seg>
            <seg xml:id="i-8d94ba924f9cddc2-0">
              Med de orden vill jag yrka bifall till förslaget i betänkandet
              och avslag på de motioner som är lagda.
            </seg>
          </u>
          <note xml:id="i-c2b0a488c276f6d8-0">
            I detta anförande instämde Karin Granbom (fp).
          </note>
          <note type="speaker" xml:id="i-4460f8eebedc791c-0">
            Anf. 27 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-5">
            <seg xml:id="i-b90151097a45ff8b-0">
              Fru talman! Det här var väl ett uttalande som riskerar att gå
              till historien: Jag välkomnar Vänsterpartiets engagemang för gömda
              och papperslösa men det går för långt.
            </seg>
            <seg xml:id="i-8a28676432310777-0">
              Visst kan man ha den uppfattningen. Och visst var det så att
              Ulf Nilsson i ärlighetens namn sedan vände detta till att det
              vi förespråkar skulle vara något slags försämring i relation till
              dagens situation. Hade det varit så hade vi varit värda all tänkbar
              kritik. Men den kritiken ska nog snarare riktas mot er, för det
              är ni som föreslår en sådan ordning i dagens votering. Det är
              ingalunda så att vi föreslår att man ska leva i ett mer rättslöst
              tillstånd som asylsökande efter den 1 juli. Det är en smal sak
              att underteckna avtalet igen och låta det verka i en månad, två
              månader, sex månader i avvaktan på att man kan komma fram med
              ett rimligt förslag som ger alla den rätt till sjukvård som man
              enligt de mänskliga rättigheterna har.
            </seg>
            <seg xml:id="i-d1ddf53836f92449-0">
              Ulf Nilsson säger att Sverige till och med går längre än EU-direktivet
              och får det att framstå som att det är en stor prestation. Det
              Ulf Nilsson glömmer att säga något om är att detta är ett minimidirektiv.
              Det vore väl märkligt om inte Sverige kunde gå längre än vad miniminivån
              inom EU faktiskt stipulerar.
            </seg>
            <seg xml:id="i-4f27708bd8745050-0">
              Sedan säger Ulf Nilsson att rätt till vård är en mänsklig rättighet
              och att Folkpartiet strider för detta. Nu har ju Folkpartiet,
              i så fall mot sin egen övertygelse, gått med på en lagstiftning
              som vi ska fatta beslut om i dag som diskriminerar gömda och papperslösa
              från rätten till subventionerad sjukvård. Så långt tror jag att
              vi är överens. Folkpartiet har gått med på förslaget och det innebär
              att gömda och papperslösa inte får rätt till subventionerad sjukvård.
            </seg>
            <seg xml:id="i-182106e95f0baac0-0">
              För att gå med på en sådan sak i en kompromiss med andra partier,
              för sådana måste man ibland ingå även om jag har svårt att förstå
              det på de mänskliga rättigheternas område, måste ju Ulf Nilsson
              ändå ha några idéer om vad en utredning kommer att komma fram
              till. När tillsätts utredningen? Vad är det för direktiv vi talar
              om? Vad är det du egentligen har kompromissat om när du nu röstar
              för en diskriminerande lagstiftning?
            </seg>
          </u>
          <note type="speaker" xml:id="i-e41c8a91beacb540-0">
            Anf. 28 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-1">
            <seg xml:id="i-07db5ee4caad1ed7-0">
              Fru talman! Här står verkligen ord mot ord när det gäller hur
              vi ska tolka det beslut som fattas i dag. Det är ju ganska uppenbart
              att det beslut som vi fattar i dag är berett sedan flera år tillbaka.
              Det började redan under den gamla regeringen och har fortsatt
              nu. Det beslut som vi fattar i dag försämrar inte på en enda punkt
              ställningen för de gömda och papperslösa. Det finns ingenting
              i detta beslut som minskar den rätt till vård, som jag tycker
              är alldeles för liten, som de har och som de har haft under de
              senaste åren med avtalet. Det finns ingenting i detta förslag
              som förändrar det. Däremot klargör det asylsökandes situation.
              Säger vi nej till propositionen, inte bara röstar för någon allmän
              reservation utan verkligen säger nej till propositionen, som Kalle
              Larsson föreslår, är de asylsökande utan det avtal som de hade
              tidigare. Sedan kan man ju diskutera hur snabbt man ska skriva
              ett nytt avtal och hur det påverkar, men det är naturligtvis bättre.
            </seg>
            <seg xml:id="i-34d07ca35dd93230-0">
              Men först som sist: Ingenting i detta lagförslag försämrar situationen
              för de gömda. Däremot har vi fått rapporter från flera håll. Vi
              har fått rapporter från Socialdepartementet om att beredning pågår
              inom Regeringskansliet. Vi har fått ett löfte från migrationsministern
              om att gömdas och papperslösas utökade rätt till vård ska utredas.
              Då känner jag att det händer något med den här frågan. Jag kan
              naturligtvis inte säga om jag kommer att bli nöjd, och om Folkpartiet
              kommer att bli nöjt, men det händer något. Det hände ingenting
              under de tolv år då Socialdemokraterna regerade.
            </seg>
            <seg xml:id="i-ec00081601aef8f2-0">
              Beträffande det här förslaget i dag vill jag påstå att det är
              helt fel att säga att det skulle försämra något för de gömda och
              papperslösa. Däremot skulle det bli en viss försämring, hur stor
              är oklart men det skulle bli en försämring, för de asylsökande
              om vi följde Kalle Larssons yrkande och bara stoppade detta. Vi
              skulle leva i ett laglöst tillstånd från och med den 1 juli i
              år. Det är fakta, fru talman.
            </seg>
          </u>
          <note type="speaker" xml:id="i-84cfb557068099d7-0">
            Anf. 29 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-6">
            <seg xml:id="i-67e93e1e8168d9c9-0">
              Fru talman! Nej, det är inte fakta. Ulf Nilsson får lyssna på
              vad jag faktiskt säger. Det finns förstås en rimlig ordning om
              man behöver så lång tid på sig som det tycks för att utreda hur
              man ska kunna ge alla rätt till vård hur det nu skulle kunna vara
              något att utreda särskilt länge. Det är ju ärligt talat bara införliva
              gömda och papperslösa i den gällande hälso- och sjukvårdslagstiftningen.
              Svårare än så behöver det inte vara. Men vill man nu utreda detta
              under en månad eller två eller sex förlänger man förstås avtalet,
              och så lever ingen i ett rättslöst tillstånd. Det är fakta.
            </seg>
            <seg xml:id="i-9a7076fcf83f1d0d-0">
              Sedan säger Ulf Nilsson att det vi företräder här i dag bara
              är nej till propositionen, och så blir allting sämre. Det är inte
              alls sant det heller. Om man röstar för den reservation som Miljöpartiet
              och Vänsterpartiet gemensamt har tagit fram röstar man ju för
              nej till den här diskriminerande lagstiftningen och för att ge
              ett uppdrag åt regeringen att återkomma med ett förslag som ger
              rätt till vård på lika villkor.
            </seg>
            <seg xml:id="i-142681c56a668c11-0">
              Ulf Nilsson har ju framför sig på bordet, till och med framför
              sig i talarstolen kan jag se härifrån, det förslag som han skulle
              kunna rösta för och som verkar vara i enlighet med hans egen övertygelse.
              Det märkliga faktum har ju inträtt, fru talman, att det tycks
              finnas en majoritet i ord här i kammaren för att gömda och papperslösa
              bör få rätt till vård. Flera företrädare för andra partier har
              sagt det. Ulf Nilsson säger att han är för den rätten. Men i dag
              fattar vi ändå beslut om att de inte ska få en sådan uttalad rätt
              till vård. Det är märkligt hur diskussioner inom Regeringskansliet
              om beredning av frågor kan locka mer än att man fattar skarpa
              beslut här i Sveriges riksdag.
            </seg>
            <seg xml:id="i-f0abf071766f5b64-0">
              Låt mig ställa en sista fråga till Ulf Nilsson: Är du inte orolig
              för att Sverige till och med skulle kunna bli anmält för att man
              genom den här lagstiftningen faktiskt bryter mot de mänskliga
              rättigheterna?
            </seg>
          </u>
          <note type="speaker" xml:id="i-1c9aa805b5413e2e-0">
            Anf. 30 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-2">
            <seg xml:id="i-0fdb0962e906eb08-0">
              Fru talman! Vi fattar inte beslut i dag om att inte ge gömda
              människor rätt till vård. Vi fattar inget beslut alls som berör
              gömda och papperslösa. Det hade naturligtvis varit bra om vi hade
              kommit så långt att vi hade kunnat fatta beslut om det också,
              men vi fattar inget beslut i dag som minskar gömdas rätt till
              vård.
            </seg>
            <seg xml:id="i-0bdc62efae75b51b-0">
              Vad vi däremot kan konstatera är att för första gången på tolv
              år är vi på väg att bilda en majoritet som vill börja arbeta med
              frågan och utreda frågan om vidgad rätt för gömda och papperslösa
              till vård i Sverige. Där kommer jag, och Folkpartiet och säkert
              också många andra, att vara mycket aktiv. Målet är att se till
              att det som jag uppfattar som grundläggande mänskliga rättigheter
              blir uppfyllt.
            </seg>
            <seg xml:id="i-ba3df244a10cdd7a-0">
              Men, avslutningsvis, fru talman: För första gången på över tolv
              år fjorton år med de två senaste åren har vi en majoritet i riksdagen
              som är beredd att börja arbeta med de här frågorna. Det är mer
              än vad Kalle Larsson och hans föregångare i Vänsterpartiet lyckades
              åstadkomma i samarbete med den socialdemokratiska regeringen.
            </seg>
          </u>
          <note type="speaker" xml:id="i-710cf8adf181307c-0">
            Anf. 31 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-2e2611eb54b790f6-3">
            <seg xml:id="i-647d6042b3638560-0">
              Fru talman! Även om Folkpartiet och Ulf Nilsson kanske inte kan
              rösta ja till reservationen från Vänsterpartiet och Miljöpartiet
              tycker jag att det är märkligt att man inte kan rösta ja till
              Socialdemokraternas reservation. Där finns det ju ändå rätt mycket
              som vi socialdemokrater är överens om med Folkpartiet i denna
              fråga. Det principiella är att man gör om avtalet till en lagstiftning.
              Samtidigt säger vi båda att det innehåll som finns i lagstiftningen
              inte är tillräckligt bra. Det handlar just om vård för papperslösa.
              Det säger vi ju också i vår reservation. Det blir lite märkligt
              ibland att vi pratar om en utredning här i kammaren när vi egentligen
              inte vet speciellt mycket om den.
            </seg>
            <seg xml:id="i-7a2a0d9dc4238c76-0">
              I början var det dubbla signaler, där man tyckte sig höra att
              migrationsministern inte ville ha en utredning men att Socialdepartementet,
              Göran Hägglund, ville ha det. Så slutade det med att man ändå
              hanterade frågan på Socialdepartementet. Men det är klart att
              det ändå är önskvärt att veta när den kommer och vilka direktiv
              den kommer att innehålla. Det är som sagt också det som vår reservation
              handlar om.
            </seg>
            <seg xml:id="i-352f6bad2c3f60dc-0">
              Vi har också riktat in oss på gömda barns rättigheter till vård
              på lika villkor. Det är ju tyvärr så i dag att de gömda barn,
              eller papperslösa barn, vilkas föräldrar inte har varit med i
              en asylprocess inte får vård på samma villkor som de barn som
              är bosatta i Sverige.
            </seg>
            <seg xml:id="i-7e2c326aeb4b0faf-0">
              Jag tycker att detta är en fråga som egentligen inte behöver
              utredas speciellt mycket. Jag tycker att det är tråkigt att den
              inte finns med i det lagförslag som presenteras i dag. Jag vill
              fråga Ulf Nilsson hur det kommer sig att den inte finns med i
              lagförslaget. Kan det kanske komma ett sådant förslag tidigare,
              som garanterar alla barn i Sverige oavsett status rätten till
              lika vård? Och varför yrkar inte Ulf Nilsson och Folkpartiet bifall
              till den socialdemokratiska reservationen?
            </seg>
          </u>
          <note type="speaker" xml:id="i-ab880f1bc97feece-0">
            Anf. 32 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-3">
            <seg xml:id="i-d33fd2427c356021-0">
              Fru talman! Magdalena Streijffert och Socialdemokraterna har
              inte så många synpunkter på betänkandet. Men ni nämner detta om
              utredning om gömda barns rätt till vård.
            </seg>
            <seg xml:id="i-7f7a9140e269200c-0">
              Utskottet skriver tydligt i sitt yttrande att frågan om hälso-
              och sjukvård för alla barn som vistas i landet mer än tillfälligt
              skyndsamt måste övervägas. Utskottet förutsätter att detta beaktas
              i samband med de vidare övervägandena inom Regeringskansliet.
              Därmed får vi anse att yrkandet är besvarat.
            </seg>
            <seg xml:id="i-dab108385715f4cb-0">
              Utskottet är alltså väl medvetet om detta. Ni har en reservation,
              men utskottets majoritet har i full enighet klart och tydligt
              antagit detta yttrande och därmed uttalat att frågan om barns
              vård är viktig, inte minst när det gäller de barn som är utanför
              de klara reglerna. Detta kommer att beaktas i den utredning som
              förestår. Detta är motiveringen.
            </seg>
            <seg xml:id="i-b507fdbc984e2045-0">
              Egentligen finns det alltså ingen åsiktsskillnad mellan Magdalena
              Streijffert och utskottet när det gäller den här frågan. Som Magdalena
              Streijffert vet är det också rätt vanligt att man gör så här när
              man vet att regeringen arbetar med en fråga; man besvarar motionen,
              avstyrker den formellt och talar om att man arbetar med frågan.
            </seg>
          </u>
          <note type="speaker" xml:id="i-9246c3ca7e621ccd-0">
            Anf. 33 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-2e2611eb54b790f6-4">
            <seg xml:id="i-5ed6e0e3e4e0900f-0">
              Fru talman! Det är glädjande att höra att Ulf Nilsson och Folkpartiet
              är överens med Socialdemokraterna i frågan.
            </seg>
            <seg xml:id="i-e4ebfc8059f92872-0">
              Men jag skulle också vilja ha svar på varför denna viktiga fråga
              då inte finns med i det lagförslag vi ser här i dag. Kan det också
              vara så att man inte behöver vänta till dess att utredning som
              kommer och som vi kanske får höra mer om av migrationsministern
              är klar? Det här är en fråga som kanske inte behöver utredas speciellt
              länge. Den borde kunna komma skyndsamt på riksdagens bord, kanske
              innan dess att utredningen är klar. Anser Ulf Nilsson att det
              är möjligt? Och varför finns inte detta med i lagförslaget i dag?
            </seg>
          </u>
          <note type="speaker" xml:id="i-a84413774dc01c96-0">
            Anf. 34 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-4">
            <seg xml:id="i-7d7466c7ac721d22-0">
              Fru talman! Som jag har sagt är lagförslaget i dag en formell
              omskrivning av det avtal som har funnits i flera år och som alltså
              måste ha ingåtts under den socialdemokratiska regeringen. Det
              är inga ändringar. Det är bara det att det ställs i lag i stället
              för i avtal. Man har bara skrivit över avtalet helt och hållet
              och gjort om det till lagparagrafer. Det har inte blivit någon
              saklig skillnad.
            </seg>
            <seg xml:id="i-07aeb62a6b11d1b8-0">
              Jag kan naturligtvis hålla med Magdalena Streijffert att det
              är angeläget att inte minst barnens situation löses så snart som
              möjligt. Men jag kan inte nu avgöra om det sker bäst i arbetet
              med hela översynen av gömdas situation eller om det ska lyftas
              ut speciellt. Det får vi återkomma till. Vi får nöja oss med att
              utskottet i alla fall har instämt i att detta är en mycket angelägen
              fråga som bör lösas så snart som möjligt.
            </seg>
          </u>
          <note type="speaker" xml:id="i-3bf036b76c89cede-0">
            Anf. 35 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-5">
            <seg xml:id="i-ebbcf15954d0329f-0">
              Fru talman! Jag har suttit här och lyssnat, och jag undrar vad
              det är för blå dunster som Ulf Nilsson försöker slå i oss som
              lyssnar.
            </seg>
            <seg xml:id="i-a9d1aad399941a53-0">
              Det avtal som fanns förut är inte bra; det tror jag att vi är
              ganska överens om. Innehållet i det avtalet är inte bra om man
              värnar alla människors lika rätt.
            </seg>
            <seg xml:id="i-874f5289c071030c-0">
              EU-direktivet är ju miniminormer, Ulf Nilsson! Varför då göra
              den dåliga överenskommelse som har funnits tidigare till lag?
              Ingenting i detta lagförslag förbättrar situationen för de papperslösa.
              Ulf Nilsson pratade om att ingenting gör det sämre. Men det finns
              inte heller någonting som förbättrar situationen för de papperslösa.
            </seg>
            <seg xml:id="i-d6853317a4ceed74-0">
              Ulf Nilsson säger att sjukvård är en mänsklig rättighet och att
              det är viktigt. Hur kan då Ulf Nilsson släppa fram lagförslaget?
              Vad är det för blå dunster du försöker slå i oss när du säger
              att det är en mänsklig rättighet samtidigt som du tycker att man
              ska rösta för det här?
            </seg>
            <seg xml:id="i-b3e63f015d1fe3d5-0">
              Miljöpartiets och Vänsterns reservation innebär att vi kräver
              av regeringen att den kommer tillbaka med ett lagförslag med ett
              bra innehåll. Det är inte alls som Ulf Nilsson försöker påstå
              att vår reservation skulle göra att det blir avtalslöst och att
              ingenting händer. Det är just det vi kräver av regeringen; den
              ska komma tillbaka med ett lagförslag som har ett bra innehåll.
              Eller tycker också Ulf Nilsson att sjukvård ska vara en del av
              migrationspolitiken?
            </seg>
          </u>
          <note type="speaker" xml:id="i-20449e229cf8e966-0">
            Anf. 36 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-5">
            <seg xml:id="i-1786819afc35801b-0">
              Fru talman! Jag tror att jag har deklarerat min grundsyn. Alla
              människor som vistas i landet, även de som vistas här olagligt,
              ska ha rätt till subventionerad sjukvård.
            </seg>
            <seg xml:id="i-47b3e5dc2677d703-0">
              Men jag instämmer naturligtvis i att ett ordentligt utredningsarbete
              måste göras. Det har jag hört även vänsterpartister och miljöpartister
              i olika sammanhang instämma i. Det krävs ett omfattande utredningsarbete
              när man ska införa regler och göra överenskommelser om människor
              som egentligen inte har rätt att vistas här. Det är ingenting
              man bara skakar fram på en vecka, utan det behövs ett rejält utredningsarbete.
              Där är Folkpartiets ställning alldeles solklar, och det hoppas
              jag har framgått.
            </seg>
            <seg xml:id="i-6875ec731bd3b25e-0">
              Jag upprepar detta en gång till: Det är sant som Gunvor G Ericson
              säger att ingenting förbättras för de papperslösa med detta lagförslag.
              Ingenting försämras heller; förslaget handlar inte om det. Vi
              kan beklaga det, men det handlar inte om det. Detta är någonting
              som är berett redan i den gamla regeringen till följd av EU:s
              direktiv.
            </seg>
            <seg xml:id="i-7c83f761204e5b5a-0">
              Jag upprepar det jag sade till Kalle Larsson. För första gången
              på många år ser vi ut att vara på väg mot en majoritet i riksdagen
              som vill arbeta med att se över frågorna med gömdas rätt till
              vård. Vi har uttalanden från migrationsministern, som får tala
              för sig själv när han kommer. Det finns en artikel i dag som handlar
              om att en utredning av dessa frågor ska tillsättas. Jag är naturligtvis
              inte nöjd, men jag tycker att vi har kommit ganska långt i frågan.
            </seg>
          </u>
          <note type="speaker" xml:id="i-873751e0efc50f1e-0">
            Anf. 37 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-6">
            <seg xml:id="i-3e210b68cb8904b5-0">
              Fru talman! Jag kan inte förstå hur man kan tycka att ett dåligt
              avtal som blir lag kan vara bra. Jag kan inte se det som en framgång.
              Det får stå för Ulf Nilsson.
            </seg>
            <seg xml:id="i-f14a92c65e015358-0">
              Lagförslaget har inte kommit fram på en vecka. Jag inser också
              att det kräver en hel del förberedelsearbete om man ska ta fram
              ett bra lagförslag. Jag skulle önska att Ulf Nilsson och hans
              partikolleger hade lyssnat på alla de människor som var på hearingen
              och som talade om lagrådsremissen som föranledde propositionen.
              Man borde ha lyssnat på dem, kastat lagförslaget i papperskorgen
              och börjat om från början så att man hade kunnat få en heltäckande
              lagstiftning som tar hänsyn till människors individuella behov
              av sjukvård. Det ska inte göras utifrån var man råkar vara född
              eller vilket medborgarskap man råkar ha. Alla människor ska ha
              rätt till hälso- och sjukvård som en del av de mänskliga rättigheterna.
              Hälsa är en mänsklig rättighet.
            </seg>
            <seg xml:id="i-0a97101789e5fc45-0">
              Det här lagförslaget gör inte situationen bättre. Jag vädjar
              till Ulf Nilsson och hans partikolleger: Rösta inte igenom det
              här! Se till att vi får en press på regeringen att komma tillbaka
              med ett bättre lagförslag som också omfattar de papperslösa! Det
              som nu sägs är att vi kanske kommer tillbaka i höst. Men det vet
              vi ingenting om. Är inte en lag ändå starkare än ett avtal, Ulf
              Nilsson?
            </seg>
          </u>
          <note type="speaker" xml:id="i-b96a63cbde66a5bf-0">
            Anf. 38 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-6">
            <seg xml:id="i-1e1a365e5acfcbf8-0">
              Fru talman! Jag är ingen jurist, men uppenbarligen är en lag
              starkare än ett avtal. Det är bland annat därför det i EU-direktivet
              hävdas att det för de asylsökandes skull är bättre med en lag.
            </seg>
            <seg xml:id="i-b2e3f535db3d1ca2-0">
              Men lagen säger ingenting om minskade rättigheter för de gömda.
              Det har vi sagt flera gånger nu. Lagförslaget medför en tydligare
              rätt för de asylsökande, men det blir ingen förändring för dem
              som är gömda.
            </seg>
            <seg xml:id="i-b243cd119c3432c7-0">
              Jag skulle kunna förstå Miljöpartiet om ni hade föreslagit att
              regeringen ska komma tillbaka med vissa förslag och i största
              allmänhet varit irriterade över att det går för långsamt. Det
              är man ju ofta i opposition. Men jag menar att det nu verkligen
              pågår ett arbete inom Regeringskansliet som jag ser fram emot
              med förhoppning. Men nu föreslår ni att man ska rösta för att
              helt enkelt bara stoppa detta lagförslag, som klargör asylsökandes
              rättigheter och gör dem tydligare än i dag. Jag kan inte se att
              någon vinner på det. Risken är att de asylsökande skulle förlora
              på det. Jag vidhåller att det är ganska ansvarslöst av Vänsterpartiet
              och Miljöpartiet att göra det så enkelt för sig att man vill avslå
              hela propositionen.
            </seg>
            <seg xml:id="i-345aa68901e8aec8-0">
              Jag hoppas också att Gunvor G Ericson och andra kan vara med
              i diskussionerna när det så småningom blir ett resultat av de
              beredningar och utredningar som regeringen nu aviserar när det
              gäller gömda och papperslösa.
            </seg>
          </u>
          <note type="speaker" xml:id="i-3d2fab4df266a78b-0">
            Anf. 39 LARS GUSTAFSSON (kd):
          </note>
          <u who="lars_gustafsson_16707e" xml:id="i-cab6377c9cfc74bc-0">
            <seg xml:id="i-8d56b34193691464-0">
              Fru talman! Utskottsledamöter och alla tålmodiga lyssnare! Debatter
              som rör utskottsbetänkanden med anledning av propositioner brukar
              handla om tre saker. De brukar handla om själva sakfrågan, de
              brukar handla om frågor runt omkring och de brukar handla om det
              som det över huvud taget inte handlar om. Utskottet har en viss
              tradition att uppfylla alla tre kriterierna och har inte heller
              frångått sin vana denna gång.
            </seg>
            <seg xml:id="i-0756a73db6fbe3c0-0">
              Fru talman! Betänkandet handlar, som vi har hört upprepas här,
              om att lagreglera ett gällande avtal mellan stat och landsting
              om vård för asylsökande. Ett viktigt skäl att göra detta är att
              det stärker gällande avtal. Ett annat vägande skäl är att Sverige
              enligt EU är ålagda att i lag reglera avtalet. Det är alltså viktigt
              att förslaget i betänkandet får majoritet i kammaren.
            </seg>
            <seg xml:id="i-cb23249c76908a0b-0">
              Konsekvenserna av att rösta emot förslaget är att något avtal
              om vård för asylsökande inte existerar efter den 1 juli, vilket
              vore mycket olyckligt. Dessutom riskerar vi att få en stämning
              från EU-kommissionen som ytterligare försvårar situationen.
            </seg>
            <seg xml:id="i-3403fcbc760c5d1b-0">
              De som värnar att asylsökande får fortsatt vård bör givetvis
              stödja förslaget i betänkandet. De partier som dessutom arbetar
              för vård för övriga grupper, till exempel papperslösa och gömda
              personer, bör därutöver yrka på ett tillkännagivande i denna del.
              Tyvärr väljer man inte att följa detta logiska och pragmatiska
              tillvägagångssätt även om vi får höra här att det skulle vara
              en smal sak.
            </seg>
            <seg xml:id="i-db2120c1c7796593-0">
              Fru talman! När det gäller vård för så kallade papperslösa eller
              gömda människor har Kristdemokraterna varit mycket tydliga hela
              tiden. Vi anser att människor som finns i vårt land, oavsett orsak
              eller grund, har en legitim rätt till vård när så behövs. Vårt
              ställningstagande bygger på principen om mänskliga rättigheter
              och andra relaterade konventioner som Sverige undertecknat.
            </seg>
            <seg xml:id="i-386622b88b69464b-0">
              Ibland uppstår emellertid intressekonflikter mellan medborgerliga
              och mänskliga rättigheter. Medborgerliga rättigheter är knutna
              till medborgarskap medan mänskliga rättigheter är knutna till
              individen. Medborgerliga rättigheter är nationellt betingade och
              mänskliga rättigheter är universella och följer alltså människan
              oavsett var hon eller han vistas. Som en följd av detta anser
              vi att vård är en mänsklig rättighet, rättighet till liv som det
              också heter, som väger tyngre än andra rättigheter. Därför måste
              vård omfatta personer som finns i vårt land. Vi gläds åt och tycker
              att det är bra att landsting och regioner går före och banar väg
              på detta område när man beslutar om en policy som innebär att
              alla får ta del av vården.
            </seg>
            <seg xml:id="i-55f60e7fe0588850-0">
              Självfallet måste denna fråga utredas för att kunna regleras
              på ett korrekt sätt. Flera frågeställningar måste lösas och avvägas.
              Det gäller alltifrån praktiska till ekonomiska frågor. Jag skulle
              kunna räkna upp några som jag ser redan nu.
            </seg>
            <seg xml:id="i-12e26238d573ae47-0">
              Nu ankommer det på regeringen att tillsätta utredningen och återkomma
              med förslag till riksdagen, vilket också relateras till i betänkandet.
              Det är min förhoppning att detta kommer att göras med skyndsamhet
              framöver.
            </seg>
          </u>
          <note xml:id="i-11e37537cb01a976-0">
            Fru talman! Med detta yrkar jag bifall till förslaget i betänkandet
            och avslag på reservationerna.
          </note>
          <note type="speaker" xml:id="i-a4eb89867c0affdc-0">
            Anf. 40 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-2e2611eb54b790f6-5">
            <seg xml:id="i-568008277a497941-0">
              Fru talman! Med risk för att upprepa det som har sagts tidigare
              vill jag säga att vi socialdemokrater i princip instämmer i att
              det avtal som finns mellan staten och kommuner och landsting ska
              bli en lagstiftning. Det är viktigt att det blir en lagstiftning
              om dessa rättigheter för asylsökande.
            </seg>
            <seg xml:id="i-9ba828cedf321e5f-0">
              Men vi är, precis som Kristdemokraterna, inte nöjda med själva
              innehållet. Vi är också överens om att det är viktigt att man
              har en utredning som gör vissa konsekvensanalyser som besvarar
              ett antal frågeställningar innan man fattar beslut, precis som
              Lars Gustafsson tog upp i sitt anförande.
            </seg>
            <seg xml:id="i-bd619ceabd824a5e-0">
              I vår reservation tar vi upp de gömda eller papperslösa barnen.
              Alla barn i Sverige får inte vård på lika villkor. Jag tycker
              att det är en oerhört viktig fråga, och jag vill inte vänta tills
              den här utredningen blir klar och vi får ett sådant förslag till
              riksdagen. Jag tycker att det är en ganska enkel fråga. Man skulle
              kanske ha kunnat ha med den i det lagförslag som finns i dag.
              Och om inte det går kanske vi kan ta ut den frågan och skyndsamt
              komma till riksdagen med den. Jag vet att det finns en text om
              detta, men jag vill ändå skicka med det. Jag vill fråga Lars Gustafsson
              om det kommer att ske.
            </seg>
          </u>
          <note type="speaker" xml:id="i-71d34927e8bf9a02-0">
            Anf. 41 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-cab6377c9cfc74bc-1">
            <seg xml:id="i-330a0fd8f8f4ccce-0">
              Fru talman! Man behöver inte vänta på att en utredning blir fullständigt
              färdig. Den kan faktiskt tas i steg. Jag förväntar mig att regeringen
              tittar på om det finns vissa delar som kan införas snabbare än
              andra. Jag tycker att det är en så enkel fråga. Jag är väldigt
              glad att Magdalena Streijffert nu är med på att utreda så att
              vi kan avveckla alla de underjordiska vårdcentraler som har bildats
              under det senaste årtiondet.
            </seg>
          </u>
          <note type="speaker" xml:id="i-267a377892255436-0">
            Anf. 42 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-2e2611eb54b790f6-6">
            <seg xml:id="i-00e188dd96f42f2d-0">
              Fru talman! Det här är en fråga som naturligtvis väcker mycket
              känslor. Det är viktigt att de människor som finns i Sverige får
              den vård och hjälp och det stöd de behöver.
            </seg>
            <seg xml:id="i-1bf3cf5e7796b67a-0">
              I vår reservation tar vi upp, och det gjorde jag också i mitt
              anförande, de hälsoundersökningar som landstingen har skyldighet
              att erbjuda asylsökande. Tyvärr är det väldigt få som gör den.
              Det är endast 12 procent enligt vissa rapporter. I det lagförslag
              som nu finns ändrar man inte detta. Vi socialdemokrater tycker
              att det är viktigt att man gör den obligatorisk för dem som inte
              motsätter sig detta. Det handlar om människor som kommer hit och
              som mår väldigt dåligt. De har tvingats lämna sitt land, sin familj
              och allt de äger. Man har rest långt och varit med om oerhört
              traumatiska upplevelser. Det är en möjlighet för de här människorna
              att snabbt kunna få hjälp och stöd.
            </seg>
            <seg xml:id="i-b30ad730915ecaa5-0">
              Jag undrar vad som är orsaken till att man inte tycker detta.
              Det är ju precis vad EU-direktivet faktiskt säger. Om vi gör det
              obligatoriskt kanske fler människor kan få hjälp snabbare.
            </seg>
          </u>
          <note type="speaker" xml:id="i-4f602321c1f20e9d-0">
            Anf. 43 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-cab6377c9cfc74bc-2">
            <seg xml:id="i-42eb2d6448423b41-0">
              Fru talman! Som jag ser det är det myndigheterna som har ett
              ansvar att följa upp verksamheterna. Jag förväntar mig givetvis
              att exempelvis Socialstyrelsen ser till att man uppfyller de krav
              man har. Det finns ju faktiskt krav på att erbjuda hälsoundersökningar
              redan när man söker asyl. Jag förväntar mig givetvis att det sker.
            </seg>
            <seg xml:id="i-f545d193ebd22329-0">
              Sedan vet jag att det kan vara svårt för människor som kommer
              hit att ta det här steget och göra detta. Det finns en massa kulturella
              orsaker till detta. Jag tycker att man ska uppmana dem till det,
              men jag är lite försiktig med att tvinga människor. Jag vet, och
              det har vi sett i en del tv-program, att det till och med kan
              vara svårt att få människor att ta emot den vård som de behöver
              trots läkarens rekommendationer. Jag tycker inte att man ska tvinga
              människor, men Socialstyrelsen och andra kan ju se över och låta
              landstingen följa upp hur hälsoundersökningar ges. Det tycker
              jag är rimligt, och jag förväntar mig att det görs.
            </seg>
          </u>
          <note type="speaker" xml:id="i-1afddf7fbebcb2b9-0">
            Anf. 44 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-7">
            <seg xml:id="i-af83d15b2548e79c-0">
              Fru talman! Låt mig inleda med ett citat: I Sverige ser vi det
              som självklart att få adekvat vård när vi är i behov av det. Men
              det finns en grupp som i dag saknar denna självklara rätt: gömda
              flyktingar. Gömda flyktingar bär på en ständig rädsla för att
              söka vård, även när det är akut. Orsaken till detta är risken
              för att nekas vård, de oöverstigliga kostnaderna, kravet på förskottsbetalning
              och risken för att bli angivna och därmed utvisade. Ingen ska
              behöva känna denna oro när man befinner sig i en svår situation,
              allra minst de som redan har svåra upplevelser bakom sig.
            </seg>
            <seg xml:id="i-d4fe3b874a5655e0-0">
              Jag kunde inte ha sagt det bättre själv, och ändå är det här
              hämtat från en rapport som Lars Gustafsson för knappt ett år sedan
              lade fram i den allmänna debatten tillsammans med ett par av sina
              kolleger. Rapporten heter Rätt till sjukvård även för gömda .
            </seg>
            <seg xml:id="i-feb2c2a12ca8fc87-0">
              Nu står Lars Gustafsson här i färd med att inte genomföra något
              av det han skriver om i rapporten. I stället kommer han att rösta
              för ett förslag som diskriminerar den grupp som han i rapporten
              för ett år sedan ville värna och ge rättigheter.
            </seg>
            <seg xml:id="i-6bd141a400dcd998-0">
              Jag vet att Lars Gustafsson inte vill att vi diskuterar frågan
              om rätten för gömda och papperslösa att få vård. Men nu är det
              ytterst inte Lars Gustafsson utan vi gemensamt som avgör vilka
              diskussioner och debatter vi kan ha här i kammaren. Därför måste
              jag få fråga Lars Gustafsson en sak. I dag har Lars Gustafsson
              ett val att göra.
            </seg>
            <seg xml:id="i-744dd0661c31fd67-0">
              Antingen kan han välja att rösta för ett lagförslag som diskriminerar
              gömda och papperslösa som han vill värna och inte ha några garantier
              för att frågan kommer att återkomma på annat sätt, eller så kan
              han välja att rösta nej till det här förslaget och i stället ge
              regeringen i uppdrag att återkomma med precis det han i den här
              rapporten och i andra sammanhang säger att han vill ska genomföras.
              Hur kan det vara en svår fråga för Lars Gustafsson?
            </seg>
          </u>
          <note type="speaker" xml:id="i-fc05fa09b2702b9c-0">
            Anf. 45 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-cab6377c9cfc74bc-3">
            <seg xml:id="i-7e164cca661523ed-0">
              Fru talman! Till att börja med måste jag säga att jag tyckte
              att det lät väldigt välformulerat! Sedan kom jag på att det var
              jag själv som hade skrivit det. Nåväl.
            </seg>
            <seg xml:id="i-9e0455d487d57f1f-0">
              Jag ser politik som ett vägbygge. Ett vägbygge innebär att man
              får ta bit för bit. I motsats till Vänsterpartiet tycker jag att
              det är bra att man fixar den första biten av vägen, och sedan
              fortsätter man med nästa, medan ni föreslår att man kör på den
              knaggliga vägen hela vägen ut. Där har jag en annan uppfattning.
            </seg>
            <seg xml:id="i-61e11bb7adcaf888-0">
              Det här förslaget stärker de asylsökandes rättigheter och permanentar
              på sätt och vis deras möjligheter. Nästa steg är nästa fråga som
              ska utredas. Det hade varit mycket klyftigare, tycker jag i alla
              fall, vilket jag sade i mitt inledningsanförande, att man hade
              varit pragmatisk och yrkat på att utskottet skulle ta ett initiativ
              i denna del samtidigt som man hade stött att dessa grupper säkras
              när det gäller vården.
            </seg>
            <seg xml:id="i-3cd02e74b8580d55-0">
              Jag kan inte förstå hur man väljer att i stället dra i långbänk
              och dra ut på saker och ting, som Vänsterpartiet tillsammans med
              Miljöpartiet gör, om det inte är så att det har en sorts politiskt
              signalvärde för Kalle Larsson och det ska verka mer drivande,
              mer ambitiöst eller mer humant än vad jag som kristdemokrat är.
            </seg>
          </u>
          <note type="speaker" xml:id="i-2394ea0cebd27e04-0">
            Anf. 46 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-8">
            <seg xml:id="i-66a4b9a69da62f00-0">
              Herr talman! Jag vet inte hur långt man ska använda sådana här
              bilder i den politiska debatten, men när Lars Gustafsson jämför
              det som i dag diskuteras med ett vägbygge är det lätt att föreställa
              sig att den väg som han tillsammans med allianskollegerna och
              i stor utsträckning också Socialdemokraterna just nu håller på
              att bygga är en väg som leder rakt utför stupet för gömda och
              papperslösa.
            </seg>
            <seg xml:id="i-1c2ae737ce097c16-0">
              De diskrimineras ju i den lag ni föreslår. De är ju inte upptagna
              i lagstiftningen. Här stiftar ni en lag som handlar om asylsökandes
              med fleras rätt till vård, och så tar man inte upp frågan om gömda
              och papperslösa.
            </seg>
            <seg xml:id="i-6c68d71cbd9f6f5e-0">
              Jag vidhåller att Lars Gustafsson har ett val att göra. Antingen
              röstar han för en diskriminerande lagstiftning i dag utan några
              som helst garantier för att det återkommer förslag som ens går
              i den riktning som Lars Gustafsson vill påstår sig vilja eller
              också väljer han att i dag avvisa den lagen och ge regeringen
              i uppdrag att återkomma med det som Lars Gustafsson påstår att
              han vill och som vi i Vänstern och Miljöpartiet i dag har föreslagit.
            </seg>
            <seg xml:id="i-c60323c289f3e91d-0">
              Jag är helt på det klara med att det här är en svår fråga för
              Lars Gustafsson. Jag tror nämligen att han menar det som han själv
              har skrivit i den här rapporten. Jag tror att en mängd kristdemokrater
              runt om i landet har samma uppfattning. Det gäller säkert många
              folkpartister, en och annan moderat och kanske rent av någon centerpartist.
              Många socialdemokrater det är jag övertygad om vill ge rätt till
              vård för gömda och papperslösa.
            </seg>
            <seg xml:id="i-05d4c81fc7060b15-0">
              Men varför då stadfästa i lag i dag en diskriminerande ordning
              och inte helt enkelt ge regeringen i uppdrag att återkomma med
              det som en majoritet av ledamöterna här i kammaren talar sig så
              varma för?
            </seg>
          </u>
          <note type="speaker" xml:id="i-a2f72994ed8c4c5e-0">
            Anf. 47 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-cab6377c9cfc74bc-4">
            <seg xml:id="i-6d08cdfca486ba44-0">
              Herr talman! Till att börja med vill jag upplysa om att jag alltid
              menar vad jag säger i den här kammaren.
            </seg>
            <seg xml:id="i-88b9c98e9f96d8fd-0">
              Vad gäller liknelsen med vägen kan man säga att vi för närvarande
              har en leasad bygata som vi nu permanentar och bygger om. Jag
              tycker att det är tråkigt att Kalle Larsson inte väljer att se
              det positiva i detta.
            </seg>
            <seg xml:id="i-978147aad7ba2a0b-0">
              Det är klart att vi står bakom rapporten. Vi har vägt de här
              frågorna fram och tillbaka, som jag sade i mitt inledningsanförande.
              Det finns olika saker som väger mot varandra.
            </seg>
            <seg xml:id="i-1ad130041185b8c3-0">
              När man säger att vårdfrågor är en sak som är separat från annat
              stämmer det tyvärr inte, för det är en lång rad frågor som hänger
              ihop. Det ser vi även på Vänsterpartiets motioner om migration.
              Det finns flera saker som ni tar upp eftersom de påverkar varandra
              både när det gäller arbetstillfällen, hälsotillstånd och vård.
              De är delvis integrerade.
            </seg>
            <seg xml:id="i-542f9d8960e88ebd-0">
              Men vad gäller frågan om mänskliga rättigheter och rätten till
              liv gäller att alla har rätt till vård. Oavsett om de skulle befinna
              sig här kriminellt har de faktiskt rätt till detta. Jag tror faktiskt
              att det är så vårt rättssystem fungerar. Det gäller även andra
              rättigheter, inte bara vård. Det gäller även juridiska rättigheter.
            </seg>
          </u>
          <note type="speaker" xml:id="i-2cf70cc680b95877-0">
            Anf. 48 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-7">
            <seg xml:id="i-18f578bc831d5a39-0">
              Herr talman! Lars Gustafsson sade att man är ålagd i lag att
              reglera asylsökandes rätt till hälso- och sjukvård. Men med den
              här lagen accepterar Kristdemokraterna att man gör skillnad på
              olika människor. Det är sant att vi visst måste ha en lag enligt
              EU:s direktiv, men det är krav på en minimilag. Man kan gå längre
              än det lagförslag vi nu har att ta ställning till.
            </seg>
            <seg xml:id="i-bf20bb50c25d310f-0">
              Lars Gustafsson pratade också om en stämning från EU och att
              det kan komma att förvärra situationen. Ja, men vem förvärrar
              det för? Förvärrar det för regeringen eller för de papperslösa?
            </seg>
            <seg xml:id="i-f34e17790016effc-0">
              Lars Gustafsson talade vidare om en intressekonflikt mellan medborgerliga
              rättigheter och mänskliga rättigheter. Det var bra att Lars Gustafsson
              sade att vård väger tyngre. Men hur är det då med regeringens
              politik, med rätten för gömda barn till skolgång och med rätten
              för gömda barn som har föräldrar som inte har sökt asyl? Har de
              ingen rätt till sjukvård? Det är ju vad det här lagförslaget faktiskt
              innebär.
            </seg>
            <seg xml:id="i-309a5a565d17101d-0">
              Med detta lagförslag kommer inte rädslan att minska för kvinnor,
              till exempel den kvinna jag berättade om i mitt anförande. Paniken
              lyste ur ögonen på henne när hon besökte akutmottagningen den
              där gången. Det blir inte lättare för flyktingar och papperslösa.
            </seg>
            <seg xml:id="i-b942a08767d98284-0">
              I sista inlägget i förra replikskiftet gjorde Lars Gustafsson
              mig ganska mörkrädd när han lät påskina att man ändå har en viss
              del av sjukvård i migrationspolitiken eller tvärtom. Då måste
              jag fråga än en gång: Ska rätt till sjukvård vara en del av migrationspolitiken?
            </seg>
          </u>
          <note type="speaker" xml:id="i-2841e7b6df0a4ebf-0">
            Anf. 49 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-cab6377c9cfc74bc-5">
            <seg xml:id="i-439ad63e2d6b1f5f-0">
              Herr talman! Beträffande det sista råder nog ett missförstånd,
              Gunvor G Ericson. Jag talade om att alla politikområden hänger
              ihop. Det kommer vi inte ifrån. Människor som inte kan återvända
              till sina hem finns i Sverige. Vore det inte så hade de återvänt.
              Det innebär alltså att det hänger ihop.
            </seg>
            <seg xml:id="i-6a4a7d9e36e4e3be-0">
              Jag sade att när det gäller att väga saker och ting det kan vi
              kontrollera i protokollet sedan väger sjukvården tyngre än andra
              rättigheter eftersom det är en mänsklig rättighet.
            </seg>
            <seg xml:id="i-a97b419acfb0442d-0">
              Det är mycket märkligt att man nu talar om hur förfärligt ett
              avtal har varit som man inte har arbetat för att bryta upp. Nu
              när vi reglerar detta i lag, vilket stärker dem som lagen omfattar,
              är det förfärligt. Vi har ju samtidigt inte sagt att vi struntar
              i resten. Vi har tvärtom sagt att vi fortsätter med den frågan.
              Vi tar steg för steg.
            </seg>
            <seg xml:id="i-78cb385281b44aee-0">
              Jag kan inte se att det är negativt. Jag kan inte för egen del
              inbilla mig att detta skulle vara ett steg tillbaka. Det måste
              ju vara ett steg framåt.
            </seg>
            <seg xml:id="i-51496d82eafb235b-0">
              Jag kan förstå att man politiskt använder retoriken, men jag
              köper inte riktigt det. Jag är övertygad om därför kommer jag
              att rösta ja på den här punkten att det kommer att lagstadgas
              för dem som i dag har rätten. Sedan innebär det inte att övriga
              grupper inte är beaktansvärda. De kommer också att omfattas framöver.
              Givetvis kommer varje grupp som enkelt kan införas i lagstiftningen
              också enkelt att i denna kammare kunna föreslås omfattas av denna
              lagstiftning. Jag ser detta positivt.
            </seg>
          </u>
          <note type="speaker" xml:id="i-2c9c17a968aff293-0">
            Anf. 50 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-8">
            <seg xml:id="i-dec290a7614e2e20-0">
              Herr talman! Lars Gustafsson tar upp att det hänger ihop. För
              mig är det skillnad på sjukvårdspolitik och migrationspolitik.
              Miljöpartiet har länge jobbat för att människor som finns i vårt
              land ska ha bättre rättigheter. Gustav Fridolin, som var min företrädare
              i riksdagen förra mandatperioden och som jobbade väldigt mycket
              med de här frågorna, kämpade och fick med övriga partier i det
              dåvarande regeringssamarbetet om förbättringar.
            </seg>
            <seg xml:id="i-477fb108c27ae921-0">
              Vi har inte nått ända fram, men hur man kan säga att Miljöpartiet
              inte har jobbat för frågan förstår jag inte. Miljöpartiet har
              verkligen jobbat för att de papperslösa ska få rättigheter, och
              rättigheter innebär också rätt till hälso- och sjukvård.
            </seg>
            <seg xml:id="i-9b51a5184aed5203-0">
              När det gäller frågan om att ta ett steg i taget diskuterade
              vi lagrådsremissen i februari. Det kom förödande kritik från de
              remissinstanser som var representerade där. Lars Gustafsson kan
              inte ha undgått att höra kritiken från Paul Hunt från FN. Jag
              förstår inte hur det hänger ihop med etik och moral att man kan
              rösta för ett förslag som innebär att de papperslösa utesluts.
            </seg>
            <seg xml:id="i-ca735da04c41dd97-0">
              Jag vädjar om att rösta med hjärtat när vi i dag ska ta ställning
              till lagförslaget.
            </seg>
          </u>
          <note type="speaker" xml:id="i-102f47684810a39f-0">
            Anf. 51 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-cab6377c9cfc74bc-6">
            <seg xml:id="i-24a1fe59c3f5bd04-0">
              Herr talman! Jag vädjar om att man röstar med hjärnan.
            </seg>
            <seg xml:id="i-b2cf4032f9f287f4-0">
              Jag har aldrig talat om Miljöpartiets politik i sammanhanget.
              Jag har endast talat om hur ni konkret lagt fram förslaget i det
              betänkande som vi nu debatterar. Jag kan inte förstå att ett steg
              i taget vore fel. Vi har aldrig sagt att frågan om vård är något
              separat. Man kan hamna i en situation då man har behov av vård.
              Det är fråga om en sammanhängande politik, och vi har skyldighet
              att hjälpa människor. Därför har Sverige ett humanitärt sätt att
              ta emot kvotflyktingar, och vi tar emot fler än vad andra gör.
            </seg>
            <seg xml:id="i-50856bdd0d058661-0">
              Jag tycker alltså att vi gör ett ganska bra arbete. Det innebär
              dock inte att jag är nöjd med allting. Tyvärr fick vårt parti
              inte 51 procent i valet. Vi siktar på att få det i nästa val,
              och då ska vi genomföra den politik vi tänkt oss.
            </seg>
          </u>
          <note type="speaker" xml:id="i-14769a91312a0f7d-0">
            Anf. 52 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-21deeb29ef5f0316-0">
            <seg xml:id="i-0ee70043cb7ac610-0">
              Herr talman! I dag har riksdagen att behandla regeringens förslag
              om en ny lag om hälso- och sjukvård åt asylsökande med flera.
              Inte endast i kammaren i dag utan även i medierna har det under
              den senaste tiden förts en intensiv debatt om detta lagförslag.
              Tyvärr har den i stor utsträckning kommit att handla om andra
              frågor än de som behandlas i propositionen, och mot bakgrund av
              debattens innehåll är det viktigt för mig att reda ut varför det
              är angeläget att förslaget genomförs, vad förslaget handlar om
              och kanske särskilt vad förslaget inte handlar om.
            </seg>
            <seg xml:id="i-326ec032ba7b1a4e-0">
              Lagen om hälso- och sjukvård åt asylsökande lagfäster de möjligheter
              till hälso- och sjukvård som asylsökande med flera redan i dag
              har enligt särskilda överenskommelser. Vi har i Sverige en hälso-
              och sjukvårdslag respektive en tandvårdslag som reglerar landstingens
              skyldigheter att erbjuda hälso- och sjukvård respektive tandvård.
              Regleringen avser såväl personer som bor inom landstinget som
              personer som endast mer tillfälligt vistas inom landstinget. För
              asylsökande och andra som inte kan anses vara bosatta avser landstingets
              skyldighet enligt dessa lagar endast omedelbara insatser.
            </seg>
            <seg xml:id="i-40dbbc6ee4ddea7f-0">
              Riksdagen har emellertid långt tidigare fattat beslut om att
              asylsökande ska erbjudas vård därutöver. Dessa beslut innebär
              till exempel att asylsökande barn ska erbjudas samma hälso- och
              sjukvård som barn som är bosatta i Sverige. Riksdagens beslut
              i dessa frågor har kommit till uttryck dels genom överenskommelser
              mellan staten och Sveriges Kommuner och Landsting, dels i olika
              förordningsbestämmelser om statlig ersättning och vårdavgifter.
              Vi har alltså i dag en ordning där asylsökande i praktiken med
              stöd av överenskommelser och bestämmelser om statlig ersättning
              erbjuds vård i en omfattning som går långt utöver de skyldigheter
              som anges i lagen.
            </seg>
            <seg xml:id="i-7f1d08b831ae2d9d-0">
              Utredningen om mottagandevillkor för asylsökande hade bland annat
              i uppdrag att analysera hur möjligheterna till hälso- och sjukvård
              för asylsökande i Sverige förhåller sig till bestämmelserna om
              hälso- och sjukvård i EG-direktivet om mottagande av asylsökande.
              Utredningen kom fram till att asylsökande i praktiken i allt väsentligt
              får hälso- och sjukvård i den omfattning som de har rätt till
              enligt överenskommelserna samt att omfattningen är i överensstämmelse
              med EG-direktivet.
            </seg>
            <seg xml:id="i-7989e3a8279263e7-0">
              Som utredningen vidare konstaterat innebär den gällande ordningen
              i vissa avseenden betydligt längre gående åtaganden än vad direktivet
              kräver. Till skillnad från vad direktivet anger upphör till exempel
              inte de förmåner som gäller vid mottagandet när asylansökan slutligt
              är avgjord, utan dessa fortsätter i princip vid ett avslagsbeslut
              att utgå till dess att utlänningen i fråga lämnat landet.
            </seg>
            <seg xml:id="i-a81e4f786fb42e15-0">
              Regeringens utgångspunkt har i detta lagstiftningsärende varit
              att berörda utlänningar ska få hälso- och sjukvård samt tandvård
              i den omfattning som riksdagen tidigare beslutat om och som anges
              i de befintliga överenskommelserna mellan staten och Sveriges
              Kommuner och Landsting.
            </seg>
            <seg xml:id="i-54512ccd649bd280-0">
              Det är utifrån kommunalrättsliga aspekter viktigt att landstingets
              skyldigheter att erbjuda hälso- och sjukvård fullständigt regleras
              i lag. Enligt grundlagen regeringsformen ska skyldigheter för
              kommuner och landsting anges i lagen. I kommunallagen anges närmare
              vilket slags verksamhet kommuner och landsting får bedriva. En
              viktig princip som anges i kommunallagen är den så kallade lokaliseringsprincipen.
              Den innebär att den verksamhet som kommunen eller landstinget
              bedriver ska vara till nytta för de egna kommunmedborgarna eller
              kommunen.
            </seg>
            <seg xml:id="i-bf91d7d0b9b87011-0">
              För att en kommun eller ett landsting ska kunna anses ha befogenheter
              att bedriva verksamhet som inte har ett sådant intresse krävs
              det särskilt stöd i lag. Man brukar tala om en befogenhetsutvidgande
              lagstiftning. Vad gäller landstingens åtagande att erbjuda en
              utvidgad hälso- och sjukvård till asylsökande står det alltså
              klart att den vård som asylsökande erbjuds i praktiken inte har
              tillräckligt stöd i lag.
            </seg>
            <seg xml:id="i-309fafeb602f35e5-0">
              Detta är inte en tillfredsställande ordning menar regeringen.
              Diskussioner om behov av en sådan lagstiftning fanns redan då
              vården för asylsökande utvidgades i mitten av 1990-talet. Det
              förslag som nu behandlas i riksdagen borde således ha lagts fram
              långt tidigare. Det är viktigt att grundlagen efterlevs och att
              landstingens skyldigheter klart framgår av lag. Detta tillgodoses
              genom att den nya lagen genomförs.
            </seg>
            <seg xml:id="i-d06d3bb973a80288-0">
              En författningsreglering undanröjer dessutom de eventuella tveksamheter
              som kan finnas kvar när det gäller frågan om den gällande ordningen
              uppfyller de krav som ställs i de aktuella EG-direktiven. Det
              lagen handlar om är alltså en kodifiering av den ordning som tillämpats
              med stöd av överenskommelserna. Lagen innebär därför ingen egentlig
              förändring vad gäller möjligheterna till hälso- och sjukvård,
              varken för dem som omfattas av förslaget eller för dem som inte
              omfattas av förslaget.
            </seg>
            <seg xml:id="i-1bf1263dc000306e-0">
              För en mindre grupp asylsökande barn, som befinner sig utanför
              det så kallade mottagandet av asylsökande för att de bor med föräldrar
              som har uppehållstillstånd, tydliggörs dock landstingens ansvar
              att erbjuda vård. Att lagen införs har däremot över huvud taget
              ingen betydelse för de grupper som inte omfattas. Liksom i dag
              regleras deras möjligheter till hälso- och sjukvård av hälso-
              och sjukvårdslagens bestämmelser om omedelbar vård.
            </seg>
            <seg xml:id="i-d3cda116703f3fe2-0">
              Låt mig avslutningsvis nämna något om diskussionen om en eventuellt
              utvidgad rätt till vård för dem som inte omfattas av förslaget.
              Varför måste frågan om vårdens eventuella utvidgning och omfattning
              ens diskuteras? Ja, helt enkelt därför att det inte är en svartvit
              fråga. Det är inte så enkelt som att säga att alla, oavsett om
              de har rätt att vistas i Sverige eller inte, ska ha samma rättigheter.
              Den som kommer som asylsökande men får avslag på sin asylansökan
              efter en rättssäker prövning ska återvända till hemlandet.
            </seg>
            <seg xml:id="i-57af052eb480dab5-0">
              Den som aldrig ens varit intresserad av att söka asyl utan kommer
              för att arbeta svart har inte följt de lagar och regler som gäller
              för alla andra i Sverige. Ska de då ha samma rättigheter som de
              som följer lagar och regler och betalar skatt? Ska vi bygga upp
              ett skuggsamhälle där de som egentligen inte har rätt att vara
              här kan leva i någon form av permanent limbo, någon sorts permanent
              utanförskap, där de dessutom riskerar att fara illa, exploateras,
              utnyttjas av skrupelfria människor?
            </seg>
            <seg xml:id="i-d5f73895c09c49e0-0">
              En ny lagstiftning måste balansera humanitet för människor i
              behov av vård med strävan att inte skapa ett sådant skuggsamhälle.
              Det är politikens uppgift, riksdagskolleger och vänner, att göra
              den typen av avvägningar. Det är därför vi är valda, därför vi
              är utsedda att göra den typen av bedömningar.
            </seg>
            <seg xml:id="i-e5cbfc60913ab4f1-0">
              Jag tycker själv att en rimlig balans i den här diskussionen
              kan nås genom att ge vård till barn samt mödravård. En sådan eventuell
              utvidgning bör bli föremål för den eventuella utredning som nu
              diskuteras i Regeringskansliet.
            </seg>
          </u>
          <note xml:id="i-d53332cbfbaf5546-0">
            I detta anförande instämde Mikael Cederbratt, Lars-Arne Staxäng
            och Marianne Watz (alla m) samt Fredrick Federley (c).
          </note>
          <note type="speaker" xml:id="i-03ea0e66455dfaa8-0">
            Anf. 53 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-2e2611eb54b790f6-7">
            <seg xml:id="i-c1eec0a230c2f542-0">
              Herr talman! Det är inte ofta jag står i talarstolen och är överens
              med migrationsminister Tobias Billström, men i dag finns det några
              saker som vi faktiskt är överens om. Rent principiellt är vi för
              förslaget att det avtal som finns med Sveriges Kommuner och Landsting
              ska leda till lagstiftning. Däremot är vi inte nöjda med hur lagstiftningen
              ser ut.
            </seg>
            <seg xml:id="i-99286ce3aebb9d15-0">
              Det var lite oklart vad Tobias Billström menade, och därför har
              jag ett antal frågor. Min första fråga är hur utredningen kommer
              att se ut. Man har ju skickat lite olika signaler från olika håll.
              Migrationsministern tyckte att det var viktigt att papperslösa
              människor inte ska ha möjlighet till vård på lika villkor samtidigt
              som socialminister Göran Hägglund vill ha en utredning i syfte
              att skapa en sådan lagstiftning. I och med att det dröjer med
              direktiven undrar jag: När kommer utredningen? Hur kommer direktiven
              att se ut?
            </seg>
            <seg xml:id="i-dea6ae7d63d5f6b4-0">
              En fråga som vi socialdemokrater också tar upp gäller de papperslösa
              barnen. I dag får inte alla barn vård på samma villkor. Det finns
              ett antal barn vilkas föräldrar inte varit i en asylprocess och
              som därmed inte får den vård som andra barn i Sverige får. Det
              kanske är en fråga som inte behöver utredas speciellt mycket.
              Jag tycker att det är ganska självklart att dessa barn ska ha
              rätt att få samma vård. Kan man påskynda just den utredningen
              så att vi får ett förslag ganska snart?
            </seg>
          </u>
          <note type="speaker" xml:id="i-6f7f247bde56a468-0">
            Anf. 54 Statsrådet TOBIAS BILLSTRÖM (m) replik:
          </note>
          <u who="per_bill_51abe7" xml:id="i-21deeb29ef5f0316-1">
            <seg xml:id="i-195e1ee26571d404-0">
              Herr talman! Som jag redan har sagt tycker jag själv att det
              kan vara rimligt att ge vård till barn och mödravård. Det sade
              jag i huvudanförandet. Nu diskuterar vi i regeringen frågan i
              positivt anda. Det har också mina kolleger här i riksdagen från
              de fyra regeringspartierna gett uttryck för.
            </seg>
            <seg xml:id="i-a0140a87aad47c4b-0">
              Hur en sådan utvidgning kan ske bör bli föremål för den utredning
              som nu förbereds på Socialdepartementet. Det är socialministern
              som äger hälso- och sjukvårdslagen. Det gör inte jag som migrationsminister.
              Den skillnaden är fullständigt klar, inte minst genom det § 5-förordnande
              som regeringsformen ger uttryck för. Vi har delat upp ansvaret
              mellan oss statsråd i regeringen. Om Magdalena Streijffert vill
              ha ytterligare besked i frågan rekommenderar jag en interpellation
              eller en fråga till socialministern, som säkert kommer att svara
              på de här frågorna.
            </seg>
            <seg xml:id="i-766a7fcb139adc60-0">
              Regeringen avser att återkomma i frågan om eventuell utvidgad
              vård för vissa grupper. Detta är naturligtvis inte någon hemlighet.
              Det har kommit till uttryck genom flera uttalanden i medierna.
              Jag måste konstatera att den tidigare regeringen inte förmådde
              ta några initiativ alls på det här området. Det är Magdalena Streijffert
              väl medveten om, eller borde i alla fall vara efter den här debatten.
              Vi ligger väsentligt längre fram än ni har gjort.
            </seg>
          </u>
          <note type="speaker" xml:id="i-67852859c56d7252-0">
            Anf. 55 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-2e2611eb54b790f6-8">
            <seg xml:id="i-f98fd124d3e96914-0">
              Herr talman! Det blir lite märkligt ibland. Jag är medveten om
              att debatten egentligen handlar om EU-direktiv och att vi gör
              om ett avtal till en lagstiftning. Men vi har också väldigt mycket
              debatterat det som inte finns i den kommande lagstiftningen, det
              vill säga vård för papperslösa. När vi hörde Mikael Cederbratt
              från Moderaterna prata fick vi höra att när det gäller utredning
              och direktiv skulle vi få höra lite mer av Tobias Billström. Nu
              får vi höra från migrationsministern att om jag vill ha något
              svar i den frågan får jag höra av mig till Göran Hägglund, socialministern.
            </seg>
            <seg xml:id="i-a6c0b6967a7caad4-0">
              Jag förstår att det är han som har frågan, men jag hoppas ändå
              att Tobias Billström, som sitter med i regeringen, har lite mer
              kunskap om hur frågan bereds. Jag antar att det kommer att bli
              en utredning och skulle vilja veta lite mer om hur de eventuella
              direktiven skulle se ut. Jag tycker att det är märkligt att man
              bollas fram och tillbaka i debatten.
            </seg>
          </u>
          <note type="speaker" xml:id="i-c71b1cc36b343237-0">
            Anf. 56 Statsrådet TOBIAS BILLSTRÖM (m) replik:
          </note>
          <u who="per_bill_51abe7" xml:id="i-21deeb29ef5f0316-2">
            <seg xml:id="i-b43fb01d8ddb9fa4-0">
              Herr talman! Det får nog Magdalena Streijffert vänja sig vid,
              eftersom ansvarsfördelningen i den här regeringen när det gäller
              de här frågorna ser lite annorlunda ut än vad den gjorde i den
              förra regeringen, som ju avgick 2006 efter valnederlaget.
            </seg>
            <seg xml:id="i-770cc8c5ad47cf2a-0">
              Hälso- och sjukvårdslagen är mycket tydlig, vill jag säga till
              Magdalena Streijffert. Envar, oavsett ålder, har rätt att få tillgång
              till akut sjukvård, vård som inte kan anstå. Däremot kan man i
              efterhand märk väl: i efterhand kräva in de kostnader som detta
              har medfört. Flera av mina kolleger har på ett mycket förtjänstfullt
              sätt redogjort för den problematik som ligger i denna fråga och
              varför det är viktigt att man i en utredning tittar över frågan.
              Jag har fullt förtroende för att man kommer att göra det. Jag
              ser inga som helst problem med den frågan.
            </seg>
            <seg xml:id="i-62da87e68f63159c-0">
              Jag vill också gärna understryka att vi har en ordning för hur
              vi bereder frågor i det svenska samhället och i staten. Kommittédirektiv
              tas fram av regeringen och presenteras sedan för offentligheten,
              så att det blir möjligt att debattera dem. Jag kan inte tro annat
              än att Magdalena Streijffert tycker att denna ordning är bra och
              att vi ska fullfölja den goda tradition som det svenska utredningsväsendet
              representerar. Det åligger berört departement i Regeringskansliet
              att presentera kommittédirektiv, göra en noggrann utredning, ta
              reda på fakta och lägga fram bra grundvalar för att man sedan
              ska kunna presentera lagstiftning och slutligen fatta beslut i
              kammaren. Det gäller naturligtvis denna fråga liksom alla andra
              frågor.
            </seg>
            <seg xml:id="i-fe1975dc41a0dc7d-0">
              Svaret på Magdalena Streijfferts fråga kvarstår alltså. Vill
              du ha närmare besked om utformningen av kommittédirektiven går
              det bra att vända sig till Socialdepartementet, som är det departement
              som äger frågan i Regeringskansliet.
            </seg>
          </u>
          <note type="speaker" xml:id="i-ccab2467529918ee-0">
            Anf. 57 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-9">
            <seg xml:id="i-d2cfbea25aa0edac-0">
              Herr talman! Så kom då mannen som alla hittills i debatten har
              hänvisat till, han som skulle tala om hur bra det ändå skulle
              komma att bli, han som skulle förklara varför kristdemokrater
              och folkpartister kommer att rösta för ett förslag som inte ens
              är i närheten av vad de själva driver eller tycker.
            </seg>
            <seg xml:id="i-3f2916564b077d56-0">
              Plötsligt faller pusselbitarna på plats. Det är ett logiskt införande.
              Det är ett rationellt anförande. Det är cyniskt och iskallt inför
              kraven på mänskliga rättigheter lika för alla, men det är logiskt
              och rationellt.
            </seg>
            <seg xml:id="i-701c20548bd22076-0">
              Det migrationsministern säger är att man måste balansera humaniteten
              med ansvar för att inte skapa ett skuggsamhälle. Precis så formuleras
              att mänskliga rättigheter är förhandlingsbara. Precis så låter
              det när man säger att vissa har rättigheter och andra inte. Det
              är uppenbart vad som avses när migrationsministern också säger
              att en eventuell utvidgad rätt till vård är vad utredningen ska
              sysselsätta sig med.
            </seg>
            <seg xml:id="i-03821ca6ab8c83da-0">
              Tidigare debattörer från den borgerliga sidan, framför allt Kristdemokraternas
              och Folkpartiets företrädare, har ställt ett stort hopp till och
              räddat hela sin argumentation och möjligen sina ansikten med att
              det kommer en liten utredning. Vi har från vår sida kritiserat
              att man inte har någon utredare utsedd, inte har några direktiv
              klara och inte har någon enighet i regeringen.
            </seg>
            <seg xml:id="i-6712bcae6fde61d7-0">
              Nu faller detta på plats. Det finns helt enkelt inte ens någon
              överenskommelse om att man ska ge utvidgad rätt till vård. Och
              om man ska ge det är det på en enda punkt: Det är fråga om barnens
              rättigheter. Låt mig säga med all önskvärd tydlighet: De är värdefulla
              och viktiga att både respektera och upprätthålla. Men det är en
              migrationspolitisk fråga som ministern ännu en gång förvandlar
              detta till.
            </seg>
            <seg xml:id="i-80e5f4d1c976f7ce-0">
              Den avgörande frågan är väl egentligen låt mig ställa den rakt
              ut: Varför är det migrationsministern som deltar i den här debatten
              och inte socialministern? Vad har du här att göra, Tobias Billström?
            </seg>
          </u>
          <note type="speaker" xml:id="i-6dd6920f968b093a-0">
            Anf. 58 Statsrådet TOBIAS BILLSTRÖM (m) replik:
          </note>
          <u who="per_bill_51abe7" xml:id="i-21deeb29ef5f0316-3">
            <seg xml:id="i-307d40b862fe8d92-0">
              Herr talman! Jo, det beror på att jag till skillnad från Kalle
              Larsson är i stånd att läsa innantill och vet vilken proposition
              det är som ligger på riksdagens bord och ska behandlas, nämligen
              förslaget om utökad vård till lagen om hälso- och sjukvård åt
              asylsökande med flera. Jag skulle tro att det är någonstans där
              skillnaden ligger.
            </seg>
          </u>
          <note type="speaker" xml:id="i-eb9585454941cda5-0">
            Anf. 59 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-10">
            <seg xml:id="i-359d876f1f1926b0-0">
              Herr talman! Migrationsministern spelar upprörd och försöker
              förkorta sin möjlighet att svara på frågor genom att bli lite
              irriterad över att jag ifrågasätter hans medverkan.
            </seg>
            <seg xml:id="i-29044273b309e912-0">
              Låt mig vara väldigt tydlig. Det är bra att ministrar deltar
              i debatter. Det är alldeles utmärkt att vi får ett klargörande
              i riksdagens talarstol om vad det här egentligen handlar om.
            </seg>
            <seg xml:id="i-80c2dafee5217ce0-0">
              Jag gissar att migrationsministern kommer att motsäga mig om
              jag gör en alltför överdriven tolkning, men det är alldeles uppenbart
              att vi här inte har att göra med en fråga som anses vara en vårdfråga.
              Det är en migrationspolitisk fråga. Det handlar om vilka incitament
              man skapar i det svenska samhället, om att människor ska gömma
              sig eller inte gömma sig. Jag kan inte tolka det på något annat
              sätt än att det vi är i färd att fatta beslut om, i dag eller
              möjligen i morgon beroende på hur lång tid debatten tar i dag,
              är ett migrationspolitiskt signalsystem som gör klart och tydligt
              att gömda och papperslösa inte ska besvära sig, för här finns
              ingen vård att hämta, i alla fall ingen subventionerad vård.
            </seg>
            <seg xml:id="i-a1552044435f9d82-0">
              Det förvånar mig inte att migrationsministern har den inställningen.
              Jag är fullt på det klara med de signaler migrationsministern
              tidigare har gett i den riktningen. Man talar om att de papperslösa
              har sig själva att skylla för att de finns här. De kan bara åka
              hem som om det vore en enkel sak att återvända till stening i
              Iran eller till fängslande och tortyr i Bangladesh.
            </seg>
            <seg xml:id="i-93f9b0259c18c1ce-0">
              Det som förvånar mig är att man inte från de andra borgerliga
              partierna tydligare har sett eller anat detta och att man inte
              från Socialdemokraterna ser vilken politik man just nu medverkar
              till.
            </seg>
            <seg xml:id="i-5440c1e7d3d931b9-0">
              Jag ska inte ställa frågan om vad migrationsministern gör här
              igen. Han har redan svarat på den på sitt lilla upprörda sätt.
              Låt mig i stället ställa frågan: Är den diskriminerande lagstiftning
              som ni just nu vill genomdriva förenlig med de sociala och ekonomiska
              rättigheterna som Sverige har undertecknat?
            </seg>
          </u>
          <note type="speaker" xml:id="i-9e3e46f2971ca54f-0">
            Anf. 60 Statsrådet TOBIAS BILLSTRÖM (m) replik:
          </note>
          <u who="per_bill_51abe7" xml:id="i-21deeb29ef5f0316-4">
            <seg xml:id="i-a08f09b3e7fcd736-0">
              Herr talman! Ingen paragraf i den lag som riksdagen ska besluta
              om får den konsekvens som Miljöpartiet och Vänsterpartiet har
              hävdat här i dag i kammaren. Inte med ett enda ord nämns i lagtexten
              sådana inskränkningar som man påstod skulle ske i och med dagens
              beslut. Ändå framhärdar man i sina påståenden. Varför?
            </seg>
            <seg xml:id="i-4d573ea1651d6e59-0">
              Förmodligen handlar det om det gamla vanliga, nämligen att man
              väljer att se det man vill se och höra det man vill höra. Dagens
              beslut handlar, som jag sade i mitt huvudanförande, om att lagfästa
              rättigheten till vård för asylsökande som befinner sig i Sverige.
              Att inte besluta om denna lag skulle innebära att dessa personer
              efter den 1 juli i år inte skulle få sina rättigheter tillgodosedda
              när det nuvarande avtalet mellan staten och Sveriges Kommuner
              och Landsting löper ut.
            </seg>
            <seg xml:id="i-bc60abc99f7c315f-0">
              Nu väljer i stället delar av oppositionen den är ju alltid bra
              på att skapa samsyn i dessa frågor, det märker vi i varje debatt
              att hitta på en helt egen historia.
            </seg>
            <seg xml:id="i-132a21a679d7b14e-0">
              I den sagan får lagförslaget helt plötsligt andra konsekvenser.
              Man hittar på att lagen uttryckligen förbjuder vård till irreguljära
              migranter. Hur detta är möjligt framgår inte av argumentationen
              i dag eller av propositionstexten och den borde jag känna till,
              för det är jag som har undertecknat den och lagt fram den för
              kammaren. Men det finns ingen hänvisning till den här gruppen
              av människor utan tillstånd att vistas i Sverige.
            </seg>
            <seg xml:id="i-f8c93aa249a3a57e-0">
              Lagen innebär ingen förändring vad gäller möjligheterna till
              hälso- och sjukvård, Kalle Larsson, vare sig för dem som omfattas
              av förslaget eller för dem som inte omfattas av förslaget. Inte
              heller och det kan vara värt att notera för kammaren har Miljöpartiet
              eller Vänstern något svar på frågan om hur vården till de asylsökande
              ska hanteras. Tvärtom yrkar dessa partier i dag rakt av avslag
              på propositionen utan att förklara vad som ska ersätta överenskommelsen
              mellan staten och kommunerna efter den 1 juli.
            </seg>
            <seg xml:id="i-0a4ab2e6fe6ddb7c-0">
              Ja, så kan man göra det enkelt för sig. Men för oss andra, vi
              som har att ta ansvar och föra en sammanhängande politik i den
              här kammaren, är frågan större än så eftersom en avsaknad av regler
              för de asylsökande skulle göra situationen helt oacceptabel efter
              den 1 juli i år.
            </seg>
          </u>
          <note type="speaker" xml:id="i-7dfe6f0d6a43711b-0">
            Anf. 61 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-9">
            <seg xml:id="i-99a74836f1804d7f-0">
              Herr talman! Tobias Billström sade att det är angeläget att införa
              denna lag. Det är alltså angeläget att migrationspolitiken omfattar
              hälso- och sjukvård och att lagfästa de regler som vi redan har
              i dag som avtal.
            </seg>
            <seg xml:id="i-55c164573f311827-0">
              Jag och Miljöpartiet håller inte med om det. Dåliga regler blir
              inte bättre för att de blir lag.
            </seg>
            <seg xml:id="i-a8dd5a39757fe90c-0">
              I hälso- och sjukvårdslagen, som jag väl känner till från mitt
              arbete som sjuksköterska, omfattas enbart omedelbara insatser.
              Asylsökande barn, pratade migrationsministern om, och möjligheten
              att få mödravård men inte om asylsökande vuxna, att de ska ha
              samma rätt till vård.
            </seg>
            <seg xml:id="i-2d217714fc1d581a-0">
              Omedelbar vård innebär inte rätt till mödravård. Omedelbar vård
              innebär inte råd och stöd vid diabetes där man kan riskera att
              få livshotande komplikationer. Omedelbar vård innebär inte kontroll
              och uppföljning vid cancersjukdom.
            </seg>
            <seg xml:id="i-2481836492afd0ed-0">
              Det som gjorde mig mest upprörd var att Tobias Billström sade
              att det inte finns någon hänvisning i den här lagen till den här
              gruppen. Nu läser jag innantill i lagtexten:
            </seg>
            <seg xml:id="i-20630263d2122613-0">
              Sådana utlänningar som avses i första stycket 1 eller 2 omfattas
              av lagen även om de har meddelats beslut om avvisning eller utvisning.
              Det gäller dock inte utlänning som håller sig undan så att beslutet
              inte kan verkställas, om han eller hon har fyllt 18 år.
            </seg>
            <seg xml:id="i-d9d4e895e3b26f5c-0">
              Nog står det en hänvisning i lagen till dem som det inte omfattar.
              Det som Tobias Billström säger är osanning.
            </seg>
          </u>
          <note type="speaker" xml:id="i-6bd0b521e683dc3b-0">
            Anf. 62 Statsrådet TOBIAS BILLSTRÖM (m) replik:
          </note>
          <u who="per_bill_51abe7" xml:id="i-21deeb29ef5f0316-5">
            <seg xml:id="i-4ad0cefd6757f628-0">
              Herr talman! Det påstående som Gunvor G Ericson vid flera tillfällen
              har framfört i den här debatten, att detta lagförslag skulle förbjuda
              läkare och sjuksköterskor att ge vård till illegala migranter,
              är inte sant. Det är inte sant oavsett om det uttalas här eller
              på någon kultursida i landets tidningar.
            </seg>
            <seg xml:id="i-38f6a57ab9b1efee-0">
              Påståendet att någon sorts ny praxis för vård av irreguljära
              migranter skulle bli följden av dagens beslut är likaledes helt
              felaktigt.
            </seg>
            <seg xml:id="i-a0cff70e4bbc6ad3-0">
              Att jag nämnde att det inte fanns någon hänvisning beror ju på
              att kodifieringen av den här frågan, som är det som riksdagen
              ska fatta beslut om i dag, inte innebär någon ändrad ordning.
              Det är inte så att den här gruppen pekas ut. Det är inte så att
              man kommer att åtala människor som ger vård i de här frågorna
              därför att de grupperna nämns inte på det viset som Gunvor G Ericson
              vill göra gällande.
            </seg>
            <seg xml:id="i-30a61231f65f64e7-0">
              Sedan tycker jag att det kan vara värt att en kort sekund fördjupa
              sig lite mer i frågan om migrationspolitiken och var den återfinns.
              Ja, den återfinns på rätt många olika ställen i det här landet.
              Den återfinns när det gäller arbetsmarknadspolitiken, när det
              gäller socialpolitiken, när det gäller utbildningspolitiken. Och
              det är min bestämda uppfattning att det svenska samhället måste
              sända ut enhetliga signaler.
            </seg>
            <seg xml:id="i-7f21c73ad2e8996a-0">
              Människor som reser in i landet ska ha ett giltigt tillstånd
              för sin vistelse. Principen om reglerad invandring gäller, vilket
              innebär att de utlänningar som vill bosätta sig i Sverige ska
              ha ett giltigt tillstånd.
            </seg>
            <seg xml:id="i-4d7dbf4b5f9cbf8b-0">
              Det finns problem med att erbjuda människor som saknar tillstånd
              att vistas i landet tillgång till det svenska välfärdssystemet.
              Därför tycker jag att det är viktigt att man väger av de här frågorna.
            </seg>
            <seg xml:id="i-bfa9d1faea8ea422-0">
              Ett system som innebär att vissa myndigheter har uppdraget att
              verkställa avvisnings- och utvisningsbeslut samtidigt som andra
              myndigheter ska erbjuda dessa människor fullständig hälso- och
              sjukvård kan uppfattas som ganska inkonsekvent. Därför är det
              viktigt att vi funderar igenom det här. Därför pågår det också
              ett beredningsarbete i Regeringskansliet för att man ska fortsätta
              de här diskussionerna. Det sammanfattar min ståndpunkt i de här
              frågorna.
            </seg>
          </u>
          <note type="speaker" xml:id="i-0146b39e89a7d95d-0">
            Anf. 63 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-10">
            <seg xml:id="i-0ddc6d7572baca72-0">
              Herr talman! Jag är inte emot att man i lag reglerar de rättigheter
              som ska finnas när det gäller hälso- och sjukvård i det här landet.
              Men jag är emot att man reglerar i lag att man inte följer mänskliga
              rättigheter. Det är nämligen skillnad mellan ett avtal och en
              lagstiftning.
            </seg>
            <seg xml:id="i-6038d8a0258b2198-0">
              Uppenbarligen har migrationsministern och regeringspartierna
              inte lyssnat på den kritik som Paul Hunt förde fram när han besökte
              Sverige så sent som i februari.
            </seg>
            <seg xml:id="i-ad8d30c236a2b29e-0">
              Sverige är bland de sämsta i Europa när det gäller att tillhandahålla
              vård. Vill migrationsminister Tobias Billström tillhöra den humanitära
              bottenligan i Europa?
            </seg>
            <seg xml:id="i-2c9877772cf3e289-0">
              Anser verkligen migrationsministern att sjukvård ska vara en
              del av migrationspolitiken? Vi kan väl åtminstone vara överens
              om att man i migrationspolitiken ska sätta upp spelregler, kriterier
              för att människor ska få stanna här.
            </seg>
            <seg xml:id="i-8c58acb452f6f625-0">
              Jag är glad över att Miljöpartiet och regeringen har kunnat träffa
              en uppgörelse om arbetskraftsinvandringen. Men det är migrationspolitiken.
              Hälso- och sjukvård och rätten till hälsa handlar om mänskliga
              rättigheter. Jag tycker att det är väldigt olyckligt att man blandar
              in det som ett migrationspolitiskt instrument.
            </seg>
            <seg xml:id="i-39de40ba1cfe6c6c-0">
              Jag vill hellre se att vi har en möjlighet till rätt till hälsa
              som följer de mänskliga rättigheter som FN har satt upp. Därför
              frågar jag igen: Vill migrationsminister Tobias Billström tillhöra
              den humanitära bottenligan i Europa?
            </seg>
          </u>
          <note type="speaker" xml:id="i-4c8c1e64cc718e6d-0">
            Anf. 64 Statsrådet TOBIAS BILLSTRÖM (m) replik:
          </note>
          <u who="per_bill_51abe7" xml:id="i-21deeb29ef5f0316-6">
            <seg xml:id="i-5fdaaca0d6b6fbc2-0">
              Herr talman! Hälso- och sjukvårdslagen är mycket tydlig vad gäller
              de här frågorna. Envar som vistas i det här riket har rätt till
              akut sjukvård, omedelbar vård, som man säger. Däremot kan man
              i efterhand kräva in de kostnader som den här vården har medfört.
              Det är möjligen där som diskussionen ligger. Det är möjligen där
              skillnaden ligger oss två emellan.
            </seg>
            <seg xml:id="i-98fb7c304bf0ab36-0">
              Vi tillhör inte någon bottenliga. Vad har Gunvor G Ericson fått
              det ifrån? Vi ger de möjligheter som finns. Däremot finns det
              en skillnad i synen på kostnaderna, huruvida det ska vara gratis
              att få den här vården, trots att man då väljer att undandra sig
              myndigheternas beslut eller att komma till vårt land utan tillstånd
              att uppehålla sig här. Där finns det en skillnad ja. Jag tycker
              att svenska skattebetalare har rätt att få ett besked om hur Miljöpartiet
              ser även på den frågan.
            </seg>
            <seg xml:id="i-58d6eeaa56ef7333-0">
              Om Gunvor G Ericson är för lagstiftning på det här området bör
              hon definitivt rösta för propositionen och förslaget i det betänkande
              som ligger på bordet i dag, men det har hon inte för avsikt att
              göra.
            </seg>
            <seg xml:id="i-ef85ca6041dffcd6-0">
              Det finns dock en grupp som är speciell i det här sammanhanget.
              Det är barn som vistas utan tillstånd i Sverige. De lever, utan
              eget vållande, under utsatta och ibland svåra omständigheter.
              De är helt beroende av sina föräldrar och av samhället i övrigt,
              och de kan sällan påverka sina föräldrars beslut.
            </seg>
            <seg xml:id="i-68718eadc8c744ce-0">
              De bör, enligt min uppfattning, inte bli lidande för föräldrarnas
              agerande. Jag tycker därför att det är rimligt att ge vård till
              barn som vistas här utan giltigt tillstånd på samma villkor som
              barn bosatta i Sverige. Av samma anledning bör även gravida kvinnor
              erbjudas mödravård. Men frågan om hur en sådan utvidgning kan
              ske bör bli föremål för den utredning som nu förbereds på Socialdepartementet.
              Regeringen avser att återkomma i fråga om en eventuellt utvidgad
              vård för vissa grupper, precis som jag har sagt tidigare.
            </seg>
            <seg xml:id="i-1da1d21e39a08b3b-0">
              Varför då en separat lag? Ja, det är naturligtvis därför att
              det är viktigt att se till att man separerar de här frågorna och
              stoppar in det på det viset som vi nu har bestämt oss för, i hälso-
              och sjukvårdslagen och tandvårdslagen.
            </seg>
          </u>
          <note type="speaker" xml:id="i-68c2c8abbe85756d-0">
            Anf. 65 BARBRO WESTERHOLM (fp):
          </note>
          <u who="barbro_westerholm_364eaf" xml:id="i-034cbe2313637af2-0">
            <seg xml:id="i-3b4de3711d761614-0">
              Herr talman! Ja, vi är många som vill gå in i den här debatten.
              Jag vill börja med att säga att jag helt står bakom det anförande
              som min partikollega Ulf Nilsson höll.
            </seg>
            <seg xml:id="i-4b23f1dd9625de48-0">
              Tillgång till hälso- och sjukvård är en mänsklig rättighet. Det
              är inte en medborgerlig rättighet, utan det är en mänsklig rättighet.
              Och en av den medicinska etikens mest grundläggande principer
              är människors rätt till vård på lika villkor. Det är också en
              av hörnpelarna i de yrkesetiska koder som styr hälso- och sjukvårdspersonalens
              verksamhet med patienterna. Det har även styrt mig när jag har
              varit kliniker och också när jag varit administratör, forskare
              och politiker.
            </seg>
            <seg xml:id="i-b08a4cf00586c00e-0">
              Den här medicinska etiken är en grundval för oss att stå på.
              Det är den också när jag verkar i Statens medicinsk-etiska råd.
              Där har den här frågan behandlats. Jag har följt den sedan januari
              2006. De diskussioner vi har fört där om asylsökande, gömda och
              papperslösa flyktingar och deras tillgång till hälso- och sjukvård
              utmynnade i en skrivelse från rådet till regeringen den 10 mars
              i år. Anledningen var lagrådsremissen. Sju företrädare från de
              sju partierna i riksdagen var helt eniga och stod som undertecknare
              av den skrivelsen.
            </seg>
            <seg xml:id="i-66c03ed0603fbca1-0">
              Vi skriver bland annat att det finns tungt vägande skäl för att
              såväl asylsökande som gömda och papperslösa personer i Sverige
              bör ges ökad tillgång till vård. Smer Statens medicinsk-etiska
              råd hade då erfarit att regeringen övervägde att tillsätta en
              utredning. Smer betonade vikten av en skyndsam lösning.
            </seg>
            <seg xml:id="i-8f307591dbac84c7-0">
              I betänkandet framgår att frågan om en ytterligare utvidgad skyldighet
              för landstingen att erbjuda hälso- och sjukvård för vuxna asylsökande
              och för utlänningar som olovligen vistas i Sverige är föremål
              för överväganden i Regeringskansliet. Jag är övertygad om att
              socialminister Göran Hägglund kommer att hitta en lösning på den
              här frågan.
            </seg>
            <seg xml:id="i-2febb812cee83231-0">
              Jag vill understryka att ingenting hindrar landsting eller sjukvårdsregion
              att gå längre än lagen. Skåne har gått vidare. Sahlgrenska har
              vård för alla sedan ett par år. Landstinget i Jönköping har nu
              bestämt att vidga sin verksamhet. Norrbotten, Västerbotten, Västernorrland
              och Jämtland säger att vårdbehovet går först. Kalmar kommer nu.
              Det pågår utredningar i Gävleborg och Uppsala.
            </seg>
            <seg xml:id="i-5619e9300ac87618-0">
              Folkpartiet arbetar genom sina partikamrater i landstingen för
              att man ska gå längre än den lag som vi tar beslut om i dag. Folkpartiets
              ståndpunkt i frågan är sedan länge att gömda och papperslösa ska
              ha samma rätt till vård som asylsökande har i dag genom avtal
              och snart genom lag. Sjukvård är inte en fråga om medborgerliga
              rättigheter, utan en mänsklig rättighet. Enligt FN:s rapportör
              Paul Hunt ligger Sverige, som tidigare sagts, inte särskilt bra
              till.
            </seg>
            <seg xml:id="i-51ba9ccb13c2a681-0">
              Folkpartiet förutsätter att den aviserade utredningen leder till
              att de sju partierna i riksdagen blir överens om hur vi ska lösa
              frågan, inte bara för de asylsökande utan också för papperslösa
              och gömda.
            </seg>
            <seg xml:id="i-4e38631b1a7798aa-0">
              Det handlar också om etik i politiken. Filosofen Max Weber har
              skrivit en hel del om två typer av etik i beslutsfattandet i politiken,
              nämligen ansvarsetik och övertygelseetik. Han exemplifierar med
              Sartres och de Gaulles sätt att föra frågan om att Algeriet skulle
              bli fritt från Frankrike. Sartre dundrade på barrikaderna övertygelseetik
              och kom ingen vart. De Gaulle gick en ansvarsetisk väg. Han tog
              steg för steg och förankrade. Han kom så småningom i mål. Algeriet
              blev fritt.
            </seg>
            <seg xml:id="i-c3ebfaadfaac170f-0">
              Jag ser samma process här. I Statens medicinsk-etiska råd har
              vi sju partier blivit eniga. Nu går processen vidare.
            </seg>
            <seg xml:id="i-4a709a3d1dcfd61d-0">
              Jag hör till de otåliga, men jag har lärt mig under livets gång
              att demokrati tar tid och måste få ta tid. När man väl är i mål
              står man väldigt stadigt. Jag tror att det kommer att bli precis
              så i den här frågan.
            </seg>
          </u>
          <note xml:id="i-073b898dc4bc36bd-0">
            I detta anförande instämde Karin Granbom och Maria Lundqvist-Brömster
            (båda fp) samt Göran Thingwall (m).
          </note>
          <note type="speaker" xml:id="i-49e75712816634f0-0">
            Anf. 66 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-11">
            <seg xml:id="i-254a7f995b8e8fee-0">
              Herr talman! Jag har all respekt för Barbro Westerholms engagemang,
              kunskaper och erfarenheter i de här frågorna. De överstiger mina.
              Jag ser också positivt på att man i Statens medicinsk-etiska råd
              har kunnat komma överens om det här viktiga kravet.
            </seg>
            <seg xml:id="i-dfc105db68cb0b0d-0">
              Visst tar det ibland tid med demokrati. Visst tar det ibland
              tid att sakta flytta fram positionerna. Det får vi alla lära oss.
            </seg>
            <seg xml:id="i-5b4e82484c591419-0">
              Den fråga som vi har att avgöra i dag är huruvida man nu ska
              lagfästa en rätt till sjukvård för asylsökande med flera som undantar
              de gömda och papperslösa. De nämns i lagförslaget men undantas
              från den rätt till vård som både Barbro Westerholm och jag vill
              att de ska ha.
            </seg>
            <seg xml:id="i-456408f5b167cfdb-0">
              Den fråga som Barbro Westerholm måste kunna svara på är: Varför
              i dag rösta för det här förslaget? Varför i dag ta ställning för
              ett förslag som diskriminerar när det hade varit lika lätt att
              avvisa det diskriminerande lagförslaget och uppdra åt regeringen
              att återkomma med ett förslag som ger både de asylsökande och
              de gömda och papperslösa, som vi båda vill ska omfattas av en
              sådan rätt, rätten till vård?
            </seg>
            <seg xml:id="i-b6e83edaadc5933a-0">
              Det finns ett sådant förslag att rösta för i dag, men det är
              undertecknat av Vänsterpartiet och Miljöpartiet. Barbro Westerholm
              har fortfarande möjlighet att välja att ansluta sig till den linjen
              i stället. Varför är inte det en möjlighet?
            </seg>
          </u>
          <note type="speaker" xml:id="i-677427e325910d20-0">
            Anf. 67 BARBRO WESTERHOLM (fp) replik:
          </note>
          <u who="barbro_westerholm_364eaf" xml:id="i-034cbe2313637af2-1">
            <seg xml:id="i-972c34783f6937ca-0">
              Herr talman! Vi måste anta en lag för de asylsökande. Därmed
              säkras deras situation. Vi har ett avtal som löper ut den 1 juli.
              Jag tycker att deras situation blir mycket säkrare genom att vi
              antar en lag.
            </seg>
            <seg xml:id="i-97b95a8ce53011cd-0">
              När det gäller den andra delen föreslår ni en utredning. Vi har
              ju i gång ett arbete för att få till den här utredningen. Jag
              vet att det pågår. Jag tror att Chatrine Pålsson Ahlgren kommer
              att säga mer om det arbete som pågår. Det här är ju nu en fråga
              för Socialdepartementet. Jag har stor tilltro till att vi landar
              väl.
            </seg>
          </u>
          <note type="speaker" xml:id="i-395b22a148353f42-0">
            Anf. 68 KALLE LARSSON (v) replik:
          </note>
          <u who="kalle_larsson_af99a5" xml:id="i-1def852fd15d5095-12">
            <seg xml:id="i-a98ea1f15f0eb899-0">
              Herr talman! Låt oss för det första reda ut missförståndet att
              man, om man gör som vi föreslår, skulle stå utan några som helst
              regleringar efter den 1 juli. Så är det förstås inte. Det är ju
              fullt möjligt att, om man så önskar, förlänga avtalet ytterligare
              några månader i väntan på en lagstiftning som inte är diskriminerande,
              vilket den här lagstiftningen faktiskt är, och som samtidigt ger
              gömda och papperslösa rätt till vård på lika villkor.
            </seg>
            <seg xml:id="i-2f04f1a2d1b0e5ea-0">
              Barbro Westerholm blir återigen svaret skyldig. Varför vill du
              i dag rösta för en diskriminerande lagstiftning? Anser du inte
              att den är diskriminerande? Har jag fel i den beskrivningen? Har
              alla instanser och kunniga inom professionen också fel när de
              kallar den lagstiftning som vi i dag diskuterar diskriminerande?
              Varför inte avstå från att rösta för den och i stället välja att
              gemensamt över alla existerande blockgränser utreda frågan och
              ge rätt till vård på lika villkor? Varför är det ett sämre alternativ?
            </seg>
          </u>
          <note type="speaker" xml:id="i-2d3545c94476e007-0">
            Anf. 69 BARBRO WESTERHOLM (fp) replik:
          </note>
          <u who="barbro_westerholm_364eaf" xml:id="i-034cbe2313637af2-2">
            <seg xml:id="i-bba25d85d721670b-0">
              Herr talman! Som läkare och politiker har jag naturligtvis tänkt
              mycket på den här frågan. När jag väger för och emot i vågskålar
              blir det solklart för mig att vi måste få till den här lagstiftningen.
            </seg>
            <seg xml:id="i-70ece3e1a26e5d61-0">
              EU har länge krävt att vi ska lagstifta just för att det ska
              vara en säkerhet i tillgången till hälso- och sjukvård för de
              asylsökande. Det kanske kan kännas ovidkommande, men vi vet ju
              att EU nu skärper sina krav på länderna att genomföra direktiven.
              Det kostar ungefär 300 000 skattekronor per dag om vi råkar ut
              för skadestånd. Det är pengar som kan användas bättre kanske för
              hälso- och sjukvård för hela den här gruppen.
            </seg>
            <seg xml:id="i-2e1714e00e16cc33-0">
              Som jag sade i mitt anförande står nu asylsökande på säker grund.
              Nu får vi gå vidare med de andra så att de får samma rättigheter
              och möjligheter. Jag ser inte det som diskriminering. Jag ser
              att vi inte kom i mål på en gång utan att vi får gå stegvis fram.
            </seg>
            <seg xml:id="i-8863f4f06be69ab3-0">
              Demokrati tar tid, som jag sade. Det har blivit en debatt och
              ett fokus på den här frågan. Det har varit väldigt tyst under
              de år som Statens medicinsk-etiska råd har arbetat med den. Nu
              har frågan kommit i fokus, och då tror jag att det också landar
              väl.
            </seg>
          </u>
          <note type="speaker" xml:id="i-d9980959a1da6031-0">
            Anf. 70 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-11">
            <seg xml:id="i-533452ad765260e7-0">
              Herr talman! Läkarförbundet, Vårdförbundet, Rädda Barnen, Medicine
              Studerandes Förbund 27 organisationer vill inte ha den här lagen.
              De tycker att vi ska rösta nej i dag.
            </seg>
            <seg xml:id="i-74da5608c86597f8-0">
              Jag har, liksom du Barbro, en bakgrund i hälso- och sjukvården.
              Vi vet vad den läkaretik och den medicinetik som finns i vården
              innebär.
            </seg>
            <seg xml:id="i-07b69cdea62a4782-0">
              Jag kan hålla med dig om att demokrati tar tid. Men varför då
              ha så bråttom med att rösta igenom det här dåliga lagförslaget?
              Är det rädsla för skadestånd från EU som gör att vi har så bråttom?
              Är det viktigare än de papperslösas rätt till vård? Jag kan inte
              se det.
            </seg>
            <seg xml:id="i-6766ee4c281552d7-0">
              Det Miljöpartiet har yrkat på i dag och som jag vädjade om redan
              vid hearingen i februari är att börja om och göra ett vettigt
              lagförslag, för det här lagförslaget är inte bra. Jag vädjar om
              att regeringen ska återkomma med ett lagförslag som bygger på
              principen om mänskliga rättigheter. Uppenbart är ni lite oeniga
              i regeringen, och jag är orolig för att den utredning som ska
              tillsättas inte leder fram till resultat. Har Barbro Westerholm
              sett förslag till utredningsdirektiv? Har Barbro Westerholm sett
              en tidsplan?
            </seg>
          </u>
          <note type="speaker" xml:id="i-ad86e11c2372dcd6-0">
            Anf. 71 BARBRO WESTERHOLM (fp) replik:
          </note>
          <u who="barbro_westerholm_364eaf" xml:id="i-034cbe2313637af2-3">
            <seg xml:id="i-01cfc3b6c799e8d9-0">
              Herr talman! Nej, det har jag inte gjort, för jag sitter ju inte
              i Regeringskansliet, jag sitter i riksdagen.
            </seg>
            <seg xml:id="i-1a3adfe5fd8b5582-0">
              Det vi ska fatta beslut om nu försämrar ju inte för de asylsökande.
              Det har en rad talare sagt. Är man nu nästan 75 år har man varit
              med om avtalsförhandlingar och sådant, och jag måste säga att
              jag känner mig väldigt mycket tryggare med en lag än med avtal
              som ska förhandlas om. Jag tror också att det är så för dem det
              gäller här. Ett avtal som går ut den 1 juli ska förhandlas, vad
              händer under mellantiden? Nej, det är allt mycket bättre med en
              lag.
            </seg>
            <seg xml:id="i-d9b1e2ab529d7975-0">
              Är vi medlemmar i EU, och jag känner mig som svensk och europé,
              tycker jag att vi också ska följa upp de beslut som vi har varit
              med om. Om vi har sagt ja till ett direktiv som gäller asylsökande,
              ålderdiskriminering eller vad det nu kan vara ska vi också leva
              upp till det här i riksdagen. Vi har varit dåliga på det. Vi har
              dåligt rykte i EU därför att vi säger ett om direktiven och sedan
              sölar vi med att implementera dem i svensk lag. På torsdag får
              vi äntligen den diskrimineringslagstiftning som vi borde ha fått
              2003.
            </seg>
          </u>
          <note type="speaker" xml:id="i-2308a4b473f5b3c4-0">
            Anf. 72 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-12">
            <seg xml:id="i-f109635eefcdadfc-0">
              Herr talman! Vill Barbro Westerholm att vi ska tillhöra den humanitära
              bottenligan i Europa? Det blir konsekvensen av det här. Det har
              varit ett avtal, och det är skillnad mellan avtal och lag. Det
              är precis som Barbro Westerholm säger, det blir ett starkare instrument
              med en lagstiftning. Men i och med att det här inte är ett bra
              förslag förstärker ju det de dåliga effekter som fanns i avtalet.
            </seg>
            <seg xml:id="i-5fc093665e21bb38-0">
              Att landstingen runt om i Sverige nu faktiskt går före regeringen
              och inför bättre regleringar är ju inget hinder för att man faktiskt
              väntar och låter demokratin få ta tid. Jag tror faktiskt att det
              finns en majoritet i den här kammaren som vill att vi får en lagstiftning
              som inte blandar ihop hälso- och sjukvårdspolitik och migrationspolitik.
            </seg>
            <seg xml:id="i-2230d03ba99f31f8-0">
              Det är ju uppenbart att ni i den borgerliga konstellationen inte
              är överens. Det sades tidigare i debatten att man inte kan stå
              vid sidan om. Hälso- och sjukvården kan inte ha en egen väg skild
              från andra frågor. Några företrädare har sagt att hälso- och sjukvården
              är speciell. Den är en del av de mänskliga rättigheterna, därför
              ska alla människor ha rätt till hälso- och sjukvård.
            </seg>
            <seg xml:id="i-f819317761eafd95-0">
              Barbro Westerholm säger att hon inte har sett förslag till utredningsdirektiv.
              Det brukar ju vara så att det finns förslag som man diskuterar
              med de partier i regeringskonstellationen som sitter med i utskottet.
              Barbro Westerholm sitter, om jag inte missminner mig, i socialutskottet.
              Där borde man diskutera direktiv i den här frågan. Jag är rädd
              att det inte finns något direktiv som är på väg fram och att det
              kommer att ta tid innan vi får en lagstiftning.
            </seg>
            <seg xml:id="i-4e8cbdc7414fb864-0">
              Hade vi i stället väntat och i dag yrkat bifall till att regeringen
              måste återkomma hade det varit lättare.
            </seg>
          </u>
          <note type="speaker" xml:id="i-2fd30c2d3e143588-0">
            Anf. 73 BARBRO WESTERHOLM (fp) replik:
          </note>
          <u who="barbro_westerholm_364eaf" xml:id="i-034cbe2313637af2-4">
            <seg xml:id="i-82f84872c4ab1d0a-0">
              Herr talman! Jag vill naturligtvis inte att vi ska tillhöra bottenligan.
              Det vill ingen av oss som har arbetat med frågan i Statens medicinsk-etiska
              råd, från vänster till höger. Det var också för att få fart på
              den som vi aktualiserade frågan i Regeringskansliet. Notera då
              återigen att det var sju partiföreträdare som stod bakom.
            </seg>
            <seg xml:id="i-801a06117b0e4216-0">
              Lag, ja, här handlar det om metodiken. Är det utredning på gång
              är det ju brukligt att de partier som sitter på regeringssidan
              så var det när det var omvänd majoritet har tilltro till att den
              också kommer till stånd och att det kommer direktiv. När vi var
              i opposition lät vi ungefär som min kombattant här. Det är liksom
              den teaterpjäs vi också deltar i när vi debatterar här i kammaren.
            </seg>
            <seg xml:id="i-bcb88e04baf69e2d-0">
              Jag tror att det är solklart för alla som lyssnar på detta var
              Folkpartiet liberalerna står i den här frågan. Vi arbetar för
              att den ska få sin lösning i regeringen men också ute i landstingen.
              Jag har inte ett dugg emot att landstingen genom sitt självbestämmande
              tar saker och ting i egna händer. Det tycker jag är alldeles utmärkt.
              De kan också hitta modeller för hur vi ska hantera situationer
              som uppkommer på bland annat mottagningar.
            </seg>
          </u>
          <note type="speaker" xml:id="i-2f6638a1ffd64f04-0">
            Anf. 74 LENNART LEVI (c):
          </note>
          <u who="lennart_levi_9c7112" xml:id="i-c64a01ee374cfb19-0">
            <seg xml:id="i-28b451845eaa712e-0">
              Herr talman! När man lyssnar på den här debatten får man intryck
              av att det är ett val mellan himmel och helvete. Men, herr talman,
              så är det ju inte. De sju riksdagspartierna har en sak gemensam,
              och det är en god vilja. De har olika terminologi, de har olika
              ideologisk framtoning, javisst, men ingen vill ont. Låt oss slå
              fast det. Att tala om humanitär bottenliga är retoriska knep och
              ingenting annat.
            </seg>
            <seg xml:id="i-48f8920a360b3eb4-0">
              Man skiljer i moralen, kanske med lite annan uppdelningsteknik
              än den Barbro Westerholm talade om, mellan intentionsmoral och
              konsekvensmoral. Jag är övertygad om att intentionsmoralen är
              förstklassig i alla sju partierna. Det som kan variera är möjligen
              konsekvensmoralen, hur det slår. Då menar jag så här: Ett antal
              landsting har redan beslutat att ge det som efterfrågas av oppositionen.
              Men det råkar inte vara speciellt präglat av oppositionspolitiker,
              utan det är huvudsakligen borgerligt styrda landsting som har
              gjort det. De har gått i bräschen. Då är det konsekvensmoralen
              som gäller mer än intentionsmoralen.
            </seg>
            <seg xml:id="i-08f5fa6e2cb1e601-0">
              Det förbund jag tillhör, Läkarförbundet, har givit ut etiska
              regler. Där står bland annat att man ständigt ska låta sig ledas
              av följande regler.
            </seg>
            <seg xml:id="i-98ac34f2fe09e61b-0">
              Läkaren skall i sin gärning ha patientens hälsa som det främsta
              målet och om möjligt bota, ofta lindra, alltid trösta, följande
              människokärlekens och hederns bud. Det är klart att vi alla läkare
              vi är fyra stycken i kammaren tycker exakt så.
            </seg>
            <seg xml:id="i-da38fc6e5c47e514-0">
              Läkaren skall besinna vikten av att skydda och bevara människoliv
              samt efter bästa förmåga bistå människor i medicinsk nödsituation.
            </seg>
            <seg xml:id="i-ba148f4c798560e0-0">
              Tror någon på fullt allvar att vi som företräder Folkpartiet,
              Moderaterna och Centerpartiet tycker annorlunda?
            </seg>
            <seg xml:id="i-7a797d60f8575101-0">
              Vidare framgår att läkaren aldrig ska frångå principen om människors
              lika värde.
            </seg>
            <seg xml:id="i-926ef108a65f2590-0">
              Det är klart att människor är lika värda, oavsett om de är papperslösa,
              asylsökande eller gömda. Olika regelverk måste av praktiska skäl
              ändå finnas, men dem kan man inte hugga till med i en hast. De
              måste utredas ordentligt. Skälet har redan angivits igen och igen
              i debatten. EU:s mottagandedirektiv ska vara genomfört före den
              1 juli. Vi har i dag den 20 maj. Avtalet mellan SKL och staten
              ska alltså övergå till att bli en lag. Det innebär inte någon
              förändring i gällande ordning. Det är bara att det blir stadsfäst.
              Någon ändring i sak är det inte fråga om.
            </seg>
            <seg xml:id="i-7da1cbd8fe0921de-0">
              Sjukvårdshuvudmännen kan också fortsättningsvis erbjuda subventionerad
              sjukvård på det sätt de vill inom lagens gränser och i den omfattning
              de kan.
            </seg>
            <seg xml:id="i-2600de1f636978bc-0">
              Till hösten tillsätts alltså en utredning om en framtida lag.
              Den tycker vårt parti ska vara generös. Jag upprepar: generös.
              Jag upprepar en tredje gång så att ingen missförstår; generös
              och följa de tidigare nämnda etiska reglerna för papperslösa,
              för gömda och för asylsökande.
            </seg>
            <seg xml:id="i-bd0190a4ee319c32-0">
              Med detta sagt vill jag gärna yrka bifall till förslaget i betänkandet
              och avslag på motionerna.
            </seg>
          </u>
          <note xml:id="i-d57a16b3558ec201-0">
            I detta anförande instämde Fredrick Federley (c), Lars-Arne Staxäng
            och Göran Thingwall (båda m).
          </note>
          <note type="speaker" xml:id="i-7e735d86cd75a51a-0">
            Anf. 75 CHATRINE PÅLSSON AHLGREN (kd):
          </note>
          <u who="margareta_palsson_3b46dd" xml:id="i-1ad2d3613c8080a4-0">
            <seg xml:id="i-ff78d97a2048812a-0">
              Herr talman och kära vänner! Det här är en utomordentligt viktig
              debatt. Det här är ett viktigt samtal om en människofråga som
              inte lämpar sig för högljudda politiska motsägelser. Jag tror,
              likt min kollega Lennart Levi, att vi i Sveriges riksdag egentligen
              vill samma sak. Men oppositionen har sin roll, och oppositionen
              ska kritisera majoriteten. Det gjorde vi också när vi var i opposition.
            </seg>
            <seg xml:id="i-397fd52988588875-0">
              Att alla som befinner sig i Sverige, oavsett anledning, ska få
              vård är för mig och Kristdemokraterna självklart. För mig och
              Kristdemokraterna är det också självklart att inte blanda ihop
              migrationspolitik och vård. De är inte samma sak, och de ska hållas
              åtskilda. Annars blir det fel.
            </seg>
            <seg xml:id="i-6e7edf7c3df809fd-0">
              Men om vi hade haft en färdig utredning att använda oss av, som
              förra majoriteten hade tillsatt, då hade det gått snabbare att
              också lägga fram den för riksdagen. Nu har vi inte det. Jag tycker
              naturligtvis att det redan har tagit för lång tid att tillsätta
              en utredning. Men vi är fyra partier i regeringen, och då måste
              man samarbeta och samverka. Och regeringen brukar lösa allt till
              slut.
            </seg>
            <seg xml:id="i-b2980b8433ff9237-0">
              Min och Kristdemokraternas ambition är att en utredning ska tillsättas
              så fort som möjligt som ska arbeta för att vi ska leva upp till
              de etiska principerna som sjuksköterskor, läkare och hela Vård-Sverige
              står bakom. Hela Vård-Sverige Läkarförbundet, Vårdförbundet, Kommunal
              lyfter upp denna fråga i dag.
            </seg>
            <seg xml:id="i-defb0b1e2267306d-0">
              Anledningen till att man ofta pläderar för att yrka avslag i
              dag är att man har blandat ihop detta. Jag står hundraprocentigt
              bakom att vi självklart måste ha denna lag som tar vid när överenskommelsen
              är färdig, men nästa steg är inte bortglömt. Vi ska ta nästa steg.
              Med kraft, värme och generositet ska vi också se till att vi får
              tydliga och klara direktiv inför en utredning. Jag skulle vilja
              uppmana alla kommun- och landstingspolitiker som ännu inte har
              fattat beslut om att ge alla vård att göra det. Ungefär hälften
              av Sveriges landsting har gjort det. Det högaktar jag. Men snälla
              ni, se till att inget landsting undviker att ge människor vård
              och omsorg. Då ska vi se till att det läggs fram en proposition
              som gör det hela tydligt och klart regelmässigt.
            </seg>
          </u>
          <note xml:id="i-02974a1a7df87c73-0">
            Herr talman! Jag yrkar bifall till förslaget i betänkandet och
            avslag på samtliga motioner.
          </note>
          <note type="speaker" xml:id="i-bf7af946ecd97330-0">
            Anf. 76 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-13">
            <seg xml:id="i-86826fb880a2a3cd-0">
              Herr talman! Jag hade först inte tänkt att begära replik, men
              när Chatrine Pålsson Ahlgren försöker att låta som om hon är opposition
              och majoritet samtidigt kan jag inte låta bli.
            </seg>
            <seg xml:id="i-471213257471ed83-0">
              Chatrine Pålsson Ahlgren säger att de kommer att tillsätta en
              utredning. Eftersom Chatrine sitter i socialutskottet undrar jag
              om Chatrine har sett förslag på utredningsdirektiv.
            </seg>
            <seg xml:id="i-8615221cd791ea01-0">
              Chatrine säger att hon till hundra procent står bakom den lagstiftning
              som är på väg fram nu. Är det inte rimligare att ta ansvar för
              den situation som finns nu än att skylla på att den förra regeringen
              inte hade tillsatt en utredning och att det därför inte får ta
              längre tid nu? Är det inte bättre att vi får ett bra berett lagförslag
              som också omfattar att ge vård till de papperslösa? Eller tycker
              Chatrine Pålsson att det är okej att blanda in sjukvård i migrationspolitiken?
            </seg>
          </u>
          <note type="speaker" xml:id="i-21415a50ebd2da34-0">
            Anf. 77 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-1ad2d3613c8080a4-1">
            <seg xml:id="i-051d05837f0b06bc-0">
              Herr talman! Nej, jag var tydlig med att man inte ska blanda
              ihop migrationspolitik och vård. Det är min bestämda uppfattning.
              Trots det har vi ett färdigprocessat lagförslag att lägga fram.
              Då går det alldeles utmärkt att ta första steget, och sedan kommer
              andra efter. Om man hade bestämt sig för att inte ta det andra
              steget kunde Gunvor G Ericson ha en point med vad hon säger, men
              nu har vi bestämt oss för att ta det andra steget.
            </seg>
            <seg xml:id="i-813b8de3b0df2357-0">
              Gunvor G Ericson säger också att jag verkar som både opposition
              och majoritet. Så är det väl? Jag tror att Miljöpartiet också
              har haft det så ibland. Ni har kanske varit till 99 procent överens
              med Socialdemokraterna, och då har ni fått påverka utifrån er
              position. Om jag bestämmer saker helt själv behöver jag inte förankra
              med någon. Om vi är två får vi ge och ta. Är vi tre får vi göra
              så, och om vi är fyra och så vidare.
            </seg>
            <seg xml:id="i-0b2476c20475e39d-0">
              Jag ser detta som fräscht. Det är fräscht att kunna samarbeta,
              att ge och ta.
            </seg>
            <seg xml:id="i-31f0143f8cdb1b28-0">
              Att jag hundraprocentigt ställer upp på denna lagstiftning är
              för att se till att det blir tryggt för alla asylsökande. De skulle
              annars inte ha någonting. Vi vet inte heller huruvida Sveriges
              Kommuner och Landsting hade velat förlänga ett avtal. Men det
              finns det inte anledning till. Det viktigaste är att regeringen
              säger att det kommer en utredning. Det har också Tobias Billström
              och mina partikolleger i allianspartierna sagt. Det är fullt tillräckligt.
            </seg>
          </u>
          <note type="speaker" xml:id="i-99633e400d50559d-0">
            Anf. 78 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-14">
            <seg xml:id="i-04c69117a3b9945c-0">
              Herr talman! I den här regeringskonstellationen kanske man inte
              samarbetar mellan partierna för att ta fram gemensamma utredningsdirektiv,
              eller så är man inte överens om utredningsdirektivet eftersom
              jag inte får svar på frågan om Chatrine Pålsson har sett något
              utredningsdirektiv. Uppenbarligen finns det ännu inte.
            </seg>
            <seg xml:id="i-011ce8154fb8c2d4-0">
              Jag tror att fler och fler landsting kommer att få ta saken i
              egna händer. Chatrine Pålsson sade att hon skulle välkomna om
              kommuner och landsting fattar beslut, men det är för att hon då
              kan rädda sitt eget skinn eftersom man uppenbarligen inte vill
              fatta beslut i kammaren.
            </seg>
            <seg xml:id="i-c7a8fe6844466557-0">
              Det är olyckligt om vi röstar igenom lagen i dag. Då sätter vi
              inte heller någon press på regeringen. Om vi i stället stöder
              den reservation som Miljöpartiet och Vänstern har lagt fram blir
              det ett aktivt beslut från riksdagen att kräva av regeringen att
              komma tillbaka med ett förslag till beslut. Vi har inget löfte
              om det såsom betänkandet ser ut.
            </seg>
            <seg xml:id="i-175efd9471018987-0">
              Därför tycker jag att det hade varit mycket bättre att ha ett
              tydligt krav på regeringen att komma tillbaka med ett förslag
              till beslut här i riksdagen som bygger på de mänskliga rättigheterna
              och som gör att Sverige inte längre bör vara i den humanitära
              bottenligan. Eller anser Chatrine att vi ska vara kvar där?
            </seg>
          </u>
          <note type="speaker" xml:id="i-013cdc4cb65c9019-0">
            Anf. 79 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-1ad2d3613c8080a4-2">
            <seg xml:id="i-88e7baafe1810e76-0">
              Herr talman! Jag kan säga precis som jag känner, att jag skäms
              för att vi är i bottenligan av 27 länder i EU. Jag skäms för det,
              därför att jag är parlamentariker och har varit det länge. Jag
              skulle önska att vi i dag kunde fatta beslut som gällde att alla
              människor som är inom vårt lands gränser ska få vård. Men det
              har inte stått i min makt att göra detta.
            </seg>
            <seg xml:id="i-190de72cb036d1fc-0">
              Vi samarbetar mycket aktivt i den här frågan, och vi är överens
              om att tillsätta en utredning. I den delen kan man inte forcera,
              utan vi gör det allra bästa.
            </seg>
            <seg xml:id="i-6b5fb047dd09339a-0">
              Det är inte förrän under de senare månaderna som Socialdepartementet
              har varit det departement som verkligen har ansvar för frågan,
              för den har tangerat två tre departement. Men jag har en sådan
              tilltro till Sveriges socialminister att jag är övertygad om att
              det här nu kommer att gå bra. Vi kommer snart att se att en utredning
              tillsätts, och där hoppas vi på Miljöpartiets och alla partiers
              stöd i kammaren. Då skulle jag bli lycklig.
            </seg>
          </u>
          <note type="speaker" xml:id="i-67a1f10260b84ab2-0">
            Anf. 80 LAGE RAHM (mp):
          </note>
          <u who="lage_rahm_ca9cb9" next="cont" xml:id="i-1d63b29786abddb0-0">
            <seg xml:id="i-9d229d3141d22bd8-0">
              Herr talman! Vi är här i kammaren i dag för att debattera det
              förslag till beslut som gäller flyktingars och andra asylsökandes
              rätt till vård. Det låter väldigt bra rätt till vård. Då kunde
              man önska att det också var så att de skulle få rätt till vård.
              Nu är förstås så inte fallet. Vi har en så omfattande debatt därför
              att vi är ett antal människor som anser att man borde ha rätt
              till vård.
            </seg>
            <seg xml:id="i-e7a3cde12d8b651b-0">
              Men vad är det då som händer? Jo, vi ska tydligen lagstifta om
              ett avtal. Det finns ett avtal som reglerar, och nu ska vi ha
              lagstiftning. Man kan fråga sig varför.
            </seg>
            <seg xml:id="i-1ae0bce056fbb4df-0">
              Jag kan börja med att konstatera att det är skillnad mellan lag
              och avtal. Det var det åtminstone när jag gick på juristprogrammet.
              Jag hann inte avsluta det, men de föreläsningar jag var på indikerade
              att det var skillnader. Då är det viktigt att man ser att det
              är en skillnad beroende på vilken signal man sänder ut.
            </seg>
            <seg xml:id="i-d6e8267a92ff0e2a-0">
              Men vi är ju tvingade, av Europeiska gemenskapen, att stifta
              en lag på det här området. Det är väl alldeles utmärkt, för det
              är ett minimidirektiv i det perspektivet att vi borde stifta en
              lag.
            </seg>
            <seg xml:id="i-4db002f82c9a19e4-0">
              Vad är det då för lag vi ska stifta? Jo, det är inte en lag som
              ger rätt till vård, trots att vi hade kunnat göra det. Vad vi
              är tvingade att göra är egentligen bara att lägga fram en lag,
              inte att lägga fram den här lagen.
            </seg>
            <seg xml:id="i-71334d42eb151cf9-0">
              Varför lägger man då fram den här lagen? Den bryter ju mot många
              konventioner om de mänskliga rättigheterna som Sverige har skrivit
              under. Det gäller till exempel deklarationen om mänskliga rättigheter.
            </seg>
            <seg xml:id="i-d01ceada866142b6-0">
              När jag tittade på den tyckte jag att artikel 25 var intressant.
              Där står det bland annat att var och en har rätt till hälsovård.
              Då lyfte en borgerlig debattör upp att man i stället ska titta
              på artikel 22, och där gäller det vad var och en som samhällsmedlem
              har rätt till och så någon social grej. Det är väldigt intressant.
              Här går man från borgerligheten, uppfattar jag, in på vad som
              är reglerat och att det ändå inte är alla som har rätt till vård.
              Jag tycker att det är fel. Man kan titta på artikel 1, om att
              alla människor är födda fria och lika i värde och rättigheter,
              och jag tycker att det vore bra om det införlivades.
            </seg>
            <seg xml:id="i-f59a4b074e0de3d6-0">
              Det står vidare att de har utrustats med förnuft och samvete.
              Jag önskar att fler hade haft det här i dag, förnuft och samvete,
              och röstat för reservation 1, där man faktiskt uppdrar åt regeringen
              att komma tillbaka med en lag som inte är diskriminerande. Det
              är just vad den är. Detta har bland annat Paul Hunt visat, som
              det hänvisades till tidigare.
            </seg>
            <seg xml:id="i-f42532a6d66c594c-0">
              Vi lagfäster alltså diskriminering här i dag, eller i morgon.
            </seg>
            <seg xml:id="i-0d5990ba4eda78c8-0">
              Vem är det då som har rätt? Alla har tydligen inte rätt. Vissa
              har mer rätt än andra. Alla har samma rätt, men vissa har mer
              rätt än andra. Det är någonting som jag tyvärr känner igen väl
              från litteraturen.
            </seg>
            <seg xml:id="i-faa8c59da2b1a1d7-0">
              Vad vi också bryter mot om vi antar det här är, som har lyfts
              upp många gånger, yrkesetiken. Vi kommer att tvinga folk att bryta
              mot sin yrkesetik om vi inte låter alla få rätt till vård.
            </seg>
            <seg xml:id="i-efee7037118cca16-0">
              Vad vinner man då på allt detta brytande? Man är inte tvungen
              att göra det för EG-direktivet. Vinner man något ekonomiskt? Det
              är inte särskilt mycket. De studier som har gjorts har visat att
              det har varit mycket begränsade effekter ekonomiskt. Det blir
              också högre kostnader för den som får akutvården.
            </seg>
            <seg xml:id="i-aecfd1bca0aa3f13-0">
              För vems skull gör man då detta? Om man lyssnar på migrationsminister
              Tobias Billström är det tydligt att det är viktigt med signaler.
              Han sade tidigare här i kammaren i dag: Samhället måste sända
              ut enhetliga signaler. Det är helt tydligt vilka enhetliga signaler
              det handlar om: Man har inte rätt till vård, man har inte rätt
              att vara här och man har inte rätt till någonting, trots att mänskliga
              rättigheter borde omfatta alla och vård borde vara en sådan mänsklig
              rättighet.
            </seg>
            <seg xml:id="i-d64864873767c09f-0">
              En annan sak som han sade var att barn inte får bli lidande.
              Slutsatsen blir givetvis att andra får lida. Det är till och med
              bra, som en del av de migrationspolitiska signalerna, att andra
              får lida då visar man ju att de inte borde finnas här. Det kan
              man tycka, men var borde de då finnas? Borde de åka hem, som Kalle
              Larsson tidigare sade, och bli stenade eller annat? Om de dog
              hade de i och för sig inte behov av sjukvård det är helt sant.
            </seg>
            <seg xml:id="i-7ba61878bc9c606f-0">
              Migrationsministern undrade vidare på vilket sätt det visades
              att Sverige befann sig i den internationella bottenligan när det
              gällde det här. Om han då, såsom varande den minister som kunde
              läsa innantill och därför representerade regeringen i det här,
              hade läst innantill i till exempel Miljöpartiets motion som behandlas
              i detta betänkande hade han sett vari bottenligan har visats.
            </seg>
            <seg xml:id="i-5d8a55302d14cd5c-0">
              Man undrar helt enkelt varför det här görs. Om nu migrationsminister
              Tobias Billström ville sända ut signaler kan man undra vad andra
              vill göra.
            </seg>
            <seg xml:id="i-5e5bc108fa6ebcb3-0">
              Centerpartiet jämförde bostadsbidrag och sjukvård och menade
              att man inte borde ha rätt till alla förmåner. Själv tycker jag
              att det är en enorm skillnad mellan bostadsbidrag och sjukvård
              och att de inte bör blandas ihop.
            </seg>
            <seg xml:id="i-6354e82e0002c3ef-0">
              Socialdemokraterna sade att man måste se helheten och måste ta
              ansvar. Det är helt sant. Frågan är om man tar ansvar genom att
              inte ge alla människor rätt till sjukvård.
            </seg>
            <seg xml:id="i-4b27fda124d84239-0">
              Andra ursäkter var att det var dåligt även förut och att det
              kommer att fortsätta att vara dåligt därför att man lagstiftar
              om ett dåligt avtal. Det är helt sant. Men frågan är: Varför ska
              man behöva ha det dåligt? Om man nu tycker att det var jobbigt
              att den förra regeringen inte gjorde någonting vettigt, varför
              gör man själv då inte någonting vettigt? Det blir väldigt konstigt.
            </seg>
            <seg xml:id="i-6826122e19af4c16-0">
              Frågan ska utredas. Det är dock tydligt att de borgerliga partierna
              inte har en gemensam uppfattning om var man vill landa i den här
              frågan. Det är väl också därför det ska utredas. Egentligen hade
              man bara behövt lägga till olika grupper till den lagstiftning
              som reglerar vilka som har rätt till vård. Det vore det enklaste.
              Och de eventuella ekonomiska konsekvenserna borde man kunna ta
              lite senare i så fall när det ändå, som folk har visat, handlar
              om väldigt begränsade belopp. En eventuell ekonomisk skada sätts
              framför människovärdet, de mänskliga rättigheterna och en enhetlig
              lagstiftning som ger alla rätt till vård.
            </seg>
            <seg xml:id="i-6ebcb4ddb64fef69-0">
              Jag förstår inte riktigt varför man gör det här om man inte,
              som Tobias Billström, vill sända ut enhetliga signaler om att
              människor inte är välkomna hit om de flyr från sitt land. Om man
              inte vill sända ut de signalerna, varför inför man då den här
              lagstiftningen? Och vem är det som ska bedöma om man har rätt
              till vård eller inte? Man har enligt det här lagstiftningsförslaget
              rätt till vård om den inte kan anstå. I hälso- och sjukvårdslagen
              är det en annan formulering om det behövs omedelbart och så vidare.
            </seg>
            <seg xml:id="i-6f2494d658a4ff79-0">
              Den begränsningen gör man även i dag om någon kommer in på en
              akutmottagning, men då vet man ändå att den får vård i ett annat
              läge om den inte behöver vård direkt. Men läkarna och annan sjukvårdspersonal
              kommer att behöva stå där och avgöra och säga: Nej, det här är
              inte akut. Därför får du inte vård.
            </seg>
            <seg xml:id="i-d7adc346a85d283e-0">
              Det är helt annorlunda mot vad man gör till exempel med svenska
              medborgare i det här läget. Man kommer alltså att behöva överlämna
              till sjukvårdspersonal att stå och diskriminera och avgöra vem
              som ska ha rätt till hälsovård och inte.
            </seg>
            <seg xml:id="i-fcc2d9372a2f92cd-0">
              Då frågar man sig igen: Varför gör man det här? Jag tycker inte
              att det har getts några svar här i kammaren. Det hela är bisarrt,
              för att ta till en underdrift.
            </seg>
            <seg xml:id="i-5ad9740d423f5763-0">
              Vi ska alltså lagstifta om ett område där vi inte ger rätt till
              vård. Däremot lagstiftar vi väldigt tydligt och reglerar vilka
              som har rätt till vård och vilka som inte har rätt till vård.
              Skulle då de som inte har rätt till vård kanske ändå få vård kan
              det vara bra, tycker vissa, medan andra tycker att det sänder
              ut fel signaler. När vi gör detta ska vi bryta mot internationella
              konventioner av vilka här har nämnts ett antal. Vi vinner inget
              ekonomiskt på det.
            </seg>
            <seg xml:id="i-8f74f32abb94186a-0">
              Detta landar i att vi ska bifalla den här propositionen, är det
              tänkt. Jag tycker att det är fullständigt bisarrt, och jag önskar
              att fler kunde ansluta sig till det uppdrag som Miljöpartiet och
              Vänsterpartiet vill ge till regeringen att komma med en vettig
              lagstiftning i stället.
            </seg>
          </u>
          <note xml:id="i-bdd8973b82bf6981-0">
            Jag yrkar bifall till reservation 1.
          </note>
          <note xml:id="i-e74b297841efb9fb-0">
            I detta anförande instämde Gunvor G Ericson (mp).
          </note>
          <note xml:id="i-1e0ce8926f627cd2-0">
            Ajournering
          </note>
          <note xml:id="i-35cdce09e17277b7-0">
            Kammaren beslutade kl. 15.21 på förslag av förste vice talmannen
            att ajournera förhandlingarna till kl. 15.30 då votering skulle
            äga rum.
          </note>
          <u who="lage_rahm_ca9cb9" prev="cont" xml:id="i-9d14cbe5a4c30047-0">
            <seg xml:id="i-bba425f4bec4beb3-0">
              Återupptagna förhandlingar
            </seg>
          </u>
          <note xml:id="i-cfa6646afba398ff-0">
            Förhandlingarna återupptogs kl. 15.30.
          </note>
          <note xml:id="i-e90926cd7d224620-0">
            10 § Beslut om ärenden som slutdebatterats den 15 maj
          </note>
          <note xml:id="i-b7419f4ba32f8b59-0">
            Punkt 2
          </note>
          <note xml:id="i-3aa5e0bfb2567dbe-0">
            Punkt 4
          </note>
          <note xml:id="i-5e9588b9f6e8a3cc-0">
            Punkt 14
          </note>
          <note xml:id="i-8c0b09dd9ee7f285-0">
            Övriga punkter
          </note>
          <note xml:id="i-04352e2c377ffc88-0">
            Punkterna 13
          </note>
          <note xml:id="i-3aa5e0bfb2567dbe-1">
            Punkt 4
          </note>
          <note xml:id="i-b0a481ac46ac423d-0">
            Punkt 1
          </note>
          <note xml:id="i-3aa5e0bfb2567dbe-2">
            Punkt 4
          </note>
          <note xml:id="i-325b7d5373908ec7-0">
            Punkt 15
          </note>
          <note xml:id="i-8183c0ea6dd4ec01-0">
            Punkt 18
          </note>
          <note xml:id="i-8c0b09dd9ee7f285-1">
            Övriga punkter
          </note>
          <note xml:id="i-b0a481ac46ac423d-1">
            Punkt 1
          </note>
          <note xml:id="i-111db0f47bd9ec22-0">
            Punkterna 2 och 3
          </note>
          <note xml:id="i-b0a481ac46ac423d-2">
            Punkt 1
          </note>
          <note xml:id="i-b7419f4ba32f8b59-1">
            Punkt 2
          </note>
          <note xml:id="i-438affd72e12d14a-0">
            Punkt 3
          </note>
          <note xml:id="i-265ce4b6674325ca-0">
            11 § Beslut om ärende som slutdebatterats den 19 maj
          </note>
          <note xml:id="i-5a1cb77267dc60e8-0">
            12 § Beslut om ärenden som slutdebatterats vid dagens sammanträde
          </note>
          <note xml:id="i-df0572f97b5575bc-0">
            13 § (forts. från 9 §) Lag om hälso- och sjukvård åt asylsökande
            m.fl. (forts. SfU8)
          </note>
          <note type="speaker" xml:id="i-d2de9bbc8855bd08-0">
            Anf. 81 FINN BENGTSSON (m):
          </note>
          <u who="unknown" xml:id="i-c955bd20468683ab-0">
            <seg xml:id="i-edd56676ac446840-0">
              Herr talman! Vi är alltså fyra läkare i allianspartierna som
              har valt att göra en röstförklaring och att gå upp och diskutera
              den här frågan extra. Det gör vi naturligtvis därför att det finns
              en väldigt viktig yrkesetisk dimension i frågan där ett väldigt
              känsligt ämne hanteras: vem som ska få vård i vårt land.
            </seg>
            <seg xml:id="i-67476c43e00690b0-0">
              Det är också så att det finns en parlamentarisk fråga som är
              väldigt viktig i det här sammanhanget. Den handlar förstås, som
              har nämnts här i debatten, om ordningen att vi från den 1 juli
              i år har ett krav från EU på ett mottagandedirektiv. Klokt nog
              föreslår regeringen och utskottet en lagstiftning på området för
              att stärka rättssäkerheten för de asylsökande.
            </seg>
            <seg xml:id="i-bc5a2f289b2f7dd9-0">
              En ständigt stigande andel av de svenska medborgarna ser och
              förstår värdet av vårt medlemskap i ett alltmer utvidgat EU inte
              minst för fredens skull. Sverige kan med sitt medlemskap påverka
              politiken i EU, men då krävs det också att vi följer de beslut
              som unionen fattar. Att hårdnackade EU-motståndare som Vänstern
              och Miljöpartiet här i kammaren vill få oss att strunta i gällande
              EU-direktiv är därför inte förvånande men likafullt ansvarslöst.
            </seg>
            <seg xml:id="i-76d1d3dc2d3121af-0">
              För mig som läkare är det avgörande i lagförslaget att ingenting
              gör det olagligt att meddela vård till någon enda människa i detta
              land, inte heller till dem som vistas i landet utan tillstånd
              ofta så kallade gömda, papperslösa, och även deras barn.
            </seg>
            <seg xml:id="i-1e15da6cd999d6a3-0">
              Lagförslaget hindrar alltså inte någon enda människa i detta
              land från att få den vård man är i behov av, även om Vänstern
              och Miljöpartiet försöker påskina någonting annat.
            </seg>
            <seg xml:id="i-eb9e450e4a177448-0">
              Att utskottet i den av regeringen och Socialdepartementet parallellt
              aviserade utredningen önskar påskynda detta med hur bland annat
              papperslösas barn kan få rätt till vård borde göra det ännu enklare
              för alla i denna kammare att ställa sig bakom utskottets förslag
              i betänkandet.
            </seg>
            <seg xml:id="i-0d6108cfa84f2ce3-0">
              Men, herr talman, låt oss lite grann problematisera kring de
              två mantran som lyfts fram av oppositionspartierna Vänstern och
              Miljöpartiet, nämligen att migrationspolitik inte ska ha någonting
              med sjukvård att göra samt att det här handlar om diskriminering.
            </seg>
            <seg xml:id="i-6a0daf6a6ce002ab-0">
              Herr talman! Jag tror att man här grovt förväxlar det som är
              en rätt till sjukvård utifrån människovärdet och den rätt man
              har utifrån människovärdesprincipen att också få en knytning till
              kvalitet och säkerhet i vården.
            </seg>
            <seg xml:id="i-4f165474d6af9f92-0">
              När Gunvor G Ericson som sjuksköterska och jag som läkare förmedlar
              vård till en papperslös medmänniska kan vi tyvärr inte alltid
              garantera ett lyckligt utfall hur gärna vi än vill av humanistiska
              skäl. I all vård av människor kan komplikationer uppstå. Vård
              sker till och med ibland med brist på kunskap, av ren oinsikt
              eller av ren och skär omdömeslöshet. Vilket rättsskydd har då
              den som står längst bort från rättigheterna att beivra och lösa
              sådana uppkomna problem?
            </seg>
            <seg xml:id="i-81c207caf44f3abc-0">
              Det är därför som jag från min läkaretiska synpunkt, i god harmoni
              med FN:s konvention om mänskliga rättigheter och även hälso- och
              sjukvårdslagens intentioner om vård på lika villkor, efter behov
              och med bra kvalitet och säkerhet för alla människor, välkomnar
              att den aviserade ut-redningen kan titta på sådan här komplex
              juridisk materia vid sidan av den humanistiska problematiken.
            </seg>
            <seg xml:id="i-8264699ed6b6361d-0">
              Den humanistiska problematiken tror jag att vi alla här i kammaren
              är överens om precis som framförts av mina kolleger här tidigare.
              Men när det gäller att just se behovet av en juridiskt invändningsfri
              lösning på det här behöver eventuell lagjustering föregripas av
              en noggrann utredning som tar fasta på detta.
            </seg>
            <seg xml:id="i-355f2949183b0c0a-0">
              Herr talman! Att inte se och att inte förstå denna dimension
              av rättvisa hur hälsa bäst kan garanteras alla människor, det
              vill säga både effektivt och säkert till förmån för att ge sken
              av att ha en högre nivå av människosyn, som jag tyckte mig höra
              Kalle Larsson tidigt i debatten uttrycka det, för knappast situationen
              framåt för de allra svagaste av de svaga i vårt samhälle för vilka
              vi alla vill värna rätten till en hälso- och sjukvård.
            </seg>
          </u>
          <note xml:id="i-ac5fdef7dc984fea-0">
            Jag yrkar bifall till utskottets förslag samt avslag på motionerna.
          </note>
          <note type="speaker" xml:id="i-603edb713156c7e7-0">
            Anf. 82 GÖRAN THINGWALL (m):
          </note>
          <u who="ewa_bjorling_ersatt_av_goran_thingwall_188cba" next="cont" xml:id="i-d27041909711cf54-0">
            <seg xml:id="i-a9be9f1533a7f4f9-0">
              Herr talman! Jag är den fjärde läkaren i alliansen och jobbar
              kliniskt väldigt mycket, förutom med det här uppdraget. Självfallet
              har jag som läkare och, tror jag, de flesta av mina kolleger som
              rättesnöre när vi träffar patienter att ställa frågan: Vad kan
              jag hjälpa dig med?
            </seg>
            <seg xml:id="i-c645a7971a8bf7f2-0">
              Jag frågar självklart inte: Var kommer du ifrån? Har du ett personnummer?
              Det är för mig självklara saker, och det har att göra med mänskliga
              rättigheter, läkaretik och mycket annat.
            </seg>
            <seg xml:id="i-b6bf29b053f0ab7f-0">
              Debatten här i dag har varit klargörande för mig. Jag hade faktiskt
              tänkt, herr talman, att rösta nej till förslaget i betänkandet.
              Jag kände väldigt starkt att det inte kommer att funka i min vardag,
              såsom förslaget är framlagt. Men då hade jag läst lite slarvigt.
              Så tog jag fasta på att vård inte ska få anstå. Om någon behöver
              vård kan jag avgöra det. Då gäller det inte akut vård eller omedelbar
              vård utan att vården inte kan anstå. Det var skönt att se den
              texten. Då är det upp till mig som läkare att bestämma vad som
              inte kan anstå. Att tycka att det här förslaget kan jag inte ställa
              upp på faller då.
            </seg>
            <seg xml:id="i-889c0856d3e22a63-0">
              Det här betänkandet är viktigt också i det hänseendet att en
              lag är bättre än ett avtal. Så är det så klart. Det kan ge trygghet
              för dem som söker asyl i vårt land. Det kan inte vara roligt att
              vara asylsökande, och det kan inte vara roligt att vara papperslös
              etcetera.
            </seg>
            <seg xml:id="i-13e160e844f9f362-0">
              Vad som också gjort att jag ändå bestämt mig för att rösta ja
              för det här är att det i höst ska göras en utredning om de papperslösa
              och dem som är gömda. Socialdepartementet får den uppgiften. Det
              känns väldigt bra. Det känns väldigt förtroendegivande därför
              att jag tycker att Göran Hägglund är en höll jag på att säga,
              herr talman sjyst kille. Han verkar reko, och jag tror att han
              kommer att se till att det blir en bra utredning, ett bra resultat
              och så småningom ett bra lagförslag. Därför känns det väldigt
              bra att vänta in den.
            </seg>
            <seg xml:id="i-de44ddf8c25fe3e0-0">
              Jag har förstått att politik är någonting väldigt tekniskt och
              komplicerat och tar tid. Som Barbro sade tar demokrati tid. Ja,
              det tar tid. Jag är en otålig varelse och vill ha snabba beslut,
              men jag har efter den korta tid jag har varit i riksdagen förstått
              att jag nog får ge mig till tåls ibland.
            </seg>
            <seg xml:id="i-530c941cb47eeef9-0">
              Jag ser med tillförsikt an den utredning som kommer i höst om
              papperslösa och gömda flyktingar. Jag vill säga som Lennart Levi,
              som sade att han hoppas att utredningen kommer att bli mycket
              generös. Han sade det tre gånger, och jag skulle vilja säga det
              tre gånger till.
            </seg>
            <seg xml:id="i-2d06bc8143d2600a-0">
              Det är någon typ av röstförklaring jag gör nu. Jag kommer att
              trycka på ja-knappen i morgon bitti, men jag hoppas att Göran
              Hägglund verkligen tar till sig det här och ser till att det blir
              en bra utredning. Jag höll på att säga: Nåde dig, Göran Hägglund,
              om du tullar på min läkaretik så att jag inte kan ställa upp på
              det här. Jag kommer inte att göra det en gång till, men du ska
              få en chans att göra en bra utredning.
            </seg>
            <seg xml:id="i-b8d9dd1b378750d7-0">
              Oppositionen har gjort många bra inlägg, visst. Jag kan hålla
              med om allt vad ni säger, men låt oss se tiden an och se vad som
              kommer ut av det hela.
            </seg>
          </u>
          <note xml:id="i-8ce6bc440dbd7d34-0">
            I detta anförande instämde Finn Bengtsson (m).
          </note>
          <note xml:id="i-7fbb759ab66be6aa-0">
            Överläggningen var härmed avslutad.
          </note>
          <note xml:id="i-1e0ce8926f627cd2-1">
            Ajournering
          </note>
          <note xml:id="i-943173e6b8e08637-0">
            Kammaren beslutade kl. 15.53 på förslag av förste vice talmannen
            att ajournera förhandlingarna till kl. 18.00.
          </note>
          <u who="ewa_bjorling_ersatt_av_goran_thingwall_188cba" prev="cont" xml:id="i-b259a0068574d774-0">
            <seg xml:id="i-bba425f4bec4beb3-1">
              Återupptagna förhandlingar
            </seg>
          </u>
          <note xml:id="i-0f89d83d32660648-0">
            Förhandlingarna återupptogs kl. 18.00.
          </note>
          <note xml:id="i-73a6af7b4b2fd5cd-0">
            14 § Vårdnadsbidrag familjepolitisk reform
          </note>
          <note xml:id="i-cf3f8d550bffab76-3">
            Föredrogs
          </note>
          <note type="speaker" xml:id="i-3052bcfba57a04a8-0">
            Anf. 83 MATILDA ERNKRANS (s):
          </note>
          <u who="matilda_ernkrans_a2e584" xml:id="i-2dcd45d68ac93c44-0">
            <seg xml:id="i-f922d8e8e194f355-0">
              Fru talman! Ärade riksdagsledamöter! Jag vill inleda med att
              yrka bifall till reservation 1 i betänkandet. Det finns inte några
              som helst fördelar med att införa ett kommunalt vårdnadsbidrag.
              Därför yrkar vi socialdemokrater avslag på den här propositionen.
            </seg>
            <seg xml:id="i-70e97d52645267fe-0">
              Vi socialdemokrater vet att föräldrar med barn vill ha lite bättre
              balans i sina liv, lite bättre ordning på tiden och livet med
              barnen. Men ökade orättvisor är inte lösningen. Vi socialdemokrater
              vill i stället investera i familjers kraft. Det ska löna sig att
              våga och det ska märkas att Sverige är ett välfärdsland, för Sverige,
              föräldrar, barn och familjer tjänar på rättvisa. Ett ofinansierat
              kommunalt vårdnadsbidrag är orättvist, och det är att slösa med
              våra gemensamma pengar.
            </seg>
            <seg xml:id="i-b95296bcd0aefefc-0">
              Vi socialdemokrater är inte ensamma om den här kritiken. Vi delar
              den med Miljöpartiet och Vänsterpartiet. Vi delar den med tunga
              remissinstanser som Socialstyrelsen, som menar att förslaget saknar
              jämställdhetsanalys och, lyssna noga nu, barnkonsekvensanalys.
              Det saknas en analys av vilka barn som kommer att beröras och
              av positiva och negativa konsekvenser för barnen. Skolverket delar
              kritiken att det saknas barnperspektiv och menar att utvärderingar
              tydligt visar en negativ påverkan på mödrars sysselsättning. Jämställdhetsombudsmannen
              går till och med så långt att han menar att vårdnadsbidraget strider
              mot de jämställdhetspolitiska mål som riksdagen har lagt fast.
              Vi delar dessutom kritiken med nio tiondelar av landets föräldrar
              som inte vill ha vårdnadsbidrag utan hellre vill ha pengarna till
              en bättre förskola, enligt SVT i dag.
            </seg>
            <seg xml:id="i-95dd54125fec640d-0">
              Jag kan konstatera att vårdnadsbidraget är att slarva bort pengar
              på en reform som med stor sannolikhet bara kommer att nyttjas
              till att privatisera omsorgen om barnen eller av familjer där
              kvinnorna redan står långt ifrån arbetsmarknaden, där mamma redan
              är hemma. Barnen vinner inte en mamma, de förlorar en pappa. Det
              är att slösa med våra gemensamma pengar med en dröm om en svunnen
              tid. Och sedan ska man låta alla barn i förskolan få betala för
              kalaset, för var ska annars pengarna tas för att betala en ofinansierad
              vårdnadsbidragsreform? Nej, borgerlig orättvis politik är inte
              lösningen.
            </seg>
            <seg xml:id="i-99ec2c1c5ea057c4-0">
              Fru talman! I Sverige har vi socialdemokrater under lång tid
              värnat två viktiga grundpelare i familjepolitiken.
            </seg>
            <seg xml:id="i-f03cdb05157cc478-0">
              Den första är en väl utvecklad och flexibel föräldraförsäkring.
              Vi har byggt ut och förbättrat den för att underlätta för både
              mammor och pappor att förena ett aktivt arbetsliv med att ta hand
              om sina egna barn. Världens bästa föräldraförsäkring har inneburit
              att svenska barn har vårdats av egna föräldrar i stället för av
              barnflickor.
            </seg>
            <seg xml:id="i-07ddf5fd2f0d8cfc-0">
              Den andra är en väl utbyggd förskola av god kvalitet. Unga föräldrar
              ska kunna bidra med sitt arbete till samhällets utveckling och
              samtidigt vara trygga med omsorgen som barnen får. Förskolan är
              utformad utifrån barnens behov men samtidigt tydligt kopplad till
              vuxna människors möjligheter att arbeta och inte vara beroende
              av andra för sin inkomst. Det har varit extra viktigt för kvinnors
              möjlighet till ett självständigt liv och egen försörjning. Och
              det har varit viktigt för barns utveckling, något som till exempel
              Barnombudsmannen framhåller.
            </seg>
            <seg xml:id="i-95442dd2398ad0bb-0">
              Nu vill i stället den borgerliga regeringen ge unga friska kvinnor
              3 000 spänn i bidrag för att de ska stanna hemma i tre års tid
              och låta sig bli beroende och försörjda av andra. Vårdnadsbidraget
              förstärker orättvisorna mellan könen.
            </seg>
            <seg xml:id="i-b130bfdc5a13fba7-0">
              Utvärderingen av vårdnadsbidraget i Norge och våra egna erfarenheter
              sedan 19911994, när borgarna senast införde ett vårdnadsbidrag,
              samt de experiment som ett antal borgerliga kommuner har genomfört
              visar tydligt att det är kvinnor som redan står långt från arbetsmarknaden
              som tar ut bidraget. I Norge visar det sig dessutom att i familjer
              med annan etnisk bakgrund har kvinnorna fått det ännu svårare
              att komma ut på arbetsmarknaden. Kvinnorna och barnen har marginaliserats
              ytterligare. Barnen får inte del av förskolan, vilket har försenat
              språkinlärningen och gett barnen sämre villkor vid skolstarten.
              I Norge ska vårdnadsbidraget avvecklas. Men i Sverige gör den
              borgerliga regeringen det omvända, samtidigt som man avstår från
              att prioritera frågan om barnomsorg på obekväm arbetstid. Det
              är inte att ge svar till nutidens föräldrar. Det är att svika
              alla de barn som inte lever i en väletablerad kärnfamilj.
            </seg>
            <seg xml:id="i-585800667ae5e60b-0">
              Fru talman! Regeringen hävdar att vårdnadsbidraget ger fler ökade
              möjligheter att vara hemma och vårda sina barn och att det viktigaste
              med vårdnadsbidraget är att föräldrarna själva får bestämma. Men
              sedan utesluter regeringen ett antal föräldrar som man anser inte
              vara kompetenta nog att själva få bestämma. Råkar barnet befinna
              sig i en familj där den ena föräldern är aktivt arbetssökande
              och ägnar all sin tid åt att försöka få tag i det där jobbet som
              man så väl behöver, då får inte den andra föräldern ta ut vårdnadsbidrag
              för mer tid med barnet. Inte heller om barnet finns i en familj
              där den ena föräldern har drabbats av en kronisk sjukdom får den
              andra föräldern använda vårdnadsbidraget till mer tid med barnet.
            </seg>
            <seg xml:id="i-9f715bc0791029de-0">
              Listan är lång över de försäkringar och ersättningar som inte
              kan kombineras med vårdnadsbidraget. Därutöver kan man lägga till
              att vårdnadsbidraget till sin konstruktion enbart är riktat till
              sammanboende föräldrar. En ensamstående förälder som ska leva
              på 3 000 kronor i månaden får svårt att skaffa mat på bordet till
              barnen.
            </seg>
            <seg xml:id="i-2f9fada761c27efb-0">
              När det gäller borgerlighetens mantra om att de tror på föräldrarna
              visar vårdnadsbidraget med all sin tydlighet att det för borgerligheten
              bara gäller fläckvis. Alla föräldrar är inte förmögna nog.
            </seg>
            <seg xml:id="i-665297cb17f46c9f-0">
              Däremot sätter den borgerliga regeringen inget hinder för vissa
              föräldrar att kombinera vårdnadsbidraget med skattesubventionerade
              tjänster, som avdrag för hushållsnära tjänster och nedsättning
              av socialavgifterna för att anställa unga under 25 år. Här är
              det fullt möjligt att kombinera statliga stöd av olika slag. En
              förälder kan arbeta heltid, ta barnet från förskolan och i stället
              kvittera ut ett fullt vårdnadsbidrag. Vårdnadsbidraget kan sedan
              naturligtvis användas till att delfinansiera en barnflicka. Och
              för barnpassning i hemmet kan man göra avdrag som en hushållsnära
              tjänst. Är den anställde under 25 år kan det också ges rabatt
              på arbetsgivaravgiften. Här tillåts att bidrag staplas på bidrag.
              Och nu handlar det inte längre om privat barnomsorg som står under
              kommunens tillsyn utan om alternativ där ingen utomstående tillsyn
              sker. Förslaget innebär i praktiken att det går att bedriva någon
              sorts privat barnpassning av barn i åldrarna ett till tre år,
              utan att det finns någon tillsyn över huvud taget, för dem som
              har råd och för dem som inte vill ha mer tid med sina barn.
            </seg>
            <seg xml:id="i-414a290764010287-0">
              Fru talman! Regeringen säger att vårdnadsbidraget ska ge mer
              valfrihet och tid med barnen. Men valfrihet för vem och till vilket
              pris? Det skickas ju faktiskt inte med några pengar. Det är andra
              barn och andra föräldrar som kommer att få betala priset i form
              av sämre förskola, större barngrupper, mer stress och press i
              vardagen för alla de föräldrar som vill bidra med sitt arbete
              och med sitt föräldraskap.
            </seg>
            <seg xml:id="i-63aa3e769cd42da7-0">
              I Norge kan man se hur vårdnadsbidraget har påverkat arbetsutbudet.
              Enligt svenska Konjunkturinstitutet har vårdnadsbidraget i Norge
              lett till att 11 000 jobb har försvunnit. Hur många jobb kommer
              att försvinna i Sverige? Hur många kvinnor kommer att stanna hemma
              och successivt glida bort från arbetsmarknaden?
            </seg>
            <seg xml:id="i-8f36402731abba79-0">
              Ni som är euforiska av glädje, som en av de borgerliga ledamöterna
              uttryckte det när vi i utskottet behandlade vårdnadsbidraget,
              kan väl inte seriöst mena att det här är er framtidsvision? När
              ni talar med era döttrar, era söner eller barnbarn, målar ni då
              framtiden i vårdnadsbidraget? Säger ni till era flickor att de
              ska vara duktiga och studera mycket? Det är viktigt med skolan.
              Det är viktigt att lära. Läs så mycket du kan, gärna också på
              universitetet. Men sedan, lilla vän, när barnen kommer är det
              bara för dig att stanna hemma. Minst tre år går bra. Längre går
              också bra om du vill ha fler barn. Och din utbildning eller ditt
              yrke behöver du inte bekymra dig om. Du kan nog ta vid där du
              slutade.
            </seg>
            <seg xml:id="i-632cbd96ee6e0c93-0">
              Nej, att vara borta från arbetsmarknaden i mer än tre år är ingenting
              som du behöver bry dig om. Du, min dotter, har din plats hemma
              med barnen. Jobbet fixar sig, ska du se. Se nu bara till att studera
              ordentligt så att du är högt utbildad och väldigt kompetent när
              du sedan ska gå hemma med barnen. Och tänk inte på pensionen.
              Det löser sig. Du har ju en man att luta dig mot. Han kommer aldrig
              att svika dig.
            </seg>
            <seg xml:id="i-81021adece6739ec-0">
              Till era söner säger ni: Familjen behöver du inte bry dig om.
              Den tar din fru hand om. Se nu bara till att utbilda dig och jobba
              för jobba, det kommer du att få göra, och extra mycket när barnen
              är små. Nej, barnen behöver inte dig som pappa. Det sköter mamma
              om. Barnen behöver mest dina pengar, inte så mycket mer.
            </seg>
            <seg xml:id="i-b25413658f6e096c-0">
              Nej, borgerliga riksdagsledamöter och ansvarig minister, hade
              jag tänkt säga. Men Göran Hägglund finns inte ens här. Han deltar
              inte i debatten. Jag tänker så här om ministern och kristdemokraternas
              företrädare: Vårdnadsbidraget är er paradgren och ansvarig minister
              är inte ens här! Det måste kännas hårt för Folkpartiet, som har
              gett upp sin historia om kvinnornas frigörelse, och det måste
              kännas hårt för Moderaterna, vars nya image nu har fått ge vika
              för bidragsberoende och utanförskap. Ministern är inte ens här.
              Det måste kännas hårt, som sagt.
            </seg>
            <seg xml:id="i-b83dbfac8dd5e579-0">
              Men nåväl, borgerliga riksdagsledamöter: Jag tror faktiskt att
              ni inte ens tror på det här själva. Jag tror att ni vet att ett
              vårdnadsbidrag aldrig kommer att handla om era döttrar, era söner
              eller barnbarn. Jag tror att ni vet att det här handlar om något
              annat, om att privatisera omsorgen om våra barn för dem som har
              råd och kan välja och att glömma de kvinnor som redan nu lever
              isolerat med en lång väg in på arbetsmarknaden, att glömma de
              barn som inte finns i en väletablerad kärnfamilj och sist men
              inte minst att glömma och gömma det faktum att både kvinnor och
              män behövs både på arbetsmarknaden och i familjen.
            </seg>
            <seg xml:id="i-fc03ce873d066ba0-0">
              Kanske är det en borgerlig politik som ni kan vara stolta över
              men det kommer aldrig att bli en socialdemokratisk politik. Därför
              tar vi bestämt avstånd från det kommunala vårdnadsbidraget; för
              barnens skull, för kvinnornas skull, för familjens skull och för
              framtidens skull, för att ökade orättvisor inte är lösningen.
              Ett vårdnadsbidrag är inte vad nutidens föräldrar efterfrågar
              eller vad våra barn behöver. Vi tycker att det är fel väg att
              gå.
            </seg>
            <seg xml:id="i-04d95dea60a54ed0-0">
              Fru talman! Avslutningsvis: I stället för att öka orättvisorna
              vill vi socialdemokrater vidareutveckla vår föräldraförsäkring.
              Vi har i dag presenterat vår idé om vardag med barntid, där föräldrar
              får en chans att få lite mer vardagstid med sina barn utan att
              tvingas lämna arbetsmarknaden, och det inom föräldraförsäkringens
              ram. Vi vill se över möjligheten till en särskild föräldrapenning
              för ensamstående föräldrar. Vi vill ge båda föräldrarna en möjlighet
              att stanna hemma barnets första månad, för barnen behöver båda
              sina föräldrar. Pappor vill se sina barn utvecklas. Vi vill också
              ge dem som har outnyttjade föräldrapenningdagar, vilket oftast
              är pappor, en andra chans att vid ett tillfälle ta ut sina dagar
              och få tid med sina barn.
            </seg>
            <seg xml:id="i-b0afe8429b65965e-0">
              Vi ska fortsätta utveckla kvaliteten inom barnomsorgen och förskolan
              och stärka rätten till barnomsorg på obekväm arbetstid, för vi
              vill investera i familjers kraft med alla barns bästa för ögonen.
              Vi vill att fler ska vilja och våga bli föräldrar, att fler ska
              våga för att de vet att de får en ersättning baserad på deras
              inkomst när de är hemma med sina små barn. Vi vill att fler ska
              våga för att de vet att det finns en barnomsorg med god kvalitet
              som är tillgänglig när de behöver den. Vi vill att fler ska våga
              för att de vet att blir jag ensam med mitt föräldraskap finns
              stödet där för mig. Vi vill att fler ska våga för att de vet att
              de har jobbet kvar när de kommer tillbaka. De har inte tvingats
              välja mellan barn och arbete. De har inte blivit omsprungna av
              kvinnor och män som har valt bort barn. De vågar för att de vet
              att de kommer att dela glädjen och oron för barnen tillsammans
              i ett jämställt föräldraskap. Kvinnor och män behövs både i familjen
              och i arbetslivet. Ett jämställt arbetsliv förutsätter ett jämställt
              familjeliv och tvärtom. Barn behöver föräldrar som är jämlika
              och kan göra egna livsval. Trygga föräldrar ger barn en trygg
              vardag. Det ska löna sig att våga. Sverige tjänar på rättvisa.
              Det är vårt välfärdsland. Det är vårt svar till nutidens föräldrar.
            </seg>
          </u>
          <note xml:id="i-cd7e28a2fabc952b-0">
            I detta anförande instämde Carina Adolfsson Elgestam, Kurt Kvarnström,
            Carina Ohlsson, Jasenko Omanovic, Veronica Palm, Magdalena Streijffert
            och Göte Wahlström (alla s).
          </note>
          <note type="speaker" xml:id="i-750db5b8b8d9f6d4-0">
            Anf. 84 LISELOTTE OLSSON (v):
          </note>
          <u who="liselotte_olsson_703108" xml:id="i-3a8955d978d3bf8d-0">
            <seg xml:id="i-32cb4abb35bb3c35-0">
              Fru talman! Vi ska i dag debattera något som högerregeringen
              kallar en familjepolitisk reform. Slår vi i ordlistan ser vi att
              reform betyder förbättring, nydaning, men det är verkligen inte
              det som införande av vårdnadsbidrag kommer att betyda. Det är
              precis tvärtom.
            </seg>
            <seg xml:id="i-be1dfe2ed985b407-0">
              Ett vårdnadsbidrag betyder att utvecklingen mot ett jämställt
              samhälle och ett jämställt föräldraskap stannar av och till och
              med riskerar att gå bakåt. Arbetskraftsdeltagandet i Sverige bland
              kvinnor i åldern 2534 år hör till de högsta i hela EU. Trots det
              höga arbetskraftsdeltagandet har vi också ett högt barnafödande.
              Orsaken till det kan vi bland annat hitta i att vi har en generös
              och solidariskt finansierad föräldraförsäkring och en gemensamt
              finansierad förskola. Det här förhållandet, att det är naturligt
              för kvinnor att både arbeta och föda barn, håller nu regeringen,
              med införandet av vårdnadsbidraget, på att rasera. Regeringen
              har dessutom mage att säga att man inför det för barnens skull,
              för föräldrarnas skull, för att föräldrar ska kunna vara hemma
              med sina barn barnen mellan ett och tre år. Visst kan det väl
              låta lockande och förföriskt men jag hoppas att debatten här i
              dag slår hål på borgerlighetens lockrop, som inte betyder något
              annat än: Kvinna, tillbaka till spisen! Jag ska göra mitt bästa
              här i talarstolen för att försöka få er att förstå hur fel tanken
              på ett vårdnadsbidrag egentligen är.
            </seg>
            <seg xml:id="i-7cb18cfd627e8952-0">
              I betänkandet säger utskottsmajoriteten: Syftet med vårdnadsbidraget
              är att ge ökade möjligheter för föräldrar att vara hemma och vårda
              sitt barn. Men precis som föregående talare undrar jag: Var finns
              de ensamstående föräldrarna i det här? Hur många mammor eller
              pappor kan leva på 3 000 kronor i månaden? Jag tror inte att det
              finns någon som kan göra det. Vi vet ju sedan tidigare att regeringens
              politik försämrat villkoren för ensamstående föräldrar och deras
              barn, så det är väl naturligt för högerregeringen att låtsas som
              om den gruppen över huvud taget inte existerar när man genomför
              sina illa genomtänkta förslag.
            </seg>
            <seg xml:id="i-43fafe5da28049a9-0">
              Dessutom finns det en hel del undantag när det gäller vilka som
              kan få vårdnadsbidrag. Föregående talare nämnde några. Jag tänkte
              räkna upp i princip alla. Man är inte berättigad till vårdnadsbidrag
              om man uppbär arbetslöshetsersättning, föräldrapenning, aktivitetsstöd,
              sjukpenning eller rehabiliteringspeng efter att sådan lämnats
              under 365 dagar, sjukpenning under eller omedelbart efter en period
              då arbetslöshetsersättning lämnats, ålderspension, äldreförsörjningsstöd
              eller ersättning enligt lagen om introduktionsersättning för flyktingar.
              Vårdnadsbidrag får heller inte betalas ut till vårdnadshavares
              sambo eller make om någon av dem har de här nämnda ersättningarna.
            </seg>
            <seg xml:id="i-1e96810873df10ea-0">
              Tydligen är det så att den omhuldade valfriheten bara gäller
              för några. Var finns rättvisan i det här förslaget då? Sanningen
              är att vårdnadsbidraget riskerar att ytterligare försämra alla
              kvinnors villkor på arbetsmarknaden. Följden av en försvagad förankring
              på arbetsmarknaden är sämre pension, sämre ekonomisk trygghet
              vid arbetslöshet och sjukdom, sämre möjligheter till karriärer
              och löneutveckling och ett större beroende av en make som kan
              försörja en.
            </seg>
            <seg xml:id="i-5b56225c58864fce-0">
              Eftersom kvinnor tar ut 80 procent av föräldraledigheten är det
              sannolikt att majoriteten av dem som kommer att ta ut vårdnadsbidraget
              är mammor. Precis som föregående talare också sade har man tittat
              på det här i Norge och Finland. Där har man kommit fram till att
              det är 95 procent kvinnor som har erhållit bidraget. I Norge har
              man sett att det väldigt ofta är kvinnor som redan har en svag
              förankring på arbetsmarknaden, och då främst invandrarkvinnor
              och deltidsarbetande kvinnor med låg lön. Man har sett att det
              är mödrar som förvärvsarbetar i lägre utsträckning och med längre
              avbrott i sitt arbete än andra kvinnor. I Finland har man sett
              att det är unga mödrar med kort utbildning och svag position på
              arbetsmarknaden som använder vårdnadsbidraget. Det finns forskning
              i många olika länder, och man har sett att där vårdnadsbidraget
              genomförts har det resulterat i minskad ekonomisk jämställdhet,
              större skillnader i fördelningen i det obetalda hem- och omsorgsarbetet
              och minskad makt och minskat inflytande för kvinnorna.
            </seg>
            <seg xml:id="i-4e00a4b7e75f5b98-0">
              Att Kristdemokraterna vill vända utvecklingen tillbaka till gamla
              tiders hemmafruideal är ingenting jag förvånas över. Men hur kan
              ni i Folkpartiet trots allt ni har varit med om och slagits för
              historiskt när det gäller kvinnors rättigheter vilja ha ett vårdnadsbidrag
              vars enda syfte är att konservera gamla könsroller? Varför vill
              ni vända utvecklingen bakåt? Jag förstår inte heller varför inte
              ni på högersidan vill ta till er all den forskning som finns om
              vårdnadsbidrag och hur det slår. Jag tycker att ni ska sätta er
              in i det; det är mitt tips.
            </seg>
            <seg xml:id="i-d17c70a8b12eac5e-0">
              Remissinstanserna är mycket kritiska till regeringens förslag.
              JämO anser att det strider mot riksdagens jämställdhetspolitiska
              mål som säger att kvinnor och män ska ha samma makt att forma
              samhället och sina egna liv och att kvinnor och män ska ha samma
              möjligheter och villkor i fråga om utbildning och betalt arbete
              som ger ekonomisk självständighet livet ut.
            </seg>
            <seg xml:id="i-7b245fd3eec37efb-0">
              Vårdnadsbidraget ska inte beskattas och inte vara pensionsgrundande,
              vilket naturligtvis försämrar ekonomin för den som nyttjar bidraget.
              Kvinnor har ofta redan en lägre pension än män, och de kommer
              bevisligen att förlora ännu mer om de är hemma med vårdnadsbidrag.
            </seg>
            <seg xml:id="i-1aaf0954b21ac79e-0">
              Delegationen mot felaktiga utbetalningar avstyrker dessutom förslaget
              om att vårdnadsbidraget inte ska vara beskattat eftersom det generellt
              sett ökar risken för felaktiga utbetalningar. Och det vill ni
              väl inte? Jag har förstått i tidigare debatter att ni är väldigt
              rädda för att sådant ska hända.
            </seg>
            <seg xml:id="i-2d1eec3c17c10ac3-0">
              De fackliga organisationerna LO, TCO och Saco avstyrker förslaget
              om vårdnadsbidrag. De menar att det kommer att skapa inlåsningseffekter
              för kvinnor och försämra läget för kvinnor på arbetsmarknaden
              ytterligare. LO framhåller särskilt att vårdnadsbidraget kommer
              att leda till fler osäkra anställningar och mer deltidsarbete
              bland kvinnor.
            </seg>
            <seg xml:id="i-8833fe911824ed03-0">
              Arbetsgivarverket avstyrker förslaget eftersom man ser riskerna
              för långvarig frånvaro i anslutning till föräldraledighet bland
              kvinnliga arbetstagare och att det kommer att resultera i minskade
              incitament för arbetsgivare att erbjuda kvinnor tillsvidareanställning.
              Hör ni inte åt vilket håll vi är på väg? Vi vet redan i dag att
              unga kvinnor har en stor del av de tidsbegränsade anställningarna.
              Med det här förslaget kommer det med all sannolikhet att öka.
            </seg>
            <seg xml:id="i-147b87b2d898b324-0">
              Jag skulle kunna fortsätta att dra exempel på exempel på kritik
              från remissinstanserna. Sammanfattningsvis är det tydligt att
              man från remissinstansernas sida anser att kvinnorna är de stora
              förlorarna och att hela samhällets jämställdhetsarbete tar flera
              steg bakåt när man genomför ett vårdnadsbidrag.
            </seg>
            <seg xml:id="i-b55c27f0b32f7f83-0">
              Regeringen menar förstås att ett vårdnadsbidrag är bra för barnen.
              Men samtidigt säger man i propositionen att vårdnadsbidraget har
              vissa konsekvenser för barn. Man ser det, och man säger det, men
              man tar inga hänsyn till de kritiska synpunkter som både Barnombudsmannen
              och Skolverket har kommit fram till.
            </seg>
            <seg xml:id="i-9fa8b56692d71d1f-0">
              Barnombudsmannen säger till exempel att alla barn från och med
              ett års ålder har rätt till allmän förskola och att de avgränsningar
              som regeringen föreslår är snåriga. Barnombudsmannen är även kritisk
              till att vårdnadsbidraget kan kombineras med arbete på heltid.
              Det är någonting som inte jag heller förstår. Hur tänker ni med
              just det förslaget? Jag hoppas att någon av er vill svara på det.
            </seg>
            <seg xml:id="i-44f9d794dc7b08d8-0">
              Ert förslag betyder att föräldrar kan arbeta heltid och avlöna
              någon annan att passa barnet för vårdnadsbidragspengen. Jag menar,
              tror och är rädd för att vi riskerar att se en framväxt av en
              arbetsmarknad med låga löner och osäkra villkor i hushållen. Precis
              som föregående talare sade är det här en sak som kan leda till
              att man kan få tre olika bidrag för att anställa en barnflicka
              i hemmet.
            </seg>
            <seg xml:id="i-ea7841fdcdd79b6e-0">
              Tanken med vårdnadsbidraget var väl att föräldrarna skulle få
              mer tid med sina barn, och inte att barnen skulle tas om hand
              av barnflickor? Jag skulle som sagt gärna vilja veta hur ni har
              tänkt med just den delen i förslaget.
            </seg>
            <seg xml:id="i-d4110ea931de23a9-0">
              Skolverket ser också riskerna med att förslaget om kortare tid
              i förskola i kombination med ett vårdnadsbidrag kommer att gå
              ut över kvaliteten i förskolan och öka den sociala snedrekryteringen.
              I Norge har man sett just detta. Bidraget har haft en segregerande
              effekt. Språkutvecklingen för barn i invandrarfamiljer som har
              varit hemma har varit sämre än för de barn som har deltagit i
              förskolan. Vad säger att det inte skulle bli precis samma sak
              här hos oss?
            </seg>
            <seg xml:id="i-b1c33c6f9667fcfe-0">
              Kommunerna ska helt bekosta införandet av vårdnadsbidraget. Sveriges
              Kommuner och Landsting beräknar att det kommer att kosta 2 ½3
              miljarder för kommunerna. Det motsvarar ungefär 7 5008 000 tjänster
              i förskolan.
            </seg>
            <seg xml:id="i-b1cb49e9263fdfac-0">
              Jag ska ta ett exempel från mitt hemlän Västerbotten. Där finns
              en liten kommun som heter Vilhelmina, som har ungefär 8 000 invånare.
              Där har man fattat ett beslut om att införa ett vårdnadsbidrag.
              Kommunen är borgerligt styrd. I år räknar man med att kostnaden
              ska vara ungefär 300 000 och nästa år nästan 900 000. Det låter
              som väldigt lite pengar, men det är en stor summa för en liten
              inlandskommun som brottas med dålig ekonomi. För att klara införandet
              har man beslutat att höja skatten. Detta är bara ett exempel på
              vad som kan hända när kommuner vill införa det här.
            </seg>
            <seg xml:id="i-b9f40fabe638ce40-0">
              Fru talman! Sammanfattningsvis: Ett vårdnadsbidrag är dåligt
              för alla kvinnors situation på arbetsmarknaden. Barn som går i
              förskolan kommer att drabbas av att några föräldrar väljer vårdnadsbidrag.
              Man får sämre villkor även i förskolan. Det är dyrt för kommunerna.
              De riskerar att få mindre resurser till förskolan. Det är krångligt
              och dyrt för Försäkringskassan, och det är en verklig backlash
              för jämställdhetsarbetet i Sverige.
            </seg>
            <seg xml:id="i-12fd9e43c92f1c58-0">
              Jag yrkar därför bifall till reservation 1, som innebär ett avslag
              på det konservativa och bakåtsträvande vårdnadsbidragsförslaget.
            </seg>
          </u>
          <note type="speaker" xml:id="i-a19e79d34f980137-0">
            Anf. 85 GUNVOR G ERICSON (mp):
          </note>
          <u who="jan_ericson_aca06f" xml:id="i-9dd7de9fd849e2a1-15">
            <seg xml:id="i-15eccf88a60026d5-0">
              Fru talman! Barntid är bättre för barnen, bättre för arbetslinjen
              och bättre för jämställdheten. Ska 13-åringar vara hemma med mamma
              eller barnflickan eller på förskolan? Ska pappor göra karriär
              på arbetsmarknaden och kvinnorna i barnkammaren? Dessa frågor
              är avgörande i dagens debatt om det kommunala vårdnadsbidraget
              som regeringen vill införa den 1 juli 2008.
            </seg>
            <seg xml:id="i-c4c1221c83913c9e-0">
              Nyamko Sabuni, integrations- och jämställdhetsminister, har sagt
              att det aldrig kan vara ett nederlag att införa reformer som ökar
              människors valfrihet. Men den här valfriheten omfattar inte alla.
              För många ensamstående föräldrar är vårdnadsbidraget ett hånskratt.
              Det är få av dem som klarar sig på bidragets 3 000 kronor i månaden.
              Det är inte heller troligt att det ökar incitamentet för fler
              pappor att vara hemma med sina barn. Valfriheten blir dessutom
              olika beroende på vilken kommun man är bosatt i, eftersom det
              är upp till varje kommun att införa vårdnadsbidrag.
            </seg>
            <seg xml:id="i-3ac2c0d09bdc24d7-0">
              Vårdnadsbidraget är ett nederlag för jämställdheten. Som vi har
              hört här förut i dag är erfarenheterna från till exempel Norge
              och Finland att 95 procent av dem som tar ut bidraget är kvinnor.
              Regeringen har i propositionen skrivit att effekterna på jämställdheten
              är svårbedömda. Men med våra grannländers erfarenhet är det tydligt
              negativt för män som missar tid med sina barn.
            </seg>
            <seg xml:id="i-5833d25296152d18-0">
              För att regeringen skulle kunna enas om vårdnadsbidraget konstruerades
              en jämställdhetsbonus. Bonusen ska ge den som tjänar mest i familjen,
              oftast mannen, avdrag på skatten om han är hemma med sina barn.
              Vårdnadsbidraget kommer alltså att kunna kombineras med ett skatteavdrag
              om den som stannar hemma är den som tjänar mest.
            </seg>
            <seg xml:id="i-ed2efdeaf2f42982-0">
              Den krångliga och verkningslösa jämställdhetsbonusen kommer jag
              att ta upp i nästa debatt senare här i kväll.
            </seg>
            <seg xml:id="i-c8fa9ff219873a32-0">
              Familjepolitiken ska utgå från barnets bästa och barnens möjligheter
              att vara med sina föräldrar. Det anser Miljöpartiet. Att ge sina
              barn tid är bland det mest värdefulla man kan göra för sina barn.
              Effekten av tidsbrist kan tyvärr bli att både barn och föräldrar
              mår sämre och får mindre möjligheter att skapa en nära och trygg
              relation. Trygga och goda uppväxtvillkor är ett av de elva målområdena
              inom folkhälsopolitiken, och utvecklingen inom området har stor
              betydelse för barns och ungdomars hälsa och för folkhälsan på
              lång sikt.
            </seg>
            <seg xml:id="i-8e906f28bd265a19-0">
              Människor har olika behov och lever olika sorters liv under olika
              perioder i livet. Det småbarnsföräldrar uppger att de behöver
              är mer tid. Vi vill ge föräldrar större ekonomiska möjligheter
              att arbeta mindre medan barnen är små, utan att de för den sakens
              skull tvingas lämna arbetslivet.
            </seg>
            <seg xml:id="i-e72e137f425a9243-0">
              Det är alltför många föräldrar och barn som känner sig stressade
              i vardagen, för många föräldrar har för lite tid tillsammans med
              sina barn. Vi har i Miljöpartiet en modell som kan komma åt detta
              problem samtidigt som vi värnar båda föräldrarnas plats på arbetsmarknaden.
            </seg>
            <seg xml:id="i-6f6e605a6cc79730-0">
              Miljöpartiets förslag om barntid utgår ifrån att föräldrarna
              ska kunna kombinera familj och arbete men ändå minska stressen.
              I dag finns en möjlighet att gå ned i arbetstid med 25 procent.
              Det är dock i realiteten en begränsad möjlighet eftersom många
              inte har råd att avstå 25 procent av sin inkomst. Det mål vi har
              satt upp är att betydligt fler föräldrar ska kunna förkorta sin
              arbetstid medan barnen är små. Det vill vi nå genom att ge en
              ekonomisk ersättning på 2 500 kronor som täcker upp en del av
              den lägre inkomsten.
            </seg>
            <seg xml:id="i-9b2c330664d09b3c-0">
              Vi har i vårt förslag till statsbudget avsatt pengar för en barntidsreform
              i stället för att lämpa över kostnader på kommunerna. Ersättningen
              ska, till skillnad från vårdnadsbidraget, också vara pensionsgrundande.
              Barntid ska kunna tas ut av en eller två föräldrar samtidigt eller
              var och en för sig.
            </seg>
            <seg xml:id="i-c574985f3d8cc8d5-0">
              På en arbetsmarknad där det är lika självklart att pappor och
              mammor tar ut föräldraledighet är det lättare att få jämställda
              löner. Det verkar regeringen helt bortse ifrån. Det kanske inte
              är så konstigt att jämställda löner är svårt för den här regeringen
              eftersom man precis när man tillträdde tog bort det uppdrag om
              handslag för jämställda löner som den förra regeringen hade tillsatt.
            </seg>
            <seg xml:id="i-b17c3e097d864164-0">
              Vi hörde tidigare om den LO-rapport som finns om föräldraledighet,
              arbetstider och hur mycket man jobbar. De här beteendena är väldigt
              könsrollsbundna. LO:s rapport visar att för männen, vare sig de
              är arbetare eller tjänstemän, har inte föräldraskapet inneburit
              någon nämnvärd förändring av arbetstiden. Arbetarkvinnorna har
              minskat sitt heltidsarbete från en redan låg nivå, från 54 till
              39 procent. Den mest dramatiska förändringen gäller dock tjänstemannakvinnorna
              som minskat sitt heltidsarbete från 88 till 50 procent. Bland
              kvinnor totalt arbetar bara 47 procent heltid cirka två tre år
              efter det att de har fått sitt första barn. Det har betydelse
              för arbetsmarknaden och de jämställda lönerna.
            </seg>
            <seg xml:id="i-f6df868671534bc6-0">
              Många har inte råd att utnyttja möjligheten att sänka sin arbetstid
              och därmed sin lön. De med lägre inkomster har svårt att klara
              ytterligare minskade ekonomiska marginaler. Många barn får därför
              aldrig del av den lagstiftning som i grunden vill skapa mer tid
              och mer samvaro mellan barn och föräldrar.
            </seg>
            <seg xml:id="i-8b993e406d11e264-0">
              Många kvinnor gör, som sagt var, i dag valet att avstå en del
              av sin lön genom att gå ned i arbetstid för att kunna vara mer
              med sina barn. Det valet innebär att kvinnor riskerar sämre möjligheter
              på arbetsmarknaden när det gäller utvecklings- och karriärmöjligheter
              och lön, och därmed får de lägre pension. Kvinnor prioriterar
              barnen på bekostnad av sin egen relation till arbetet. Tyvärr
              gör inte merparten av de svenska männen en prioritering till förmån
              för sina barn.
            </seg>
            <seg xml:id="i-84078bebdb7d7d38-0">
              Detta leder till att många pappor missar delar av sina barns
              liv, deras första leende, deras första steg, deras första ord
              och så vidare. De riskerar att inte bjudas in i barnens liv senare,
              vare sig när det händer roliga saker eller när det inträffar något
              tråkigt. Att bygga förtroende och tillit tar tid och kräver närvaro.
              Många pappor riskerar att inte få en nära relation med sina barn
              om de inte avsätter tid.
            </seg>
            <seg xml:id="i-9de35c9ebe0898eb-0">
              Hur ska vi som politiker stödja en förändring som ger möjligheter
              för barn och föräldrar att umgås utan att ytterligare förstärka
              den ojämställda fördelningen mellan kvinnor och män vad gäller
              ansvar för familj och barn och relationen till arbetsmarknaden?
            </seg>
            <seg xml:id="i-82c21ef7f6266362-0">
              Det är bra att Socialdemokraterna nu har insett att barntid behövs
              i vardagen, men förslaget om en låst föräldramånad löser inte
              problemen för alla som stressar måndag, tisdag, onsdag, torsdag
              och fredag varje vecka för att få livspusslet att gå ihop.
            </seg>
            <seg xml:id="i-d39f9b1e89890a54-0">
              Barntid är ett bättre alternativ. Det är fritt från de fällor
              som vårdnadsbidraget innebär. Miljöpartiet vill, i motsats till
              den moderatledda regeringen, att Sverige inte ska göra om samma
              misstag som man har gjort i flera andra länder och införa ett
              system som faller tillbaka på jämställdheten. Det är viktigt att
              både män och kvinnor har en plats på arbetsmarknaden. Lika viktigt
              är det att barnen får lika mycket tid med sina pappor som med
              sina mammor.
            </seg>
            <seg xml:id="i-9b07e860c0fef856-0">
              Miljöpartiet vill skapa en förändring som förbättrar dels männens
              delaktighet i sina barns liv, dels kvinnornas förhållande till
              arbetsmarknaden. Vi menar att regeringens förslag om vårdnadsbidrag
              absolut inte gör det utan snarare riskerar att befästa de könsroller
              och de ojämställda beteenden som finns i dag. I propositionen
              saknar vi resonemang om och en förståelse för vilka mekanismer
              och strukturer som ligger bakom dessa val. Man nöjer sig med att
              konstatera att konsekvenserna för jämställdheten är svårbedömda.
            </seg>
            <seg xml:id="i-ca88fcdc770985e7-0">
              Vårdnadsbidraget leder förstås fel, vilket flertalet remissinstanser
              också har påpekat. De skriver bland annat att ett jämställdhetsperspektiv
              saknas, att det finns administrativa problem och oklarheter och
              att ensamstående har svårigheter att kunna utnyttja vårdnadsbidraget.
              Vidare skriver de att det finns problem med olikheter mellan kommuner,
              oklarheter för särlevande föräldrar dels om de inte är ense, dels
              om de bor i olika kommuner, kritik mot att makar och sambor till
              dem som uppbär ekonomiskt stöd från samhället inte omfattas av
              förslaget och problem att kontrollera att det inte fuskas med
              uttaget av vårdnadsbidraget. Det har bland annat FUT-delegationen
              skrivit om.
            </seg>
            <seg xml:id="i-ea75c83df875eec2-0">
              Vårdnadsbidraget kan därmed också ses som en sorts barnomsorgskonto.
              Regeringen skriver faktiskt: Villkoren för att få ut fullt vårdnadsbidrag
              är att barnet inte utnyttjar offentligt finansierad förskoleverksamhet.
              Föräldern kan förvärvsarbeta och samtidigt uppbära vårdnadsbidrag
              om barnomsorgen ordnas på annat sätt.
            </seg>
            <seg xml:id="i-f93847f13778d788-0">
              Alltså kan föräldrarna arbeta och betala någon annan vitt eller
              svart för att passa barnen bara de inte använder den kommunala
              barnomsorgen. I och med den konstruktionen är det alltså inte
              tid med barnen som egentligen prioriteras. Det handlar snarare
              om att göra privat barnomsorg mer konkurrenskraftig och lönsam.
            </seg>
            <seg xml:id="i-875dd77397f107dc-0">
              Barns tid med sina föräldrar och jämställdhetsaspekten har varit
              vägledande när vi i Miljöpartiet utarbetat vårt förslag om en
              komplettering av föräldraförsäkringen som vi kallar barntid. Det
              handlar om en särskild föräldraförsäkring till stöd för kortare
              arbetstid. Dagens stressiga samhälle behöver motkrafter för att
              den värdefulla tiden som barn och föräldrar tillbringar tillsammans
              ska kunna prioriteras. Tid är en fråga om livskvalitet och trygghet.
            </seg>
            <seg xml:id="i-9fe2ef9318f8f312-0">
              Regeringen Reinfeldt tar med sitt förslag ett steg bort från
              sin arbetslinje som den gick till val på. Med vårt förslag om
              barntid förenas möjligheten att vara kvar på arbetsmarknaden och
              samtidigt förbättra livskvaliteten för både barn och föräldrar.
            </seg>
          </u>
          <note xml:id="i-ebaddab4ce9b4db9-0">
            Jag yrkar bifall till reservationerna 1 och 2.
          </note>
          <note type="speaker" xml:id="i-7a10169716c9ed2c-0">
            Anf. 86 LARS-ARNE STAXÄNG (m):
          </note>
          <u who="lars-arne_staxang_ae5328" xml:id="i-85fb04d778a19f9e-0">
            <seg xml:id="i-79325af43a05e68f-0">
              Fru talman! För två år sedan gick vi moderater, tillsammans med
              alliansen, till val på ett radikalt alternativ till den tidigare
              förda socialdemokratiska familjepolitiken.
            </seg>
            <seg xml:id="i-28ff45789ec4f013-0">
              Ett decennium av socialdemokratiskt maktinnehav har lett till
              en skrämmande likriktning inom det familjepolitiska området där
              makten över den egna familjens väl och ve mer låg hos politikerna
              än hos föräldrarna. För oss moderater, liksom för våra vänner
              i alliansen, är det lika självklart nu som då att detta förhållande
              i grunden är ohållbart och i stället torde vara det omvända. Det
              är hos föräldrarna som makten ska ligga och politikerna ska snarare
              tillhandahålla verktygen och möjligheterna än komma med pekpinnar
              och bestämmelser. Vi ska i alla lägen alltid ha barnens bästa
              för våra ögon.
            </seg>
            <seg xml:id="i-3e9a57f02b1b150d-0">
              Av de tidigare talarna här är det få som har talat om detta ur
              ett barnperspektiv. Man har haft en massa andra perspektiv, men
              vi talar om detta ur ett barnperspektiv.
            </seg>
            <seg xml:id="i-96620a83791f3ceb-0">
              Vi anser att det som nu måste ske är ett snabbt införande av
              de olika familjepolitiska reformförslagen. Vårdnadsbidraget måste
              införas tillsammans med de andra förslagen om en avgiftsfri förskola
              jag noterar att Socialdemokraterna i Svenska Dagbladet i dag också
              säger att de är intresserade av en bra kvalitet i förskolan också
              för treåringar, barnomsorgspeng och även en jämställdhetsbonus.
              Detta tillsammans är en modern och flexibel familjepolitik som
              ger föräldrarna en reell möjlighet att hitta den bästa lösningen
              för just sin unika familj.
            </seg>
            <seg xml:id="i-a9aa99f63b7ac9a2-0">
              Men det unika är inte den ena eller andra reformen, utan det
              är hur de olika förslagen kompletterar varandra, vilket verkligen
              leder till en reell valfrihet som de svenska familjerna inte kunnat
              dra nytta av tidigare.
            </seg>
            <seg xml:id="i-bcb7428a84a8a7e0-0">
              Syftet med vårdnadsbidraget är att ge ökade möjligheter för föräldrar
              att vara hemma och vårda sitt barn under den period då barnet
              är mellan ett och tre år. Det är alltså under två år inte tre
              år, som någon sade. Bidraget ska vara skattefritt och uppgå till
              maximalt 3 000 kronor per barn och månad.
            </seg>
            <seg xml:id="i-70ca8e17e5f7a8c3-0">
              Avsikten och ambitionen är att stödja föräldrarna i de val de
              gör i sin vardag. Införandet av ett frivilligt, kommunalt finansierat
              vårdnadsbidrag är en reform som efterfrågas av många föräldrar
              i dag och kommer att bli ett alternativ för de föräldrar som behöver
              mer tid med sina barn.
            </seg>
            <seg xml:id="i-e0f684b0381f4892-0">
              Det finns undersökningar som visar att till exempel 78 procent
              av LO:s medlemmar är positiva till ett införande. Även i övrigt
              finns det en stor majoritet i Sverige för ett införande. Det kan
              ställas mot den undersökning som Kommunal hade gått ut med. Men
              i frågan hade de ställt förskola emot vårdnadsbidrag, och det
              är ju egentligen inte alls fråga om det. Det ska finnas både förskola
              och vårdnadsbidrag. Frågar man om förskolan ska finnas kommer
              självklart 8090 procent att svara ja. Lyder frågan: Vill ni införa
              ett vårdnadsbidrag? så kommer 78 procent av LO:s medlemmar att
              svara ja. Sätter man ihop de sakerna blir det som att ställa krig
              mot fred. Alla väljer naturligtvis fred.
            </seg>
            <seg xml:id="i-65e0221dfefdb2c0-0">
              Sanningen är att förskola och vårdnadsbidrag inte står i motsatsförhållande
              till varandra. De kompletterar varandra i lika hög grad som föräldrar
              och förskola inte står i motsatsförhållande till varandra utan
              behövs var och en på sitt sätt. Ställer man frågan om vårdnadsbidraget
              till svenska folket, rent generellt, säger 7080 procent att de
              vill ha ett sådant.
            </seg>
            <seg xml:id="i-23da90430c2f9b50-0">
              Med ett vårdnadsbidrag kan föräldrarna välja mellan att ta hand
              om sitt barn i hemmet eller att kombinera detta med förskoleverksamhet
              eller annan barnomsorgsverksamhet. På detta sätt blir det möjligt
              att på olika sätt kombinera vistelse i förskolan och omsorg i
              hemmet med förvärvsarbete. Ni har inte med ett ord berört att
              reformen faktiskt ger möjlighet till detta. Jag vill här återigen
              lyfta in barnperspektivet i diskussionen om familjepolitiken.
              Det är viktigt att se att barnen är personer med olika behov.
              Föräldrarna är de som har huvudansvaret för barnens välbefinnande
              och att se till deras bästa.
            </seg>
            <seg xml:id="i-6705afdacdc95b3b-0">
              Fru talman! Efter att har hört oppositionens farhågor och skräckskildringar
              om vad som ska komma att ske om Sverige skulle införa ett frivilligt
              kommunalt vårdnadsbidrag, undrar man faktiskt vad det är som man
              i vänsterkartellen är så rädd för. Är det kommunernas självbestämmande
              om att införa ett vårdnadsbidrag? Är det att barnfamiljerna får
              bättre möjligheter att själva bestämma att vara med och anknyta
              till sina barn när de är mellan ett och tre år? Är det av fackliga
              skäl, eller är det förskolans viktiga roll eller de anställda
              i förskolan som man är rädd om i förslaget? Är det av ideologiska
              skäl där både Marx och Alva Myrdals styrningar av barnfamiljerna
              i Sverige skymtar fram? Ja, listan kan säkert göras mycket längre,
              och vi kommer säkert att fortsätta diskutera detta i replikerna.
            </seg>
            <seg xml:id="i-c59f1a6e661ff1ef-0">
              Nej, kära vänsterkartell, ni kan vara lugna, riktigt lugna! Förslaget
              är noga genomtänkt för att gynna barnperspektivet i familjepolitiken.
              Genom att ge möjligheter för de föräldrar som anser att just deras
              unika barn behöver en nära relation till föräldrarna i tidiga
              år grundlägger man att barnet blir tryggare även senare i livet.
              Detta är ett faktum som vi varken kan eller får blunda inför.
              Barn är, som de flesta föräldrar mycket väl vet, väldigt olika.
              Vissa är dagismogna redan efter ett år och det är lagom att börja
              i förskolan, medan andra kräver en nära föräldrakontakt mycket
              längre för att bli trygga och harmoniska människor för resten
              av sina liv.
            </seg>
            <seg xml:id="i-e2b4a4bca64ae775-0">
              Men förslaget är också så snillrikt konstruerat att kommunerna
              har stor frihet att utforma det ihop med förskolan. Det råder
              alltså inget motsatsförhållande till förskolan inte på något sätt.
              Regeringen ser förskolans roll som mycket viktig och återkommer
              med en proposition senare om detta. Det betyder att kommunerna
              mycket väl kan tillåta ett barn att gå delar i förskolan, och
              dessutom få den mycket viktiga anknytningen till sina föräldrar.
              Det betyder i klartext att en förälder mycket väl kan arbeta halvtid
              hör nu, för det här är det tydligen ingen som har observerat eller
              läst eller kanske velat läsa. Man kan alltså mycket väl arbeta
              halvtid och få vårdnadsbidrag man kommer inte ifrån arbetsmarknaden
              i ett sådant läge och låta barnet gå i förskola halva tiden om
              kommunens regler medger detta. Det är kommunen som är suverän
              när det gäller de bestämmelserna eftersom detta är konstruerat
              på det viset.
            </seg>
            <seg xml:id="i-4bb045a42334a63b-0">
              Detta är faktiskt ett jättestort steg framåt i familjepolitiken.
              Det som s, och kanske även v och mp emellanåt, har pratat om,
              mer tid för barnen, är nu på väg att genomföras av alliansregeringen.
            </seg>
            <seg xml:id="i-b8754ad516d9a49b-0">
              S och v framför ofta kritik av både Norge, Finland och Danmark
              det har vi hört även i dag för att de genomfört denna reform på
              olika sätt. Men sedan gör ni ett väsentligt fel när ni jämför
              deras system med den här reformen. På flera punkter skiljer det
              svenska förslaget sig från dessa reformer.
            </seg>
            <seg xml:id="i-1aa0f7f64c27b24f-0">
              För att verkligen gynna arbetslinjen är det i det svenska systemet
              inte möjligt att få vårdnadsbidrag om någon av föräldrarna dessutom
              har bidrag från de svenska trygghetssystemen. Först klankar ni
              på framför allt Norge, men även de andra länderna som har infört
              vårdnadsbidrag. Det har de gjort i alla de andra länderna. Sedan
              klankar ni på regeringen som sätter in sådana här bestämmelser
              för att det inte ska bli ett utanförskap. Hur ska ni ha det? Detta
              sammantaget med att lägga vårdtiden när barnet är mellan ett och
              tre år gör att det är mycket få människor som riskerar att hamna
              utanför den ordinarie arbetsmarknaden på grund av detta lagförslag.
              Det är under två år man kan ta ut det, inte tre, som ni förut
              har fört fram. 3 1 = 2. Men det har flera partier och debattörer
              svårt att ta till sig, även i dag, eftersom man ofta jämför med
              Norge. Norge har också haft det betydligt sämre med barnomsorgsplatser,
              vilket har gjort att det är en helt annan situation där.
            </seg>
            <seg xml:id="i-9ffdabe1e9b1b440-0">
              Flera från oppositionen tar upp frågan om denna reform är en
              kvinnofälla, så även i dag, och på det sättet skulle motverka
              jämställdheten. Lagförslaget är som bekant helt könsneutralt i
              sig och ger båda föräldrarna lika stor möjlighet att vara med
              barnet. Dessutom är lagen utformad så att man kan dela på vårdnadsbidraget
              om man vill.
            </seg>
            <seg xml:id="i-8595bbc8359f01fb-0">
              Den fråga som här kommer upp, frågan om jämställdhet, är betydligt
              mer övergripande än att det handlar om vårdnadsbidraget. Det handlar
              om den struktur som finns i samhället, nämligen att det är mer
              vanligt att kvinnor är hemma med sina barn än män, och har egentligen
              inte något med den här familjereformen att göra. Barnfamiljerna
              har haft nog av vänsterkartellens förmyndarmentalitet och klåfingrighet.
              Nej, det självklara svaret är givetvis att komma med en reform
              som gynnar jämställdheten, och den ska vi fortsätta debattera
              i ett senare forum i kväll.
            </seg>
            <seg xml:id="i-0b717be838658636-0">
              Slutligen vill jag vara extra tydlig. Alliansregeringen har med
              detta förslag lagt fram förutsättningar för en ny och bättre familjepolitik,
              som på ett tydligt sätt kommer att gynna barnfamiljerna.
            </seg>
            <seg xml:id="i-f4a775ee1e46d140-0">
              Det är alliansens familjepolitik, det är Moderata samlingspartiets
              familjepolitik, men det är framför allt barnens och föräldrarnas
              politik här i Sverige.
            </seg>
          </u>
          <note xml:id="i-53f7035e78b6ee0f-0">
            Jag yrkar bifall till att socialförsäkringsutskottets förslag
            till riksdagen om vårdnadsbidraget ska bifallas. Jag yrkar även
            avslag på samtliga motioner och reservationer som inkommit under
            dessa punkter.
          </note>
          <note xml:id="i-2c11fd253cbf444f-0">
            I detta anförande instämde Mikael Cederbratt, Jan Ericson, Mats
            G Nilsson och Marianne Watz (alla m) samt Solveig Zander (c),
            Ulf Nilsson (fp) och Eva Johnsson (kd).
          </note>
          <note type="speaker" xml:id="i-b47f87c5b1123989-0">
            Anf. 87 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-2dcd45d68ac93c44-1">
            <seg xml:id="i-33c9bdda88f57615-0">
              Fru talman! Jag funderar över varför det inte längre är viktigt
              för Moderaterna att ta till vara kvinnors erfarenheter, deras
              kreativitet och utvecklingskraft i arbetet. Hur blir Sverige ett
              bättre land med fler i arbete om kvinnor i barnafödande ålder
              helt lämnar arbetsmarknaden under minst tre års tid? Vad ger det
              för drivkraft till barnen, inte minst flickorna, att vilja utbilda
              sig och bidra med sitt arbete?
            </seg>
            <seg xml:id="i-178ff7e19d788d1c-0">
              Menar Moderaterna att Sverige klarar sig bättre utan kvinnorna?
            </seg>
          </u>
          <note type="speaker" xml:id="i-60af54a0c3828eff-0">
            Anf. 88 LARS-ARNE STAXÄNG (m) replik:
          </note>
          <u who="lars-arne_staxang_ae5328" xml:id="i-85fb04d778a19f9e-1">
            <seg xml:id="i-050681a9492335ce-0">
              Fru talman! Tydligen har Matilda Ernkrans och Socialdemokraterna
              låst sig vid att det enbart är kvinnor som kommer att utnyttja
              vårdnadsbidraget. Detta är neutralt. Om man tittar på statistiken
              ser man att föräldraförsäkringen till 80 procent tas ut av kvinnorna
              när det gäller det vanliga systemet. När det gäller tillfällig
              föräldrapenning är fördelningen betydligt jämnare. Det är alltså
              på väg mot det bättre. Vi kommer senare att debattera jämställdhetsbonusen.
            </seg>
            <seg xml:id="i-7babb0b3921db96e-0">
              Det här är en tydlig reform för att se till att föräldrar har
              möjlighet att kunna vara hemma med barnen då det behövs. De som
              har barn vet mycket väl att man måste ta hänsyn till barnen, och
              alla barn är inte dagismogna efter ett år. Alla som har barn vet
              att det är en mycket besvärlig tid när man kanske ska lämna barnet
              på förskola trots att det inte är moget för det. Då ger denna
              vårdnadsbidragsmodell, som inte är uppbyggd på samma sätt som
              Norgemodellen, möjligheter att under en period kunna kombinera
              den med förskolan genom att barnet kan vara i förskolan några
              timmar och sedan hemma. Det gör den till en tydlig reform sett
              ur ett barnperspektiv. Det ger svenska föräldrar en valfrihet
              som de inte haft tidigare.
            </seg>
          </u>
          <note type="speaker" xml:id="i-78e5f39f69f1a6ec-0">
            Anf. 89 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-2dcd45d68ac93c44-2">
            <seg xml:id="i-51511501bd2ec21c-0">
              Fru talman! Jag tycker inte att Lars-Arne Staxäng riktigt svarar
              på mina frågor. För protokollets skull kan vi väl notera att jag
              har två barn. Jag vet alltså hur det är att vara förälder, och
              jag vet hur det är att vara småbarnsförälder och arbeta.
            </seg>
            <seg xml:id="i-d9e8719e2fc5d942-0">
              Menar Moderaterna att arbetslinjen bara ska gälla för vissa men
              inte för andra? Ska det vara okej att låta samhället betala för
              barns goda utbildning utan att de behöver känna någon plikt att
              bidra med någonting tillbaka? Man ska till och med få ett rent
              bidrag bara man håller sig borta från arbetsmarknaden i minst
              tre år. Är det ett sätt att se till att fler kommer i arbete?
              Är det kloka signaler att sända, inte minst till barnen? Bara
              rätt, aldrig plikt.
            </seg>
            <seg xml:id="i-50ccaf59afd9ed82-0">
              Du kämpar hårt, Lars-Arne Staxäng, för att hela tiden försöka
              hävda barnperspektivet. Jag kan förstå att du gör det, men om
              ni är så säkra på det undrar jag varför ni inte lät analysera
              konsekvenserna för barnen. Då hade ni haft det svart på vitt.
              Men nej, ni valde att inte analysera konsekvenserna av vårdnadsbidraget
              vad gäller barnen. Det tycker jag säger en hel del om förslaget.
            </seg>
            <seg xml:id="i-bbe329e15e86e4f0-0">
              Du har också sagt att det inte finns någon motsatsställning mellan
              vårdnadsbidraget och resurserna till förskolan. Men ni skickar
              ju inte med några pengar för vårdnadsbidraget. På något sätt måste
              väl ändå reformen betalas? Ni skickar inte med några pengar, utan
              det är i kommunerna den ska betalas. Varifrån kommer pengarna
              att tas? Varifrån plockar man fram pengarna? Varifrån tror du
              att pengarna kommer att tas för att finansiera en vårdnadsbidragsreform
              bara för vissa? Jag är fullständigt övertygad om att risken är
              stor att pengarna kommer att plockas från förskolan.
            </seg>
          </u>
          <note type="speaker" xml:id="i-f811ad6a46616db6-0">
            Anf. 90 LARS-ARNE STAXÄNG (m) replik:
          </note>
          <u who="lars-arne_staxang_ae5328" xml:id="i-85fb04d778a19f9e-2">
            <seg xml:id="i-4d9dd16abfa0a742-0">
              Fru talman! Detta är en tydlig reform för att ge svenska barnfamiljer
              större valfrihet, möjligheter att kunna få en mjuk övergång för
              barnen. När de passerat föräldraförsäkringens första år ska föräldrarna
              kunna göra en mjuk övergång till arbetslivet. Det behöver inte
              innebära att man är hemma på heltid. Om kommunerna får möjlighet
              kan man dela upp detta på ett helt annat sätt, till exempel halvtid
              eller 75 procent, som Miljöpartiet är inne på.
            </seg>
            <seg xml:id="i-15f0d8dffa7e4275-0">
              Jag observerar att oppositionen är lite delad i denna fråga.
              Till exempel vill Miljöpartiet ha barntid på ett tydligt sätt,
              något som vi ska prata om senare, eftersom det finns ett behov.
              Alla svenska föräldrar, Matilda Ernkrans och andra, vet att det
              finns ett behov i dessa åldrar.
            </seg>
            <seg xml:id="i-1d84eba338fa1701-0">
              När det gäller de ekonomiska spörsmålen har Socialdemokraterna
              nu fört fram att de vill ha en extra månad i föräldraförsäkringen.
              Om de enbart lägger den på garantibelopp blir en extra månad i
              föräldraförsäkringen inte så dyr, men om den läggs på sjukpenningsbelopp,
              vilket kan tänkas bli fallet, är det en reform på 1 ½2 miljarder.
              Det är tre gånger mer än vårdnadsbidragsreformen enligt de uträkningar
              som finns från departementet. Varifrån ska de pengarna plockas
              fram?
            </seg>
            <seg xml:id="i-1a06e9a49c1496fa-0">
              Tanken är att kommunerna själva ska få besluta ifall de ska skjuta
              till pengar eller göra någon annan anpassning. Det handlar om
              de kommunala budgetarna. Ett vårdnadsbidrag kostar 36 000 per
              år. En förskoleplats på heltid kostar en bra bit över 100 000.
              Men det är inte säkert hur det blir. Förskoleorganisationen kanske
              ska vara intakt. Det är upp till varje kommun att bestämma det.
            </seg>
            <seg xml:id="i-96963f669dec5e59-0">
              Vårdnadsbidraget är bra för föräldrarna, och föräldrarna efterfrågar
              det.
            </seg>
          </u>
          <note type="speaker" xml:id="i-dc135d1c0bebb6d7-0">
            Anf. 91 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-16">
            <seg xml:id="i-c4818c2749b01db8-0">
              Fru talman! Lars-Arne Staxäng talar sig varm för barnperspektivet
              men nämner inte barnens behov av mer tid med papporna och hur
              det ska kunna främjas.
            </seg>
            <seg xml:id="i-556cebac9ba39892-0">
              Nej, Lars-Arne Staxäng, det finns ingen garanti i detta förslag
              för att det blir mer tid med barnen. Det styr inte mot det. Norge
              är på väg att avveckla sitt vårdnadsbidrag eftersom man sett att
              det inte leder till positiva konsekvenser.
            </seg>
            <seg xml:id="i-d7906eb0a8f0b1a3-0">
              Konservativa Lars-Arne Staxäng verkar inte ha förstått att det
              finns ett samband mellan orättvisa löner och ojämlikhet vad gäller
              kvinnors och mäns ansvar för hem och barn. I andra sammanhang
              brukar moderater vara intresserade av ekonomiska incitament för
              att styra och av lagar som förstärker ett visst beteende.
            </seg>
            <seg xml:id="i-e5c58c836bf04a1c-0">
              Vad är det egentligen för utgångspunkt Moderaterna har i detta
              förslag? Är det valfriheten eller är det mer tid med barnen ni
              moderater prioriterar?
            </seg>
          </u>
          <note type="speaker" xml:id="i-01947e8556b2947b-0">
            Anf. 92 LARS-ARNE STAXÄNG (m) replik:
          </note>
          <u who="lars-arne_staxang_ae5328" xml:id="i-85fb04d778a19f9e-3">
            <seg xml:id="i-f4166888b1318d6d-0">
              Fru talman! Det är ganska intressant att lyssna på Miljöpartiets
              representant Gunvor G Ericson. När man går in och tittar på Miljöpartiets
              förslag jag har försökt läsa igenom hela förslaget ser man att
              där finns likheter. Också era koalitionsbröder från Vänstern och
              Socialdemokraterna har noterat att det är en typ av vårdnadsbidrag;
              de kallar den för vårdnadsbidragets light -version.
            </seg>
            <seg xml:id="i-bc27988a76f8b1db-0">
              Jag kan förstå att den behövs. Jag kan förstå att man vill utöka
              möjligheten för föräldrar att kunna vara med sina barn. Miljöpartiet
              kallar det för barntidsreform.
            </seg>
            <seg xml:id="i-c5ba854f1139d435-0">
              Om man tittar på de olika reformerna ser man att vårdnadsbidraget
              ger ungefär samma möjligheter, ifall kommunerna tillåter att man
              dels har barnet i förskola, dels kan arbeta vid sidan av. De är
              alltså likadana. Som småbarnsförälder har man redan i dag möjlighet
              att gå ned till en arbetstid på 75 procent. Om man då har ett
              vårdnadsbidrag eller någon annan peng som är skattepliktig blir
              det ungefär detsamma.
            </seg>
            <seg xml:id="i-800caa6ab148b8fe-0">
              Det är därför ganska intressant att även ni i Miljöpartiet, det
              märks när man pratar med era företrädare, anser att föräldrar
              till barn mellan ett och tre år har behov av en större valfrihet.
              Jag tycker att det känns tillfredsställande att med det nya alliansförslaget
              kunna ge möjlighet till det.
            </seg>
          </u>
          <note type="speaker" xml:id="i-aecb078fd53506fe-0">
            Anf. 93 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-17">
            <seg xml:id="i-9de1eb51f7618c26-0">
              Fru talman! Vi är eniga om en liten del, nämligen att barnen
              behöver mer tid med sina föräldrar. Därom är vi eniga. Men det
              finns också stora skillnader mellan det förslag som den moderatledda
              regeringen lägger fram och det som vi kallar barntid.
            </seg>
            <seg xml:id="i-33e9628168e6c78e-0">
              Vårdnadsbidraget är inte pensionsgrundande. Vi vill att både
              mammor och pappor ska kunna ta ut det här. Vår barntid kan mammor
              och pappor ta ut samtidigt. Både mamman och pappan kan sänka sin
              arbetstid och ta ut barntid på samma gång. Även för den som är
              arbetslös kan partnern få ta ut barntid. Med ert förslag har inte
              partnern till en arbetslös rätt att ta ut vårdnadsbidrag.
            </seg>
            <seg xml:id="i-8771d3a821293a14-0">
              Vi vill också att man ska kunna ha kvar en fot på arbetsmarknaden.
              Ni säger visserligen att föräldern kan förvärvsarbeta och samtidigt
              uppbära vårdnadsbidrag om barnomsorgen ordnas på annat sätt. Det
              finns stora skillnader. Jag kan respektera att man i den borgerliga
              alliansen inte riktigt har förstått sambandet med könsmaktsanalys
              och de strukturer som styr i vårt samhälle. Men jag tycker att
              det är tråkigt att man från Moderaternas sida vill låta som att
              det är precis samma sak med vårdnadsbidrag som med barntid, för
              det är det inte. Vi kan vara eniga så långt att barnen behöver
              mer tid. Men det ska inte ske genom ett konservativt, gammalt
              och bakåtsträvande förslag som vårdnadsbidraget.
            </seg>
          </u>
          <note type="speaker" xml:id="i-5ec7512c11f98b87-0">
            Anf. 94 LARS-ARNE STAXÄNG (m) replik:
          </note>
          <u who="lars-arne_staxang_ae5328" xml:id="i-85fb04d778a19f9e-4">
            <seg xml:id="i-d2bb54bd6a9d6c60-0">
              Fru talman! Vårdnadsbidraget är i sig självt inte pensionsgrundande.
              Men det som ingen har sagt hittills är att vi i vår egen budget,
              socialförsäkringsbudgeten, lägger 4 833 miljoner kronor på pensioner
              som vi betalar in för föräldrar med barn under fyra år. Detta
              utbetalas till den förälder som tjänat minst i ett förhållande.
              Man får en pensionspoäng som är ganska väsentlig. Ålderspensionsrätten
              kommer att vara högre för de här föräldrarna under fyra år än
              den faktiskt intjänade pensionsgrundande inkomsten. Man får en
              grundpensionspoäng. Det är det första.
            </seg>
            <seg xml:id="i-d15d47f454de9bb8-0">
              Det andra är att vårdnadsbidraget mycket väl ger båda föräldrarna
              möjligheten, om man är överens och kommunen godkänner det, att
              ta ut vårdnadsbidrag till hälften och att kunna ha barnet på förskola.
              Det är ingen skillnad på er barntidsreform och vårdnadsbidraget
              i det avseendet.
            </seg>
            <seg xml:id="i-ae66887f2c1111d4-0">
              Låt oss i stället vara överens om att en sådan här reform, antingen
              det heter barntidsreform, vårdnadsbidrag eller något annat, är
              någonting som är bra för Sveriges föräldrar. Det är bra för barnen
              i Sverige att under en tid mellan ett och tre år kunna anknyta
              till sina föräldrar och bli trygga för resten av livet.
            </seg>
          </u>
          <note type="speaker" xml:id="i-7312cbaa4b3b1e6c-0">
            Anf. 95 LISELOTTE OLSSON (v) replik:
          </note>
          <u who="liselotte_olsson_703108" xml:id="i-3a8955d978d3bf8d-1">
            <seg xml:id="i-ff3272c62621bab7-0">
              Fru talman! Jag har några frågor till Lars-Arne Staxäng och Moderaterna.
            </seg>
            <seg xml:id="i-278cd46051f78131-0">
              I dag har socialministern, som har varit drivande i de här frågorna,
              bjudit på tårtkalas ute på stan. Men inte alla barn var bjudna
              på kalaset. Jag undrar vad Moderaterna och regeringen säger om
              att det här förslaget inte gäller alla barn. Ni pratar er väldigt
              varma för barnperspektivet. Men vi måste väl vara överens om att
              det är i princip omöjligt för barn till ensamstående föräldrar
              att få del av vårdnadsbidraget. Man har helt enkelt inte råd.
              I dag finns det 263 200 föräldrar som är ensamstående. Vad säger
              ni till dem som inte kommer att få den här tiden för sina barn,
              som ni pratar er varma för? Är det några som skulle behöva mer
              tid och ork för sina barn är det just de ensamstående.
            </seg>
            <seg xml:id="i-24bda5af331b767a-0">
              Jag har inte fått svar på den fråga jag ställde i talarstolen.
              Därför vill jag upprepa den: Hur får ni ihop det att föräldrarna
              ska ha möjlighet att jobba heltid och ändå ha rätt till vårdnadsbidrag?
              Hur kan det ge mer tid för barnen? Hur kan det ge mer möjlighet
              till att barnen ska knyta an till sina föräldrar? Jag får inte
              ihop det i mitt huvud. Jag skulle vara väldigt glad om Lars-Arne
              eller någon annan från högersidan kunde förklara det för mig.
            </seg>
            <seg xml:id="i-ec707ad6d2f4bf88-0">
              Jag undrar också vad Moderaterna säger om att små fattiga inlandskommuner
              är tvungna att höja skatten för att kunna genomföra vårdnadsbidraget.
              Jag tog ett exempel från mitt hemlän, nämligen från Vilhelmina.
              Är det någonting som Moderaterna rekommenderar sina partikamrater
              ute i Sverige att göra? Höj kommunalskatten och genomför vårdnadsbidrag!
              Är det moderat politik?
            </seg>
          </u>
          <note type="speaker" xml:id="i-37890c07e975b820-0">
            Anf. 96 LARS-ARNE STAXÄNG (m) replik:
          </note>
          <u who="lars-arne_staxang_ae5328" xml:id="i-85fb04d778a19f9e-5">
            <seg xml:id="i-890538c1e0c2065e-0">
              Fru talman! Jag har fått några frågor. Jag tar först det här
              med ensamstående föräldrar. Det är en viktig bit. Det här är kanske
              ingen reform som anknyter till ensamstående föräldrar. De har
              svårt att utnyttja den här reformen med den regelmassa som finns.
              Det är riktigt.
            </seg>
            <seg xml:id="i-d261046426b6275a-0">
              Men det är en viktig fråga LiseLotte Olsson tar upp. I departementet
              håller man just nu på att med hjälp av statistik ta reda på hur
              situationen ser ut för ensamstående föräldrar, för att kunna återkomma
              med lämpliga förslag längre fram. Det kan, som någon tog upp här
              förut, till exempel vara att vid tillfällig föräldrapenning en
              annan person i barnets närhet kan få utnyttja det. Det är många
              som har skrivit motioner om detta. Det tror jag skulle vara en
              viktig reform för de ensamstående. Jag vill vara tydlig med att
              det är en viktig grupp, som vi måste kunna värna om.
            </seg>
            <seg xml:id="i-febdbbe8f53671e1-0">
              Men det står inte i motsatsförhållande till vårdnadsbidraget.
              Vårdnadsbidraget är jättebra för de föräldrar, gifta och samboende,
              som har gemensamma barn och på det viset kan få anknyta till sina
              barn. Det är ändå så att 7273 procent av samtliga barn har gifta
              eller sammanboende föräldrar. Det är en viktig reform för Sverige.
            </seg>
            <seg xml:id="i-9772bbcf785fdb56-0">
              LiseLotte Olsson ställde också en fråga om Vilhelmina. Det kan
              vara vilken kommun som helst i Sverige; det spelar ingen roll.
              Man kommer att ha olika situationer. Men det är upp till den enskilda
              kommunen. Det är inte som med maxtaxan, att allihop var tvungna
              att införa eller ville införa den, utan den här reformen är frivillig
              för kommunerna. Man kan prioritera pengarna och höja skatten eller
              sänka skatten. Det är upp till samtliga kommuner att göra den
              prioriteringen utifrån sin egen ekonomi, utifrån de behov som
              finns i de enskilda kommunerna. Vad vi kan komma överens om är
              att den här reformen ger kommunerna en mycket större möjlighet
              att ge en tydlig valfrihet för Sveriges barnfamiljer.
            </seg>
          </u>
          <note type="speaker" xml:id="i-668fe9c2fdb4dd31-0">
            Anf. 97 LISELOTTE OLSSON (v) replik:
          </note>
          <u who="liselotte_olsson_703108" xml:id="i-3a8955d978d3bf8d-2">
            <seg xml:id="i-b8e9a30b3578f276-0">
              Fru talman! Lars-Arne säger att det inte är någon politik för
              ensamstående föräldrar. Då är det som regeringens övriga politik.
              Det var ärligt att du kunde erkänna det. Ni har ingen politik
              för ensamstående föräldrar i dagsläget. Vi ska vänta på någonting
              som kommer i framtiden.
            </seg>
            <seg xml:id="i-f2ef0604c95a6f85-0">
              Under de år ni har suttit vid makten har situationen för ensamstående
              föräldrar med barn dramatiskt försämrats. Det är att tala med
              kluven tunga att tala sig varm för barnperspektivet och hur viktigt
              det är och samtidigt utesluta ungefär en fjärdedel av barnen.
              De ska inte ha tillgång till det här. Man blundar för det. Man
              gör en politik för en sorts önskefamilj, en kärnfamilj med mamma,
              pappa och barn. Den finns, men det finns även många andra familjer.
              Jag tycker att de borde få lika chans till det här.
            </seg>
            <seg xml:id="i-5cbbfff89dddf6af-0">
              Det var också spännande att Moderaterna säger att det är okej
              att det finns kommuner som kommer att tvingas höja skatten för
              att kunna genomföra det här. Jag tolkar ditt svar så. Det finns
              ett motsatsförhållande när det gäller vårdnadsbidrag och kommunal
              ekonomi. Pengarna måste tas någonstans. Man kanske höjer skatten,
              men jag tror tyvärr att det kommer att vara vanligare att man
              drar ned resurserna till förskolan. Då kommer alla barn, även
              barn som inte har föräldrar som utnyttjar vårdnadsbidraget, att
              bli drabbade av en sämre kvalitet i förskolan. I det fallet står
              alltså vårdnadsbidragets införande i motsatsförhållande till en
              bra förskoleverksamhet. Det tycker jag är ett av grundfelen i
              förslaget. Vi förstör vår fina förskola som vi har i Sverige.
            </seg>
          </u>
          <note type="speaker" xml:id="i-9351ed6d90d1b32d-0">
            Anf. 98 LARS-ARNE STAXÄNG (m) replik:
          </note>
          <u who="lars-arne_staxang_ae5328" xml:id="i-85fb04d778a19f9e-6">
            <seg xml:id="i-27ed40ec0e5b6b60-0">
              Fru talman! Jag har inte sagt att kommunerna ska höja skatten.
              Det är full frihet för varje kommun att avgöra om man ska höja
              eller sänka skatten. Det är full frihet för kommunerna att göra
              den prioriteringen. Jag är övertygad om att många kommuner kan
              disponera om sina utgifter och inkomster så att det går att få
              ihop utan att höja skatten. Men det är upp till kommunerna att
              avgöra det.
            </seg>
            <seg xml:id="i-766e2208eccd461b-0">
              Först kritiserar ni att det inte går att leva på vårdnadsbidraget.
              Det är flera som har gjort det. Sedan beklagar ni att ensamstående
              inte kan utnyttja det. Det måste verkligen vara höjden av inkonsekvens,
              även i Sverige.
            </seg>
            <seg xml:id="i-1cfd661f8f48f092-0">
              Ni står för en gammaldags planekonomisk ideologi. Det är väl
              klassiskt när det gäller LiseLotte Olsson och Vänstern, där styrning
              och kvotering är vardagsmat mot trilskande föräldrar som inte
              vill följa partiprogrammet.
            </seg>
            <seg xml:id="i-f7f8e2b14b4d12aa-0">
              Det är bara att konstatera att det här är en valfrihetsreform.
              Gillar man inte valfrihet, gillar man inte valfrihet för barnfamiljerna
              eller för föräldrar eller barn, är det klart att man inte gillar
              vårdnadsbidraget.
            </seg>
            <seg xml:id="i-78ed286c6e3d0f12-0">
              Den gamla kommunistiska dogmen av Marx och Engels, offentlig
              kostnadsfri uppfostran av alla barn, ligger egentligen i grund
              och botten som ideologi för LiseLotte Olssons förnekande av vårdnadsbidraget.
              Vårdnadsbidraget är faktiskt en valfrihetsreform för Sveriges
              föräldrar. Det ges möjlighet för Sveriges föräldrar att kunna
              utnyttja reformen när barnen är mellan ett och tre år för en anpassning
              till en försiktig övergång från föräldrar in till förskola, från
              att föräldrarna har varit ifrån arbetsmarknaden till att sedan
              komma tillbaka in på arbetsmarknaden.
            </seg>
          </u>
          <note type="speaker" xml:id="i-69a92344a88b903d-0">
            Anf. 99 SOLVEIG ZANDER (c):
          </note>
          <u who="solveig_zander_510ef4" xml:id="i-4c3bb1415d470261-0">
            <seg xml:id="i-f9662df961f2d1dc-0">
              Fru talman! Äntligen, den hett efterlängtade familjepolitiska
              reformen är här. För det var väl länge sedan vi fick en sådan
              genomgripande familjepolitisk reform, ett sådant familjepolitiskt
              paket som vi nu har framför oss. Reformen utgår från barnperspektivet.
              Det har vi hört med all önskvärd tydlighet från Lars-Arne Staxäng.
            </seg>
            <seg xml:id="i-a89608173df3535b-0">
              Det är sannerligen en strukturförändring som vi ser nu, i allra
              högsta grad. Det börjar med vårdnadsbidraget. Det är det vi debatterar
              nu. I paketet ingår också jämställdhetsbonusen som kommer därefter.
              Sedan får vi barnomsorgspengen. Det fjärde är den pedagogiska
              förskolan som kommer att bli från tre år för barnen. I det här
              sammanhanget måste jag kanske också nämna den femte delen i det
              här. Det är det vi ska debattera senare i kväll. Det är åtgärder
              mot missbruk av föräldrapenningen.
            </seg>
            <seg xml:id="i-6869a6ee9fc00615-0">
              Dessa fem saker tillsammans gör att det här paketet blir komplett.
              Man ska inte välja att diskutera den ena före den andra, för de
              hör ihop.
            </seg>
            <seg xml:id="i-0c03af08b6310fbb-0">
              Men nu handlar det, som sagt, om vårdnadsbidraget och att vi
              ska införa det. Syftet med vårdnadsbidraget är, som vi har hört,
              för det första att ge familjerna mer tid med sina barn, för det
              andra att ge en större flexibilitet till föräldrarna och för det
              tredje att de själva ska bestämma vilken barnomsorg de ska ha.
              Makten till föräldrarna så enkelt kan man faktiskt uttrycka det.
            </seg>
            <seg xml:id="i-df2397b3c5681cd6-0">
              Det är något som ligger centerpartisterna väldigt varmt om hjärtat,
              för i valrörelsen och många år innan den har vi i Centerpartiet
              drivit en familjepolitik som ska göra att föräldrarna själva ska
              få bestämma vem som ska ha omsorgen om deras barn. Det ska finnas
              en mångfald inom barnomsorgen med både offentlig och privat verksamhet.
              Det gör att föräldrarna får en valfrihet. Det är valfriheten som
              är viktig, för ingen är stöpt i samma form som någon annan.
            </seg>
            <seg xml:id="i-91031a8e32ce09fd-0">
              Men Socialdemokraterna vänder sig emot att föräldrarna ska få
              mer ansvar för sina barn. De säger att alla barn ska vara på dagis.
              Föräldrarna ska lämna ifrån sig sitt ansvar till dagispersonalen.
            </seg>
            <seg xml:id="i-8d1f0f30eaf0f8ec-0">
              Det har också blivit precis som Socialdemokraterna har velat
              med maxtaxan. Barnen är längre tid på dagis nu, och fler ungar
              är på dagis. De alternativ som fanns inom barnomsorgen förut med
              föräldrakooperativ och personalkooperativ är inte längre lika
              intressanta, för på dagis ska man vara. Det tycker Socialdemokraterna.
              Man odugligförklarar föräldrarna när det gäller att veta bäst
              hur deras barns behov ska tillgodoses. Som sagt, det är ett värderingsskifte
              vi nu diskuterar.
            </seg>
            <seg xml:id="i-b44e48a840f32f2d-0">
              Jag förstår med hänvisning till det här varför Socialdemokraterna
              menar att vårdnadsbidraget är otidsenligt. Det är tvärtemot deras
              egen politik. Då måste man väl från deras horisont sett säga att
              det är otidsenligt.
            </seg>
            <seg xml:id="i-a1f657a3bf5cd6c3-0">
              Vänsterpartiet påstår att vårdnadsbidraget nu ska urholka den
              kommunala barnomsorgen. Det förstår jag inte, för det är ju helt
              fel.
            </seg>
            <seg xml:id="i-44c4dbde4f1cf516-0">
              Om jag har förstått det hela rätt kostar vårdnadsbidraget mindre
              än vad en kommunal barnomsorgsplats gör. Dessutom, om barnen är
              kortare tid på dagis måste det innebära att det blir färre barn
              i barngrupperna, och den kommunala verksamheten kan utvecklas
              både pedagogiskt och organisatoriskt till nytta för de barn som
              faktiskt är där. Jag tror att Vänsterpartiet måste tänka till
              lite i det här hänseendet.
            </seg>
            <seg xml:id="i-a0092c3ae61ce409-0">
              Oppositionen säger också att vårdnadsbidraget är långt från arbetslinjen.
              Kan något bli mer fel än det? En reform som ger föräldrarna möjlighet
              att vara hemma helt eller delvis, som också kan nyttjas om båda
              föräldrarna är ute i yrkeslivet, hur är det negativt för arbetslinjen?
              Båda väljer att vara kvar och jobba, och man väljer en annan barnomsorgsform.
            </seg>
            <seg xml:id="i-4f4ff8be9e9ae3fb-0">
              Dessutom menar man från oppositionen att om man kopplar det här
              till hushållsnära tjänster är det fel. Man har synpunkter på att
              det inte ska kopplas till andra bidrag. Man pratar alltså med
              kluven tunga. Det förstår jag inte uppriktigt sagt.
            </seg>
            <seg xml:id="i-7d01fd6528d90e52-0">
              Jag måste också vända mig till Miljöpartiet i det här sammanhanget
              och fundera över deras barntid. Jag tycker att det är ett jättebra
              förslag, för det är ju väldigt likt vårdnadsbidraget. Barntid
              och vårdnadsbidrag innebär att man kan förkorta sin arbetstid
              och vara hemma mer.
            </seg>
            <seg xml:id="i-658746033e9ab077-0">
              Men hur var det med arbetslinjen där? Om föräldrarna väljer att
              vara hemma avstår de från jobbet. Hur mycket kostar det? Det fanns
              pengar avsatta i budgeten för barntid. Men vem väljer att vara
              hemma månntro? Är det den som förkortar sin arbetstid? Är det
              den som tjänar mest för att få de pengar som barntiden skulle
              innebära för Miljöpartiet?
            </seg>
            <seg xml:id="i-f33cb2262844b212-0">
              Jag tror nog att man har tänkt ett steg för kort när man försöker
              hitta ett motargument mot vårdnadsbidraget. Det hade varit enklare
              för Miljöpartiet att ansluta sig och tycka att vårdnadsbidraget
              är bra.
            </seg>
            <seg xml:id="i-79125041390fd116-0">
              I det här betänkandet myndigförklarar vi äntligen föräldrarna.
              Det är de som bäst vet hur deras barns omsorg ska vara. Det är
              det som är skillnaden mellan alliansens politik och oppositionens.
              Barnperspektivet, barnets bästa, är det som man ska titta på i
              första hand när det gäller familjepolitiken. Det handlar vårdnadsbidraget
              om.
            </seg>
            <seg xml:id="i-3e82672def0fbbe6-0">
              Fru talman! Med hänvisning till vad jag nu har sagt yrkar jag
              bifall till förslaget i betänkandet och avslag på samtliga motioner.
            </seg>
            <seg xml:id="i-85061c487396f4f1-0">
              (Applåder)
            </seg>
          </u>
          <note xml:id="i-f60ab3a288f3ab0c-0">
            I detta anförande instämde Jan Ericson, Mats G Nilsson, Lars-Arne
            Staxäng och Marianne Watz (alla m) samt Ulf Nilsson (fp) och Eva
            Johnsson (kd).
          </note>
          <note type="speaker" xml:id="i-9dee8dad157047bc-0">
            Anf. 100 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-2dcd45d68ac93c44-3">
            <seg xml:id="i-6ea046626487358a-0">
              Fru talman! Några oklarheter tycker jag ändå att vi kan reda
              ut med Centerpartiet. Vårdnadsbidraget är oomtvistat en kvinnofälla
              och gäller bara vissa barn. 24 procent av alla hushåll är enligt
              regeringen från början uteslutna från att kunna använda vårdnadsbidraget.
              Då är de ensamstående föräldrarna inte ens medräknade.
            </seg>
            <seg xml:id="i-1e5f74587bbe9512-0">
              Centern pratar om valfrihet men säger ingenting om för vem valfriheten
              är och till vilket pris. Förskolan står inte högt i kurs, det
              kunde jag i alla fall förstå. Solveig Zander säger att föräldrarna
              lämnar in sina barn på dagis. Det visar på ett förakt, tycker
              jag ett förakt för föräldrar och för den mycket omtyckta och bra
              förskola vi har.
            </seg>
            <seg xml:id="i-f93ba0f203a9cec7-0">
              Här har vi vårdnadsbidraget, oomtvistat en kvinnofälla. Centern
              vill att barnbidragen ska behovsprövas så att alla som tjänar
              över 20 000 kro-nor i månaden, tror jag det var, ska bli av med
              barnbidraget.
            </seg>
            <seg xml:id="i-18eb2db39e9f373c-0">
              Är detta Centerns familjepolitik? Kärnfamiljen, hemmafruar och
              fattigbarnsbidrag är det Centerns familjepolitik? Är det att ha
              barns bästa för ögonen?
            </seg>
          </u>
          <note type="speaker" xml:id="i-07b360c3a954bbfd-0">
            Anf. 101 SOLVEIG ZANDER (c) replik:
          </note>
          <u who="solveig_zander_510ef4" xml:id="i-4c3bb1415d470261-1">
            <seg xml:id="i-6a5a8ba23a4a063c-0">
              Fru talman! Det är konstigt att höra det här påståendet om kvinnofälla
              från Socialdemokraterna. Under den senaste mandatperioden var
              det väl ändå så att förtidspensionerna för kvinnor ökade från
              54 till 60 procent eller något sådant. Detta med att kvinnor avstår
              från arbetsmarknaden menar jag, fru talman, att Socialdemokraterna
              i allra högsta grad står för.
            </seg>
            <seg xml:id="i-c195a585f36fa260-0">
              Vårdnadsbidraget är en del i det familjepolitiska paketet. De
              andra tre delarna i det paketet, som också innehåller jämställdhetsbonusen,
              innebär att möjligheterna att förkorta sin arbetstid för båda
              föräldrarna i allra högsta grad är tilltalande. På det sättet
              blir det verkligen inte någon kvinnofälla.
            </seg>
            <seg xml:id="i-202f340c1b36b0b0-0">
              Valfriheten i barnomsorgen är väldigt viktig för mig. Jag gör
              ingen värdering av vilken barnomsorgsform som är den viktigaste,
              den bästa eller den som föräldrarna ska välja. Vi som politiker
              ska inte bestämma hur föräldrarna ska ha det, men det tycker tydligen
              Socialdemokraterna, fru talman. De tycker att de vet bäst, och
              det är därför de hävdar att den kommunala barnomsorgsformen alltid
              är den bästa. Det tycker inte jag som centerpartist att den är.
              Jag tycker att den barnomsorg som föräldrarna väljer är den bästa
              för barnen!
            </seg>
          </u>
          <note type="speaker" xml:id="i-8e11058f790c8462-0">
            Anf. 102 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-2dcd45d68ac93c44-4">
            <seg xml:id="i-c68b1cd35e8e13e3-0">
              Fru talman! Jag tycker inte det blev så mycket tydligare, men
              Solveig Zander kanske kan hjälpa mig en gång till. Vilka familjer
              och vilka barn är det hon ser framför sig? Vilka familjer och
              vilka barn är det som ska utvecklas? Vilka är det som ska bidra
              till ett kreativt och arbetsamt Sverige?
            </seg>
            <seg xml:id="i-421b100c652e2723-0">
              Jag undrar ibland om det är Centern jag debatterar med eller
              om det är ett parti till höger om Moderaterna. Jag funderar lite
              på att Centern ju brukar vilja prata om kvinnor som företagare.
              Är det de kvinnorna som ska vara hemma med vårdnadsbidraget? Är
              det detta som ger ett mer företagsamt och kreativt Sverige? Och
              om det inte är det, beskriv då, Solveig Zander, den familj som
              du ser framför dig den familj som vill och kan utvecklas genom
              att en förälder helt lämnar arbetsmarknaden under tre år. Beskriv
              det samhälle du ser framför dig där kvinnor i barnafödande ålder
              står helt utanför arbetsmarknaden! Hur ska det se ut för kvinnorna?
              Hur ska det se ut för barnen och inte minst för flickorna? För
              vem är vårdnadsbidraget? Vilken familj kopplar du ihop vårdnadsbidraget
              med? Vilka är det som ska välja vårdnadsbidraget? Beskriv det
              för mig!
            </seg>
          </u>
          <note type="speaker" xml:id="i-df7553b0aa55e360-0">
            Anf. 103 SOLVEIG ZANDER (c) replik:
          </note>
          <u who="solveig_zander_510ef4" xml:id="i-4c3bb1415d470261-2">
            <seg xml:id="i-0dd1791c62939634-0">
              Fru talman! Det intressanta är att man frågar mig som politiker
              vilken familj vårdnadsbidraget är till för. Den familjepolitiska
              reformen är till för alla familjer. Jag ska inte vara den som
              styr och ställer att det ska vara just till den familjen eller
              till just den familjen. Tack vare en flexibel familjepolitisk
              reform får föräldrarna möjlighet att hitta olika lösningar på
              hur de ska ta hand om sina barn och vilken omsorg de ska få.
            </seg>
            <seg xml:id="i-38c413f3cf7ffbbd-0">
              Jag tycker fortfarande att det är viktigt att i det här sammanhanget
              tydliggöra att det är en värderingsförändring vi nu diskuterar.
              Socialdemokraterna, fru talman, håller fast vid att de vet bäst,
              och därför ska alla barn vara på det ställe som de bestämmer att
              de ska vara på.
            </seg>
            <seg xml:id="i-1c99e0fd6a81fccb-0">
              Så tycker inte jag som centerpartist. Jag hävdar att det är familjerna
              som själva bäst kan bestämma detta, och det är till för alla familjer.
            </seg>
          </u>
          <note type="speaker" xml:id="i-a5f86900f3fb9210-0">
            Anf. 104 LISELOTTE OLSSON (v) replik:
          </note>
          <u who="liselotte_olsson_703108" xml:id="i-3a8955d978d3bf8d-3">
            <seg xml:id="i-9800fa950fd67383-0">
              Fru talman! Jag fick inget svar på en av mina frågor av tidigare
              talare, men då vänder jag mig till dig, Solveig Zander, och skulle
              vilja ha svar på den frågan. Ni är ju med i samma lag, så då tycker
              jag att du kanske kan svara på den.
            </seg>
            <seg xml:id="i-9c991525c0ed4dc9-0">
              Det handlar om tanken att man ska kunna jobba båda två och få
              ut ett vårdnadsbidrag och hur ni har tänkt då. Jag har fortfarande
              inte fått något riktigt bra svar på det. Ni säger att det här
              handlar om barnens bästa och har ett barnperspektiv. Men det kan
              väl inte vara bättre ur ett barnperspektiv att vara hemma med
              en barnflicka i stället för att gå på en förskola med pedagogiskt
              utbildad personal? Vad är tanken med att båda föräldrarna ska
              kunna jobba heltid och ändå få ut ett vårdnadsbidrag?
            </seg>
            <seg xml:id="i-36283d57c0221f95-0">
              Solveig Zander sade tidigare att vårdnadsbidraget ska vara till
              för alla och att politiker inte ska styra vilka som ska utnyttja
              det eller hur man väljer att ha sin barnomsorg. Men det är ju
              precis det ni gör. Ni styr och talar om vilka ni tycker ska kunna
              använda det i och med att ni utesluter en väldigt stor del av
              föräldrarna från att kunna använda vårdnadsbidraget. I och med
              det säger ni: Vi tycker att vårdnadsbidraget kan ni mammor och
              pappor som lever tillsammans och har det relativt gott ställt
              få. Är ni ensamstående behöver ni inte göra er besvär; ni kommer
              inte att ha råd.
            </seg>
            <seg xml:id="i-3d35e5bfec32ed41-0">
              Jag tycker alltså att ni styr och ställer väldigt mycket när
              det gäller vilka som ska ha vilken form av barnomsorg. Det stämmer
              inte riktigt det du säger.
            </seg>
            <seg xml:id="i-c3e49ca4f60d987c-0">
              Det finns också en sak som Solveig Zander sade, att det här inte
              står i strid med förskolan eller tar resurser därifrån. Men ett
              vårdnadsbidrag kostar, och kommunen ska betala. Någonstans ska
              kommunen ta dessa pengar, och då är det precis som jag sade i
              mitt exempel: Man får välja mellan skattehöjningar och att ta
              resurser från befintlig verksamhet.
            </seg>
          </u>
          <note type="speaker" xml:id="i-29115310b518ddc6-0">
            Anf. 105 SOLVEIG ZANDER (c) replik:
          </note>
          <u who="solveig_zander_510ef4" xml:id="i-4c3bb1415d470261-3">
            <seg xml:id="i-55af9f14f8485ad7-0">
              Fru talman! Flexibilitet innebär att det finns olika valmöjligheter.
              Det betyder också att föräldrar i dag löser sin barnomsorg på
              många olika sätt när det gäller tiden att lämna och hämta på dagis
              eller att vara hemma mer eller mindre. Det innebär också att den
              möjligheten och olika barnomsorgsformer kommer att utvecklas.
              Jag tycker att det kan vara bra att vara på ett föräldrakooperativ.
              Flerfamiljssystem kan vara bra. Dagmamma kan vara bra. Dagis är
              ju bra.
            </seg>
            <seg xml:id="i-8c52fbc55e3aa9ca-0">
              Det finns många olika former som kommer att växa fram, och för
              min del tycker jag, fru talman, inte att det är fel om föräldrarna
              väljer att också ha en barnflicka under en period. Är det detta
              föräldrarna med sina flexibla arbetstider tycker är det bästa
              sättet ska inte jag som politiker säga att det är fel. Det är
              ju något av det värsta som finns när överheten bestämmer hur människor
              ska ha det.
            </seg>
            <seg xml:id="i-e7aa0777bc328692-0">
              Jag säger det igen: Alla familjer, även den ensamstående mamman,
              har möjligheter att välja en annan barnomsorgsform än den som
              står till buds i dag. Det betyder att den ensamstående mamman
              också kan ta del av vårdnadsbidraget.
            </seg>
          </u>
          <note type="speaker" xml:id="i-3c108e59d22b4975-0">
            Anf. 106 LISELOTTE OLSSON (v) replik:
          </note>
          <u who="liselotte_olsson_703108" xml:id="i-3a8955d978d3bf8d-4">
            <seg xml:id="i-f65a9ebf6c15d11c-0">
              Fru talman! Då fick jag ett litet svar på det som jag har velat
              ha svar på så länge, att borgerligheten och högern tycker att
              det är okej barnflicka kan jämställas med annan barnomsorg. Jag
              förstod det som Solveig Zander sade som att det inte är fel.
            </seg>
            <seg xml:id="i-95bccb376404819b-0">
              Jag undrar hur ni får ihop det. Jag måste fortsätta min tankebana
              där. Om det är fråga om ett barnperspektiv och att man gör detta
              för barnens skull, för att barnen ska få mer tid med sina föräldrar
              och föräldrarna ska få mer tid med sina barn det har flera gånger
              anförts i debatten att det är ett huvudskäl till att införa vårdnadsbidrag
              hur kan man då tycka att det är okej att mamman och pappan jobbar
              för fullt och har en barnflicka hemma, en barnflicka som dessutom
              subventioneras flera gånger om? Är det en bra verksamhet för barnen?
              Är det någonting som ger mig som mamma mer tid att träffa mina
              barn? Jag tycker absolut inte att det stämmer.
            </seg>
            <seg xml:id="i-25725f338c6b68a9-0">
              Sedan säger Solveig Zander också att alla familjer har möjlighet
              att välja detta. Men Solveig Zander kan väl inte tro att ett vårdnadsbidrag
              på 3 000 kronor innebär någon reell valmöjlighet för en ensamstående
              förälder. Jag tror verkligen inte det, utan detta vårdnadsbidrag
              kommer att gynna dem som redan är gynnade.
            </seg>
          </u>
          <note type="speaker" xml:id="i-4d8956c363f2fc8d-0">
            Anf. 107 SOLVEIG ZANDER (c) replik:
          </note>
          <u who="solveig_zander_510ef4" xml:id="i-4c3bb1415d470261-4">
            <seg xml:id="i-2f192221cf246804-0">
              Fru talman! Framtiden är framtiden, och man kan säga att framtiden
              redan är här. När man lyssnar på Vänsterpartiet och även oppositionen
              i övrigt är det intressant att de talar om att man jobbar mellan
              åtta och fem. Så var det i industrisamhället, och den delen har
              vi gått ifrån. Vi vet att det finns flexibla arbetstider. Hur
              ser dessa flexibla arbetstider ut? Ja, de varierar nästan lika
              mycket, höll jag på att säga, som barnomsorgsformerna kan göra.
              Det är väldigt viktigt. Vi ska nämligen inte haka upp oss på att
              enbart man själv kan vara hemma med detta vårdnadsbidrag, utan
              möjligheten finns, precis som Lars-Arne Staxäng tidigare sade,
              att förkorta sin arbetstid men att man också kan välja andra barnomsorgsformer.
              Det tycker jag att jag med all önskvärd tydlighet har sagt väldigt
              många gånger.
            </seg>
            <seg xml:id="i-3a2a3a137fc6143c-0">
              Från oppositionens sida och från Vänsterpartiets sida måste man
              nog tänka på att arbetstiderna ser lite annorlunda ut. De är inte
              bara mellan åtta och fem, utan de är betydligt mer skiftande.
              Då kan man också anpassa barnomsorgen till det.
            </seg>
          </u>
          <note type="speaker" xml:id="i-6071f701fa4039a4-0">
            Anf. 108 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-18">
            <seg xml:id="i-573589ea1b21d859-0">
              Fru talman! Solveig Zander talade om den hett efterlängtade reformen.
              Av vilka är den efterlängtad? Är det av alla de barn som lever
              med en förälder som är arbetslös eller sjuk? Eller är det av alla
              de barn som lever med en ensamstående förälder?
            </seg>
            <seg xml:id="i-9cdf8be66a8dc418-0">
              Detta paket utgår från barnperspektivet och från valfrihet. Jag
              uppfattade också att Centern inte ville att politiken skulle skapa
              förutsättningar för att göra dessa goda val utan att det handlar
              om föräldrarnas valfrihet. Jag får inte detta att gå ihop.
            </seg>
            <seg xml:id="i-8687444690f5fdad-0">
              Jag håller med om att föräldrakooperativ och dagmamma är bra
              alternativ. Och det är bra att man ska kunna gå ned i arbetstid.
              Där tycker vi lika. Det är det som barntid innebär. Men vårdnadsbidraget
              är egentligen en barnomsorgspeng.
            </seg>
            <seg xml:id="i-64b8b5093e10bf1d-0">
              Om båda föräldrarna ska kunna ta ut vårdnadsbidrag samtidigt,
              ska då pappa och mamma kunna vara hemma samtidigt och få 3 000
              kronor i månaden var? Går det?
            </seg>
          </u>
          <note type="speaker" xml:id="i-2bd1544b59af3633-0">
            Anf. 109 SOLVEIG ZANDER (c) replik:
          </note>
          <u who="solveig_zander_510ef4" xml:id="i-4c3bb1415d470261-5">
            <seg xml:id="i-9eb0e9e444c7288f-0">
              Fru talman! Jag blir lite mörkrädd när jag hör vad man säger
              från Miljöpartiet. Man säger att man tycker att det är konstigt
              att barnen inte kan vara hemma hos någon som är sjukskriven, som
              uppbär sjuk- eller aktivitetsersättning eller som uppbär arbetslöshetsersättning.
              För mig är det ersättningar som man får för att man är sjuk eller
              för att man ska söka jobb. Då ska väl inte barnen vara hemma hos
              den personen. Då blir ju den personen hindrad. Jag hoppas därför
              verkligen att jag missuppfattade det som kom från Miljöpartiet.
            </seg>
            <seg xml:id="i-748f6aaafd77f9a8-0">
              Sedan talades det om att vårdnadsbidraget är en förtäckt barnomsorgspeng.
              Nej, det är inte en förtäckt barnomsorgspeng.
            </seg>
            <seg xml:id="i-67317725fb986cf5-0">
              Om Gunvor G Ericson hade lyssnat på mig och Lars-Arne Staxäng
              och läst förslaget till vårdnadsbidrag framgår det med all önskvärd
              tydlighet att den tredje delen i det familjepolitiska paketet
              innehåller en barnomsorgspeng som kommer att komma. Och vi tänker
              inte ta bort vårdnadsbidraget för att barnomsorgspengen kommer,
              utan den kommer som en ytterligare del i familjepaketet som gör
              att valfriheten för familjerna blir ännu större.
            </seg>
            <seg xml:id="i-dcb1f947a8a3b1e2-0">
              Jag måste poängtera att det handlar om flexibilitet. Det handlar
              om att på alla sätt möjliggöra för föräldrarna att själva välja
              hur omsorgen om barnen ska se ut.
            </seg>
          </u>
          <note type="speaker" xml:id="i-c31d37fd834ecd00-0">
            Anf. 110 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-19">
            <seg xml:id="i-5fc28843773ac7b8-0">
              Fru talman! Det är alldeles uppenbart och blir mer och mer tydligt
              att detta handlar om valfrihet och inte om mer tid med barnen.
            </seg>
            <seg xml:id="i-aec2f2a568d3940a-0">
              Om Solveig Zander hade lyssnat på vad jag sade, så sade jag att
              det inte är de barn som har en förälder som är arbetslös som har
              längtat hett efter denna reform eftersom dessa barn inte omfattas
              av reformen. Det var det jag sade. Dessa barn kan inte få ta del
              av den reformen, eller hur? Det står faktiskt klart och tydligt
              att man inte kan få vårdnadsbidrag om en av föräldrarna är arbetslös.
              Alltså omfattas inte dessa barn av denna reform, och dessa barn
              kan inte ha längtat hett efter denna reform.
            </seg>
            <seg xml:id="i-ea9807ecb0939270-0">
              Det som Solveig Zander försöker påskina, att detta inte skulle
              vara någon form av barnomsorgspeng, är inte heller sant. Det står
              faktiskt i förslaget att man kan jobba samtidigt som man uppbär
              vårdnadsbidrag om man löser barnomsorgen på annat sätt och inte
              utnyttjar kommunal barnomsorg. Jag kan inte få ihop det på något
              annat sätt än att det är en barnomsorgspeng. Det står ju klart
              och tydligt i propositionen.
            </seg>
            <seg xml:id="i-b28c4f0ef46ea445-0">
              Jag fick inget svar på min fråga om pappan kan få 3 000 kronor
              samtidigt som mamman får 3 000 kronor i vårdnadsbidrag.
            </seg>
            <seg xml:id="i-872653c3b46792bb-0">
              Med barntid kan båda föräldrarna gå ned till 75 procent, och
              båda föräldrarna kan få 2 500 kronor per månad.
            </seg>
            <seg xml:id="i-dfbd210e7d20fa7e-0">
              Moderaterna svarade inte på min fråga om det är valfriheten eller
              mer tid för barnen som är prioriterat. Jag ställer därför den
              till Solveig Zander nu. Vad prioriterar du? Är det valfrihet eller
              mer tid för barnen?
            </seg>
          </u>
          <note type="speaker" xml:id="i-5a02fbe20e3b93d5-0">
            Anf. 111 SOLVEIG ZANDER (c) replik:
          </note>
          <u who="solveig_zander_510ef4" xml:id="i-4c3bb1415d470261-6">
            <seg xml:id="i-5842bd7a7503f8ca-0">
              Fru talman! Det är bara en förälder som kan få 3 000 kronor,
              inte båda. Det ska jag tydligt och klart säga. Det skiljer vårt
              förslag från ert förslag om barntid. Enligt vårt förslag kan bara
              en förälder vara hemma.
            </seg>
            <seg xml:id="i-b7665294c6728057-0">
              Återigen: Jag ska inte på något sätt bestämma vilken av dessa
              möjligheter som vårdnadsbidraget ger som är det som är bäst och
              tydligast och betyder mest, därför att då står ju jag här och
              styr uppifrån. Det är det som jag hävdar att vi som politiker
              inte ska göra. Därför kan jag säga att om det är någon som väljer
              att ta ut vårdnadsbidraget och vara hemma, då är det rätt för
              den familjen. Väljer någon annan att jobba heltid och ha sitt
              barn i någon annan barnomsorgsform är det rätt för den familjen.
              Det är flexibiliteten och möjligheten som ska ge mångfald. Det
              är det som skiljer oss åt. Det är så tydligt i detta sammanhang
              att det är detta systemskifte, detta värderingsskifte, att låta
              människor själva få makt över sin vardag, som är det som vi från
              alliansen vill ha.
            </seg>
            <seg xml:id="i-20125f622dbc4f2c-0">
              Detta är ett ypperligt bevis på att ni inte har samma ingång
              utan att ni tycker att ni ska bestämma över hur folk i Sveriges
              land ska leva och vara. Det tycker vi är fel. Vi vill ge möjligheten
              till människorna. Det som är absolut viktigast för oss är att
              människor ska få makt över sin vardag och kunna bestämma själva.
            </seg>
          </u>
          <note type="speaker" xml:id="i-f609a3b882fe00fd-0">
            Anf. 112 ULF NILSSON (fp):
          </note>
          <u who="ulf_nilsson_15fa88" xml:id="i-d08ef753f3047e93-7">
            <seg xml:id="i-4ce2d176aa2d348f-0">
              Fru talman! Här talar vi om vad barnfamiljerna vill ha. Vad vill
              barnfamiljerna ha? Ja, de vill ha ekonomisk trygghet, en barnvänlig
              bostad, en bra förskola och så vidare. Hur vill barnfamiljerna
              ordna sin vardag? Ja, generellt kan man väl säga att de vill ordna
              sin vardag så att det blir tid för både barn och arbete, för både
              familj och karriär. Men när man kommer in på mer detaljer än så
              blir det svårt att säga någonting generellt.
            </seg>
            <seg xml:id="i-fbc94531ff358fed-0">
              De föräldrar med små barn som jag träffat under det senaste året
              har gett väldigt olika svar. Min slutsats är att i princip vill
              inte alla barnfamiljer samma sak och i princip vill inte heller
              alla ensamstående föräldrar samma sak när det gäller hur de ska
              ordna vardagen.
            </seg>
            <seg xml:id="i-49d5e1b0c5a15d46-0">
              På något sätt är det väl där som den ideologiska debatten bryts,
              kanske framför allt mot er i Socialdemokraterna och Vänsterpartiet.
              Ni försöker mejsla ut den typiska barnfamiljen och den typiska
              ensamstående mamman, eller möjligen pappan. Men ni utgår inte
              från att människor och familjer är olika.
            </seg>
            <seg xml:id="i-3a93417cc2d12664-0">
              När jag pratar med barnfamiljer är det många som säger att det
              också kan se väldigt olika ut vid olika tidpunkter. Det har inte
              bara att göra med hur man ser på det här med barnledighet. När
              det första barnet föddes var det kanske pappan som mest var hemma.
              Med det andra barnet var det kanske mamman som var hemma beroende
              på deras karriärsituation, arbetssituation och så vidare.
            </seg>
            <seg xml:id="i-1635e4ec6750c4a5-0">
              En del mammor eller pappor har redan nu valt att vara hemma några
              veckor även efter det att föräldraförsäkringen gått ut. Man är
              hemma med den lägre garantinivån eller till och med utan ersättning,
              kanske för att vänta över sommarmånaderna för att sedan låta barnet
              börja på dagis.
            </seg>
            <seg xml:id="i-5febeb4194e630c8-0">
              Jag tycker att oppositionen gör det för enkelt här. Familjepolitiken
              är för viktig för det. Den ska förena många viktiga värderingar.
            </seg>
            <seg xml:id="i-ac7da2769e0e5cee-0">
              Först och främst ska vi naturligtvis säkra barnens trygghet och
              möjligheter till en positiv utveckling.
            </seg>
            <seg xml:id="i-3e6240cb3008e343-0">
              Vidare ska vi ha en bra förskolepolitik, en bra barnhälsovård
              och så vidare. Men vi ska också ge föräldrarna möjlighet att själva
              ha inflytande.
            </seg>
            <seg xml:id="i-4321442582bec111-0">
              Vänsterpartiets representant använde det här nästan som någonting
              negativt att det bara verkar handla om valfrihet. Jag är av den
              övertygelsen att valfrihet även i ett barnperspektiv är väldigt
              bra. Om föräldrarna trivs med hur de pusslar ihop sin livssituation
              blir det ett mer harmoniskt förhållande också med barnen, så valfrihet
              är inte någonting för egoistiska föräldrars skull utan det är
              något som i ett barnperspektiv är bra.
            </seg>
            <seg xml:id="i-3636c222ec582e14-0">
              Jämställdhet, fru talman, är sedan gammalt en viktig politisk
              fråga för Folkpartiet. Ända sedan mitten av 1800-talet har Folkpartiet
              sagt att det inte ska vara så att det finns strukturer i samhälle
              och arbetsliv som gör att kvinnor och män har olika förutsättningar.
              Det är också väldigt viktigt för oss att utgå från att familjer
              kan se olika ut. Det handlar ju även om ensamma föräldrar, och
              det handlar om föräldrar som är två män eller om föräldrar som
              är två kvinnor.
            </seg>
            <seg xml:id="i-e8c65a9f0480c68a-0">
              Valfriheten är viktig av många skäl. Det gäller att kombinera
              den med en uppmuntran till lika uttag, till att undvika kvinnofällor
              och så vidare. Därför har vi hittat den kombination som vi har
              i det familjepolitiska paket som alliansen presenterat. Å ena
              sidan gäller det jämställdhetsbonusen, vilken kommer att diskuteras
              i en senare debatt. Å andra sidan gäller det vårdnadsbidraget
              som ger ytterligare valfrihet för båda föräldrarna.
            </seg>
            <seg xml:id="i-bbcc94a8652b7b79-0">
              Jämställdhetsbonusen tvingar ingen, men den uppmuntrar. Inte
              heller vårdnadsbidraget tvingar någon, vare sig kvinna eller man,
              men den skapar möjligheter att hitta lösningar.
            </seg>
            <seg xml:id="i-2f5fb2e5b5e0eacb-0">
              Kritiken mot vårdnadsbidraget är fortfarande väldigt spretig.
              Det var den ju också för ett halvår sedan när vi började debattera
              detta i riksdagen. Fortfarande är det många olika angreppspunkter:
              för det första att det är väldigt få som kommer att ha någon glädje
              av vårdnadsbidraget, för det andra att det kommer att innebära
              en nedgång i kvaliteten för förskolorna och för det tredje att
              det kommer att innebära en stor kvinnofälla.
            </seg>
            <seg xml:id="i-5c3d079d2d411381-0">
              Oppositionen får nog bestämma sig. Vad är det som är problemet?
              Är problemet att nästan ingen kan använda sig av vårdnadsbidraget,
              eller är problemet att det blir negativa konsekvenser?
            </seg>
            <seg xml:id="i-e35c45dff06a73ff-0">
              Så sent som när Socialdemokraternas representant var uppe i talarstolen
              talade hon om att det gäller upp till fyra års ålder. Kanske var
              det en felsägning. Men jag tror att Socialdemokraterna, när de
              räknat på hur dyr vårdnadsbidragsreformen blir, har missat att
              det faktiskt är fråga om åldern etttre år.
            </seg>
            <seg xml:id="i-05e744d464a73f9c-0">
              Kostnaderna för vårdnadsbidraget har utmålats som ett problem.
              Jag kan inte se det så. I dag är det 11 procent som inte utnyttjar
              barnomsorgen för sina barn i åldern etttre år. Om alla de skulle
              övergå till att söka och få vårdnadsbidrag skulle det kosta ca
              600 miljoner det gäller då hela landet. Om däremot fler, kanske
              15 eller 20 procent, skulle utnyttja vårdnadsbidraget skulle kostnaderna
              sjunka eftersom det behövs färre dagisplatser. Jag kommer inte
              nu ihåg hur mycket en dagisplats kostar per månad. Det rör sig
              om 50 00080 000 kronor eller någonting sådant.
            </seg>
            <seg xml:id="i-60d7304087c1e74c-0">
              Det är alltså barn i åldern etttre år som berörs; också det är
              viktigt att komma ihåg.
            </seg>
            <seg xml:id="i-0bf840b71b56bc36-0">
              Det paket som tidigare talare talat om och som alliansen här
              presenterar kan man säga består, i alla fall när det gäller familjepolitiken,
              av fyra väldigt viktiga delar: jämställdhetsbonusen, vårdnadsbidraget,
              den kommande barnomsorgspengen för mer valfrihet samt satsningen
              på kvalitet i förskolan och en allmän kostnadsfri förskola.
            </seg>
            <seg xml:id="i-4c36a58bdacbdfba-0">
              Jag kan inte se att Socialdemokraterna på många år egentligen
              har presenterat en politik med en uppmuntran till ett mer jämställt
              uttag av föräldraförsäkringen. Vänsterpartiet har ofta talat om
              en väldigt tydlig kvotering, en matematisk kvotering, så där kan
              man ana konturerna av ett förslag som jag tror att de allra flesta
              föräldrar inte känner sig tilltalade av.
            </seg>
            <seg xml:id="i-93a1fe1e722c465f-0">
              Jag vill till och med hävda, för att återknyta till Folkpartiets
              jämställdhetstradition, att det med jämställdhetsbonusen faktiskt
              är första gången sedan Bengt Westerberg införde två pappamånader
              som vi har en regering som gör en så här kraftig satsning på att
              bryta de ojämställda mönstren i uttaget av föräldraförsäkringen.
            </seg>
            <seg xml:id="i-f49cf21624013d32-0">
              Kommunerna har alltså rätt att införa ett vårdnadsbidrag på maximalt
              3 000 kronor i månaden per barn. På det sättet kan föräldrar få
              större möjligheter att tillbringa ännu lite mer tid med sina barn.
              Man kan ordna det på olika sätt. Man kan gå ned i arbetstid och
              till viss del minska utnyttjandet av den offentliga barnomsorgen,
              eller också vill man kanske pussla ihop det så att en förälder
              är hemma på heltid under en sommarmånad innan dagis eller förskolan
              sedan börjar på hösten.
            </seg>
            <seg xml:id="i-2a7e785d21481c55-0">
              Poängen är ändå att de allra flesta kommer att kunna se det här
              som en större möjlighet att tillbringa ännu lite mer tid med sina
              barn. Över huvud taget blir det en ökad flexibilitet.
            </seg>
            <seg xml:id="i-73cf4ce9418e31a6-0">
              Fru talman! Återigen: Jämställdhetsbonusen och vårdnadsbidraget
              framställs ofta som två motstående reformer. Men det är tvärtom.
              Som vi nu ser förslaget i fråga är de båda tillsammans starka
              därför att de ökar både jämställdheten och friheten.
            </seg>
            <seg xml:id="i-02c88db1e5a206a8-0">
              Hela utgångspunkten för familjepolitiken måste vara att hushållen
              ska få en större handlingsfrihet och föräldrar större möjligheter
              att tillsammans planera för småbarnstiden. Samtidigt ska vi uppmuntra
              ett jämställt föräldraskap både för de vuxnas skull och, inte
              minst, för barnens skull.
            </seg>
            <seg xml:id="i-3fe3aae592142911-0">
              Den satsning vi nu ser på en utvecklad förskola i kombination
              med jämställdhetsbonusen och vårdnadsbidraget förenar, tycker
              jag, valfrihet med en politik för jämställdhet och en bra utvecklingsmiljö
              för barnen.
            </seg>
          </u>
          <note xml:id="i-90c70c3594d6310e-0">
            Med detta yrkar jag bifall till utskottets förslag i betänkandet
            samt avslag på motionerna.
          </note>
          <note xml:id="i-a3d17a475d508634-0">
            I detta anförande instämde Jan Ericson, Lars-Arne Staxäng och
            Marianne Watz (alla m) samt Solveig Zander (c) och Eva Johnsson
            (kd).
          </note>
          <note type="speaker" xml:id="i-7a728872f3db4f56-0">
            Anf. 113 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-2dcd45d68ac93c44-5">
            <seg xml:id="i-c6ab4e4ee0df522c-0">
              Fru talman! Ulf Nilsson känner sig bekymrad över att vi i oppositionen
              har lite olika angreppssätt vad gäller vårdnadsbidraget. Han får
              gärna känna sig bekymrad. Men det här vårdnadsbidraget kan angripas
              på olika sätt, med olika tankar och ingångar beroende på hur man
              ser på det. Om jag var folkpartist skulle jag kanske vara mer
              bekymrad över vilken fot Folkpartiet ska stå på. Jag undrar om
              ni i Folkpartiet känner er stolta över vad ni har åstadkommit
              i familjepolitiken. Ni var tidigare ett parti för kvinnors frigörelse
              och jämställdhet. Ni introducerade pappamånaden.
            </seg>
            <seg xml:id="i-6aca7c5ff8f41bda-0">
              Det ni hittills under er regeringstid har åstadkommit är att
              det ska införas ett vårdnadsbidrag som oomtvistat är en kvinnofälla.
              Ni har ändrat målet i familjepolitiken så att det inte längre
              ska handla om att utjämna skillnader mellan familjer med barn
              och familjer utan barn. Ni har sänkt ersättningen för föräldrar
              med sjuka barn, och ni ska införa en jämställdhetsbonus det ska
              vi debattera senare som ger ersättning först ett år efteråt, alltså
              i princip pengar till dem som redan delar jämställt.
            </seg>
            <seg xml:id="i-18037954db4c5950-0">
              Det vore spännande att få höra Folkpartiets företrädare berätta
              vilken fot man har satt ned egentligen, utveckla deras syn på
              kvinnans frigörelse och berätta om det fortfarande är någonting
              som Folkpartiet sysslar med.
            </seg>
          </u>
          <note type="speaker" xml:id="i-8802857851ffaf90-0">
            Anf. 114 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-8">
            <seg xml:id="i-87a229a532a45d3a-0">
              Fru talman! Det var lite oklart vad frågan i den här konkreta
              debatten var. Vi kan naturligtvis tala länge om att arbeta mot
              strukturer som håller kvinnor borta från arbetslivet. Det handlar
              om utbildning, det handlar om uppmuntran att dela föräldraledigheten
              lika, arbetsliv och så vidare. Det handlar också ibland om diskriminering
              och lagar.
            </seg>
            <seg xml:id="i-c95924116d97b29f-0">
              Nu ska vi fatta beslut om en möjlighet att utöka valfriheten
              samtidigt som vi förhoppningsvis kommer att fatta beslut om att
              införa en jämställdhetsbonus. Om jag förstod dig rätt, Matilda
              Ernkrans, är du inte helt negativ till jämställdhetsbonusen. Vad
              jag uppfattat i debatten ser Socialdemokraterna det som ett tänkbart
              alternativ för att uppmuntra jämställdheten. Det skulle vara intressant
              att få höra det.
            </seg>
            <seg xml:id="i-628ef57339e22286-0">
              Jag vet att Socialdemokraterna tänker avskaffa vårdnadsbidraget,
              men tänker ni också riva upp jämställdhetsbonusen om ni skulle
              ha möjlighet att bestämma?
            </seg>
          </u>
          <note type="speaker" xml:id="i-52d7abf0d3a569c4-0">
            Anf. 115 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-2dcd45d68ac93c44-6">
            <seg xml:id="i-4f2df438a8e9d7dc-0">
              Fru talman! Ska kvinnor i barnafödande ålder helt utgå från arbetsmarknaden
              under minst tre års tid, förutsatt att de bara har ett barn även
              om man kan ha flera barn? Skulle inte det i sig bidra till att
              förstärka de strukturer i samhället som gör att kvinnor är underordnade
              män och att kvinnor inte kan få den frigörelse och leva det jämlika
              liv som i alla fall vi socialdemokrater vill att kvinnor och män
              ska få? Tidigare har det varit Folkpartiets intresseområde också.
            </seg>
            <seg xml:id="i-4852ef889c828c9f-0">
              Det gör mig bekymrad att Folkpartiets representant här inte kan
              se konsekvenserna av vårdnadsbidraget. Att det helt saknar jämställdhetsperspektiv
              har exempelvis Jämställdhetsombudsmannen klart och tydligt hävdat.
              Det är väl snarare helt sågat i den bemärkelsen. Inte minst har
              Nyamko Sabuni sagt att det inte handlar om jämställdhet utan om
              någonting annat.
            </seg>
            <seg xml:id="i-e639733fee1c68be-0">
              Jag tycker inte att det är riktigt rätt att komma dragandes med
              jämställdhetsbonusen. Som er gruppledare i riksdagen vid något
              tillfälle har uttryckt det handlar jämställdhet om att välja sida,
              att sätta ned foten. Därför kan ni inte bortförklara vårdnadsbidraget
              med jämställdhetsbonus. Jag vill veta var ni har satt ned foten.
              Det är inte för barnen, för det har Socialstyrelsen mycket riktigt
              påpekat. Det här förslaget är inte ens analyserat ur ett barnperspektiv.
              Var har ni satt ned foten? Var vi har satt ned foten i fråga om
              jämställdhetsbonusen är mycket tydligt, och vi kommer att debattera
              det senare. Vi är i princip för en jämställdhetsbonus och vill
              vidareutveckla den, men inte den här formen av jämställdhetsbonus
              och inte i kombination med vårdnadsbidrag.
            </seg>
          </u>
          <note type="speaker" xml:id="i-518ca5717ec1a2f0-0">
            Anf. 116 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-9">
            <seg xml:id="i-6e1dc621941a39c0-0">
              Fru talman! Då är Socialdemokraterna i princip för jämställdhetsbonus,
              men i den konstellation som bildar en opposition finns det inte
              majoritet för den modellen. Det är bra att ni är för den.
            </seg>
            <seg xml:id="i-e7933abd848e7b7e-0">
              Jag tycker att Matilda Ernkrans gör det väldigt enkelt för sig.
              Antingen är det en jämställdhetsfråga eller också är det en valfrihetsfråga.
              Det är väl, om vi ska vara ärliga, en avvägning. Vi vill ha jämställdhet,
              men vi vill samtidigt inte införa ett system där vi totalt reglerar
              människors vardag och säger: Du ska göra si och du ska göra så.
            </seg>
            <seg xml:id="i-a25accf0068d5fa2-0">
              Matilda Ernkrans måste väl ha haft debatter inom sitt parti om
              vi ska ha en fullständig kvotering eller ska vi inte. Där finns
              det olika uppfattningar bland Socialdemokraterna. Jag tycker som
              sagt att Matilda Ernkrans gör det för enkelt. Det är en avvägning.
              Det gäller att hitta uppmuntran och morötter genom jämställdhetsbonusen
              för att öka jämställdheten. Det är lättare genom vårdnadsbidraget
              att lägga sitt vardagspussel vid köksbordet hemma och planera
              vardagen. De två sakerna går att förena. Jag hade inte varit så
              intresserad av vårdnadsbidraget om jämställdhetsbonusen inte hade
              föreslagits samtidigt. Tillsammans utgör de, tycker jag, ett mycket
              bra paket.
            </seg>
            <seg xml:id="i-98bff6c5d19ff1d2-0">
              Sedan säger Matilda Ernkrans att det är en oomtvistad kvinnofälla
              och säger: Nu när kvinnorna kommer att stanna hemma. Det är säkert
              så att det kommer att vara fler kvinnor än män som gör det, men
              man gör det alldeles för enkelt för sig. Skulle Matilda Ernkrans
              verkligen vilja säga till alla Sveriges föräldrar att nu kommer
              bara ni kvinnor att vara hemma i varenda familj? Självklart är
              det inte så.
            </seg>
            <seg xml:id="i-ad9e3aed67289c35-0">
              Man måste på något sätt utgå från att människor är individer.
              Det gör vi liberaler i Folkpartiet samtidigt som vi vill uppmuntra
              till att minska de strukturer som håller de kvinnliga individerna
              tillbaka. Det här är ett bra förslag. Det ökar både valfriheten,
              vilket är bra ur ett barnperspektiv, och jämställdheten.
            </seg>
          </u>
          <note type="speaker" xml:id="i-c8892252fcf37873-0">
            Anf. 117 LISELOTTE OLSSON (v) replik:
          </note>
          <u who="liselotte_olsson_703108" xml:id="i-3a8955d978d3bf8d-5">
            <seg xml:id="i-c662012fd26b1403-0">
              Fru talman! Jag vill börja med att säga att jag inte alls tycker
              som Ulf Nilsson att kritiken från oppositionen mot vårdnadsbidraget
              är spretig. Jag tycker att vi är ganska eniga om vad vi tycker
              om vårdnadsbidraget. Det är en kvinnofälla, och det har vi sagt
              flera gånger här.
            </seg>
            <seg xml:id="i-4466c7b4621ffe28-0">
              Vi säger att det är dåligt för att barn som går i förskoleverksamhet
              kommer att drabbas då det finns mindre resurser till förskolan.
              Vi tycker att det är dåligt för att alla kvinnors situation på
              arbetsmarknaden kommer att försämras i och med vårdnadsbidraget.
              Vi tycker att det är dåligt för att det är dyrt för kommunerna.
              Dessutom är det ingen har sagt det, och där kanske vi inte är
              riktigt ense både krångligt och dyrt för Försäkringskassan. Det
              finns remissvar som säger det. Jag tycker inte alls att kritiken
              mot vårdnadsbidraget är spretig. Vi är ganska eniga om att det
              här är ett uruselt förslag. Det är en backlash mot jämställdheten.
            </seg>
            <seg xml:id="i-fd3970a83cbbb1f0-0">
              Jag skulle vilja veta hur Ulf Nilsson och Folkpartiet får ihop
              det här med sin tradition om att ändå vara för jämställdhet mellan
              könen. Ni har gjort mycket bra saker långt tillbaka. Hur får ni
              ihop det nu? Det skulle jag vilja ha svar på. Du var inne på det
              lite grann när Matilda ställde en fråga om det, men du får gärna
              utveckla det. Ulf Nilsson vill ha jämställdhet. Hur tycker Ulf
              Nilsson att jämställdheten påverkas eller förbättras av ett vårdnadsbidrag?
            </seg>
          </u>
          <note type="speaker" xml:id="i-c52f53926ced51a3-0">
            Anf. 118 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-10">
            <seg xml:id="i-05ee39f9b9ed8744-0">
              Fru talman! Det blir mindre resurser till förskolan, säger LiseLotte
              Olsson. Jag vet inte riktigt var ni får den statistiken ifrån.
              Om de som i dag är hemma skulle utnyttja vårdnadsbidraget skulle
              det bli en viss kostnadsökning. Om det däremot blir fler som utnyttjar
              det blir det en kostnadsminskning för kommunerna, eftersom varje
              dagisplats kostar så mycket. Att tala om det som stora summor
              är grundlöst, menar jag. Att det behöver bli dyrt för kommunerna
              finns det inga beräkningar som visar.
            </seg>
            <seg xml:id="i-29b8512adadf440a-0">
              När det gäller det principiella om jämställdheten svarade jag
              ganska tydligt. Om vi skulle ha en hel jämställdhetsdebatt skulle
              vi tala om skolan, om satsningar på kvinnligt företagande, om
              antidiskrimineringslagstiftning och så vidare. Nu talar vi om
              familjepolitiken, och vi inför någonting som Folkpartiet har drivit
              i ganska många år. Vi ger en uppmuntran till de föräldrar som
              delar föräldraledigheten lika. Men vi vill inte gå så långt som
              Vänsterpartiet att vi talar om för föräldrar att de måste dela
              matematiskt lika, för vi tror att det kan se så olika ut från
              barn till barn och från tillfälle till tillfälle att så detaljerat
              ska staten inte gå in och styra.
            </seg>
            <seg xml:id="i-e861fc3c83ce6f17-0">
              Det är väl ingen nyhet att Vänsterpartiet kan ha vissa ideal
              om jämlikhet och jämställdhet men är tämligen ointresserade av
              att ge människor möjlighet att bestämma själva. Det märks tydligt
              i kritiken mot det här förslaget.
            </seg>
          </u>
          <note type="speaker" xml:id="i-71e6111d375851b0-0">
            Anf. 119 LISELOTTE OLSSON (v) replik:
          </note>
          <u who="liselotte_olsson_703108" xml:id="i-3a8955d978d3bf8d-6">
            <seg xml:id="i-3d9a52fc39b07f82-0">
              Fru talman! Ulf Nilsson sade att han inte förstod var jag har
              fått statistiken ifrån. Då kan jag säga samma sak. Jag förstår
              inte var Ulf Nilsson får sin statistik ifrån.
            </seg>
            <seg xml:id="i-eb30854d85cf067a-0">
              Det jag hänvisar till är en beräkning som Sveriges Kommuner och
              Landsting har gjort. De beräknar att det kommer att kosta mellan
              2 ½ och 3 miljarder för kommuner att införa vårdnadsbidraget.
              Det motsvarar ungefär 7 600 tjänster i förskolan. Det är pengar
              det handlar om, och det är tjänster i förskolan vi pratar om.
            </seg>
            <seg xml:id="i-3a91293c01c35c69-0">
              I mitt tidigare anförande tog jag som exempel en kommun i mitt
              hemlän som vill införa vårdnadsbidraget, och där handlar det om
              en skattehöjning, så någonstans ska de här pengarna tas. Det blir
              en kostnad för kommunerna. Och jag tror att pengarna i första
              hand kommer att tas från förskolan. Därför ser jag att vi riskerar
              en försämrad verksamhet i förskolan.
            </seg>
            <seg xml:id="i-f0818d1549dde96c-0">
              Ulf Nilsson säger också att han skulle vilja ha en riktig jämställdhetsdebatt
              men att det nu bara är vårdnadsbidraget vi diskuterar, om det
              var så han uttryckte saken. Men det finns ett klart samband mellan
              vem som är hemma när barnen är små, vem som tar ansvar för barn
              och familjelivet, och hur man har det i sitt arbetsliv. Med ett
              system där det till väldigt stor del kommer att vara kvinnan som
              är hemma med barnen och som tar ut vårdnadsbidraget bygger man
              tydligt upp ett ojämställt samhälle.
            </seg>
          </u>
          <note type="speaker" xml:id="i-f4cf7a768809e0f2-0">
            Anf. 120 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-11">
            <seg xml:id="i-68efe34f0d98a698-0">
              Fru talman! Jag vet inte riktigt vad de här siffrorna grundar
              sig på om hur många människor som skulle ta ut vårdnadsbidraget
              och så vidare. När de här siffrorna dök upp räknade vi på det
              här, bland annat med hjälp av tjänstemän från Regeringskansliet.
              Vi konstaterade att om de 11 procent av föräldrar som i dag inte
              använder sig av barnomsorg skulle använda sig av vårdnadsbidraget
              skulle det bli en ökad kostnad i hela landet, inte med 23 miljarder
              men möjligen med runt ½ miljard, vilket inte är så fruktansvärt
              mycket pengar för en satsning på valfriheten och utspritt över
              hela landet. Om fler väljer att använda vårdnadsbidraget sjunker
              kostnaderna för barnomsorgen i kommunerna, med tanke på hur mycket
              en barnomsorgsplats kostar.
            </seg>
            <seg xml:id="i-4b91219bb0f6cd1d-0">
              Vi får också lägga till att det är kommunerna själva som får
              bestämma detta. Vi har ju ett visst kommunalt självstyre i Sverige.
              Det är klart att om jag var kommunpolitiker i en kommun som hade
              en dagiskö eller väldigt stora barngrupper skulle jag rekommendera
              att man väntade med att införa vårdnadsbidraget till problemet
              var löst. Men nu sker samtidigt en kvalitetssatsning på förskolan.
              Därför ska det valet inte behöva göras av så många kommunpolitiker.
            </seg>
            <seg xml:id="i-87b2ab52d4a197e1-0">
              Jag konstaterar att LiseLotte Olsson inte ens bryr sig om att
              besvara min allmänna undran om Vänsterpartiet aldrig funderar
              över motsättningen mellan att å ena sidan uppmuntra folks beteenden
              och å andra sidan tillåta en viss frihet för människor i vardagen
              och i sina vardagsbeslut. Jag hoppas att LiseLotte Olsson kan
              komma tillbaka till det en annan gång.
            </seg>
          </u>
          <note type="speaker" xml:id="i-f922309d3ce87530-0">
            Anf. 121 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-20">
            <seg xml:id="i-89174e8dc5156a1b-0">
              Fru talman! För mig är det en gåta att Folkpartiet har gått med
              på det här förslaget. Vad är folkpartistisk politik i dag mer
              än betyg i skolan?
            </seg>
            <seg xml:id="i-0614d101fca926a5-0">
              När Bengt Westerberg, som nämndes här tidigare, var aktiv i Folkpartiet
              drevs jämställdhetsfrågorna. Nyamko Sabuni erkände inte ens i
              en interpellationsdebatt nyligen att det finns en könsmaktsordning
              och strukturer i samhället som påverkar kvinnors och mäns möjligheter.
            </seg>
            <seg xml:id="i-ff6f558fc5fea337-0">
              Det är klart att Folkpartiet måste säga att jämställdhetsbonus
              och vårdnadsbidrag hänger ihop. Men den krångliga konstruktion
              av jämställdhetsbonusen som nu föreslås är ett dåligt alibi.
            </seg>
            <seg xml:id="i-34a0569ca88710d8-0">
              Jag begärde ordet när Ulf Nilsson sade att detta är det största
              som har hänt sedan utbyggnaden av pappamånaden. Jag håller med
              om att pappamånader är ett bra sätt att ge incitament för fler
              män att vara hemma. Och Miljöpartiet har drivit frågan om pappamånader
              och fortsätter att driva frågan om pappamånader. Under förra månaden
              byggde vi ut dem så att det blev en längre föräldraledighet. Och
              vi hade med det i det budgetförslag som vi diskuterade i höstas,
              men då fick vi inget stöd av Folkpartiet.
            </seg>
            <seg xml:id="i-934f34fbac8f314a-0">
              På vilket sätt medverkar vårdnadsbidraget till att förbättra
              kvinnors möjligheter på arbetsmarknaden och mäns möjligheter att
              få mer tid med sina barn? Om man vill påverka samhället så att
              det blir mer jämställdhet behövs politisk vilja. Hur ser denna
              politiska vilja ut i Folkpartiet i dag?
            </seg>
          </u>
          <note type="speaker" xml:id="i-8dbffd96cb3af47b-0">
            Anf. 122 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-12">
            <seg xml:id="i-33b8ccb04d5ad4ce-0">
              Fru talman! Vårdnadsbidragets huvudsyfte är att öka valfriheten
              i vardagslivet. Det är mycket bra ur ett barnperspektiv, eftersom
              föräldrar som trivs med hur de organiserar sin vardag fungerar
              bättre, stämningen blir bättre och hela situationen blir bättre
              för familjen. Det är det första syftet med vårdnadsbidraget.
            </seg>
            <seg xml:id="i-62e9ec10420645db-0">
              Jag tror inte att vårdnadsbidraget i något viktigt avseende påverkar
              jämställdheten åt varken det ena eller det andra hållet. Det har
              vi en annan del i paketet för, nämligen jämställdhetsbonusen.
              Sedan har vi hela den rad av frågor som Folkpartiet och alliansen
              på olika nivåer driver. Det är medvetna satsningar för att undvika
              slentrianval i skolorna, satsningar på kvinnligt företagande,
              en tydlig antidiskrimineringslagstiftning, arbete i det offentliga
              för att skapa rättvisa löner mellan män och kvinnor, och så vidare.
              Men det diskuterar vi inte här i dag.
            </seg>
            <seg xml:id="i-8d4e046063f22b9c-0">
              Jag förstår inte riktigt Gunvor G Ericsons starka kritik av detta,
              för som tidigare talare har sagt är skillnaden mellan Miljöpartiets
              barntidsreform och vårt vårdnadsbidrag väldigt liten och väldigt
              teknisk. Jag tycker egentligen att i just den här frågan står
              Miljöpartiet och alliansen ganska nära varandra.
            </seg>
          </u>
          <note type="speaker" xml:id="i-3f22619639e14bc8-0">
            Anf. 123 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-21">
            <seg xml:id="i-14769652038ef816-0">
              Fru talman! Ser inte Ulf Nilsson risken för att vårdnadsbidraget
              blir ett steg bakåt i jämställdhetsarbetet? Med barntid finns
              fördelarna, flexibiliteten, valfriheten men inte fällorna. Det
              är den stora skillnaden mellan de två förslagen. Med vårt barntidsförslag
              kan man samtidigt ha kvar möjligheten att finnas på arbetsmarknaden
              och att vara hemma. Den delen finns visserligen med i er vårdnadsbidragsdel
              men är inte huvudsyftet, utan fortfarande kan du ta ut vårdnadsbidrag,
              skaffa barnflicka och vara någon helt annanstans. Det är alltså
              inte prioritet att få mer tid med barnen i det förslag som läggs
              fram.
            </seg>
            <seg xml:id="i-6eee6223f8cd7e65-0">
              Jag undrar om Folkpartiet står för jämtegrering i dag. Jämtegrering
              betyder att man väver in jämställdhetsarbetet i alla politiska
              beslut och gör en genusanalys innan man lägger fram förslagen.
            </seg>
            <seg xml:id="i-a35c0dac0dcd48f4-0">
              Jag ser inte att det finns med i den här propositionen. Man skriver
              lite försiktigt att det är svårbedömt vilka effekter det här förslaget
              kommer att få på jämställdhetsarbetet. Så står det. Då undrar
              jag: Står inte Folkpartiet och Ulf Nilsson för att jämtegrering
              skulle vara bra?
            </seg>
          </u>
          <note type="speaker" xml:id="i-06345ced78979cf1-0">
            Anf. 124 ULF NILSSON (fp) replik:
          </note>
          <u who="ulf_nilsson_15fa88" xml:id="i-d08ef753f3047e93-13">
            <seg xml:id="i-045b9ee63ebb8fa2-0">
              Fru talman! I de allra flesta samhällsfrågor är det naturligtvis
              avgörande att jämställdhetsaspekten kommer in. Det är verkligen
              ingenting nytt för Folkpartiet och heller inte för den liberala
              rörelsen, även om man går långt tillbaka i tiden. Men det finns
              faktiskt också en del andra saker, till exempel den här motsatsställningen,
              som jag tycker är en intellektuellt spännande fråga; hur man å
              ena sidan uppmuntrar en viss utveckling i samhället men å andra
              sidan låter människor välja själva. Jag tycker att ni från oppositionen
              på olika sätt underskattar den diskussionen, inte ens vill föra
              den diskussionen. Teoretiskt sett skulle man ju kunna bestämma
              att så här får människor göra till hundra procent och försöka
              räkna ut att det leder till ett jämställt samhälle. Men det kan
              jag inte föreställa mig att till exempel Gunvor G Ericson skulle
              vilja göra. Jag tycker att det är synd att hon inte tar upp den
              diskussionen.
            </seg>
            <seg xml:id="i-33244fe6d0dd6964-0">
              Enkelt uttryckt är det här förslaget om vårdnadsbidrag flexibelt.
              Det är möjligt att dela det. Det är möjligt att kombinera det
              med deltidsarbete, och det är möjligt att dela det mellan föräldrarna.
              Skillnaderna jämfört med Miljöpartiets förslag är alltså fortfarande
              inte särskilt stora. Så jag förstår inte riktigt Miljöpartiets
              och Gunvor G Ericsons upprördhet när de har ett förslag som ligger
              så nära alliansens förslag.
            </seg>
          </u>
          <note type="speaker" xml:id="i-c92c3c8650927a4a-0">
            Anf. 125 EVA JOHNSSON (kd):
          </note>
          <u who="eva_johnsson_c6ce6f" xml:id="i-4b6db6817d807801-0">
            <seg xml:id="i-9ce76e2a2706b267-0">
              Fru talman! Äntligen! Äntligen har regeringens proposition om
              vårdnadsbidraget nu blivit klar och ska läggas fram för riksdagen.
              Den är en av fyra delar i regeringens familjepolitiska reform
              som tillsammans bidrar till en viss utjämning av skillnaderna
              mellan de familjer där den ena föräldern arbetar hemma och de
              familjer där båda föräldrarna har ett lönearbete. Det har under
              lång tid handlat om en systematisk diskriminering av de föräldrar
              som valt att en har stannat hemma och arbetat på hemmaplan. Det
              har varit, och är fortfarande, en diskriminering inom exempelvis
              skattesystemet, socialförsäkringssystemet, bostadsbidrag, socialbidrag
              och förskolesubventioner. Det är några exempel.
            </seg>
            <seg xml:id="i-f94540526bc82711-0">
              Vårdnadsbidraget är ett erbjudande till alla barn så att de kan
              få mer tid med mindre stressade föräldrar. Vårdnadsbidraget kan
              också användas till att ge föräldrarna en möjlighet att välja
              en annan barnomsorg som de anser vara bäst för just deras barn.
              Vårdnadsbidraget är en valfrihetsreform. Man får 3 000 kronor
              maximalt per barn och kan använda bidraget som man vill om man
              inte utnyttjar den offentligt finansierade barnomsorgen precis
              som föräldrar som får barnbidrag kan använda pengarna precis som
              de vill utan att någon lägger sig i det.
            </seg>
            <seg xml:id="i-d06b19d746fb98f4-0">
              Många har varit där. Många är de småbarnsföräldrar som dagligen
              kämpar för att få vardagen att gå ihop. Det handlar om kombinationen
              av att ha små barn och samtidigt ha det där vanliga livet att
              hänsyn till. Alla som har någon koppling till småbarnsföräldrar
              känner till den här problematiken, och många är vi som har varit
              där lämning, hämtning och vardagsrutiner. Små barn mår bäst av
              att ha korta arbetsdagar. Men det är naturligtvis en sanning som
              anses som politiskt inkorrekt och helst inte ska kommuniceras
              på den politiska arenan utan att man beskylls för att vara reaktionär
              och bakåtsträvande.
            </seg>
            <seg xml:id="i-198f57379a7c0fcb-0">
              Fru talman! I så fall kan jag leva med det epitetet. Om jag bli
              kallad för reaktionär för att jag påstår att många barn mår bra
              av att vara på förskolan men att det också finns de barn som har
              speciella, unika eller andra behov och egenskaper som gör att
              föräldrarna gör andra bedömningar och kanske vill skjuta på introduktionen
              till den offentliga barnsomsorgen, då är jag gärna reaktionär.
              Men jag vill påstå att jag är i mycket gott sällskap. Bland LO-kollektivet
              hittar vi 78 procent reaktionära individer som är positiva till
              ett vårdnadsbidrag. 48 procent reaktionära LO-medlemmar säger
              att de har för avsikt att utnyttja vårdnadsbidraget. När vårdnadsbidraget
              infördes av den förra borgerliga regeringen var det drygt 70 procent
              av alla småbarnsföräldrar som utnyttjade det. I Helsingforss stad,
              alltså storstaden Helsingfors, stöder två tredjedelar av alla
              småbarnsföräldrar förslaget i en undersökning som nyligen är gjord
              av Helsingforss stad. Det finns gott om reaktionära småbarnsföräldrar
              och människor. Jag tillhör gärna den skaran.
            </seg>
            <seg xml:id="i-999de61790d94b86-0">
              Att få en ökad möjlighet till valfrihet för sitt barn är oändligt
              uppskattat av dessa föräldrar. Ur ideologisk synvinkel är emellertid
              valfrihet inom barnomsorgen som att svära i den socialistiska
              kyrkan. När småbarnsföräldrarna ges möjlighet att vara mer med
              sina barn kallas det föraktfullt för fälla ofta kvinnofälla om
              det är en kvinna som har gjort valet, för det blir automatiskt
              en fälla om kvinnor gör val.
            </seg>
            <seg xml:id="i-15bd9ac5850365d1-0">
              Alliansregeringen har trots ett kompakt motstånd inom den politiska
              korrekta mittfåran valt att tillmötesgå de svenska småbarnsföräldrarnas
              främsta önskan, nämligen möjligheten till mer tid för sina barn,
              genom ett vårdnadsbidrag. Då sågas det, inte förvånande, av hela
              vänsteretablissemanget. Det är naturligtvis bara ett politiskt
              rävspel. Helt plötsligt har många socialdemokratiska män i övre
              medelåldern blivit feminister. De hävdar med emfas att jämställdhetsargumentet
              är det i särklass viktigaste för att inte ge småbarnsföräldrar
              erbjudande om valfrihet inom barnomsorgen. Var har dessa män varit
              tidigare i jämställdhetsdebatten? Är det så att sent ska syndaren
              vakna? Hur gjorde de männen när deras barn var små?
            </seg>
            <seg xml:id="i-cd4bb669acfbb841-0">
              Fru talman! I dag har vi möjlighet att gå ned i tid när vi har
              små barn. Vi har en generös, mycket bra föräldraförsäkring. Kvinnor
              visar på ett föredömligt sätt att de tar vara på dessa generösa
              erbjudanden. Nu återstår det bara för männen att inta det här
              området också. Ingen, inte ens de nyfrälsta feministerna på den
              socialdemokratiska kanten, vill emellertid tacka problematiken
              kring det ojämna uttaget av föräldraförsäkring genom att inte
              erbjuda svenska småbarnsföräldrar möjlighet att gå ned i tid eller
              en generös föräldraförsäkring hur stor kvinnofälla dessa erbjudanden
              än kan tyckas vara. Ordet vårdnadsbidrag verkar vara anstötligt
              och automatiskt föra tanken till kvinnofällor hos vissa företrädare.
              Hur kommer det sig att föräldraförsäkringen inte är en kvinnofälla?
              Och hur kommer det sig att friåret inte ansågs som reaktionärt,
              bakåtsträvande eller anstötligt? Om det känns lättare för er kan
              ni ju bestämma er för att kalla vårdnadsbidraget för friår. Då
              kanske era ögon öppnas för möjligheterna i stället för problemen.
            </seg>
            <seg xml:id="i-34d66e40339faa0d-0">
              Fru talman! Problemet handlar om hela vänsteroppositionens skuldbeläggande
              och nedvärderande av småbarnsföräldrar som gör egna, kloka val.
              Det är ett problem. Ta ert ansvar. Ta vara på de unika erbjudanden
              som ges. Lägg samma energi och engagemang som ni lägger på att
              håna småbarnsföräldrarna till att göra vårdnadsbidraget till den
              jämställdhetsreform som det i verkligheten är. Vårdnadsbidraget
              är ännu ett generöst erbjudande till alla småbarnsföräldrar. Det
              är ett erbjudande. Att få ägna mer tid åt att vara med sina barn
              är ett erbjudande. Det kan, hur man än vrider och vänder på det,
              aldrig någonsin bli en fälla att vara med sina barn.
            </seg>
            <seg xml:id="i-5ad470dba5891c02-0">
              I det sammanhanget ställer sig också Miljöpartiets förslag om
              barntid extra spännande. Man vill införa ett ekonomiskt bidrag
              till föräldrar som väljer att gå ned i arbetstid när barnen är
              små. Tanken bakom förslaget om mer tid med barnen är god. Desto
              märkligare blir det därför när Miljöpartiets kritik mot regeringens
              vårdnadsbidrag det som tidigare kallades ett hånskratt mot föräldrarna
              nu görs till egen politik, om än i något annorlunda form. Den
              viktiga skillnaden är att vårdnadsbidraget är mer flexibelt och
              ger barnfamiljerna större valmöjlighet.
            </seg>
            <seg xml:id="i-10edc0f08e0257e1-0">
              Fru talman! Till föräldraförsäkringen kan nu läggas ytterligare
              en reform som breddar och förlänger valfriheten för småbarnsföräldrar.
              Det är en reform som innebär viss ekonomisk ersättning till småbarnsföräldrar
              som väljer att ordna sin barnomsorg på annat sätt än genom att
              utnyttja den kommunala omsorgen. Till skillnad från föräldraförsäkringen
              är denna reform helt kopplad till barnen, och inte baserad på
              föräldrarnas tidigare inkomst.
            </seg>
            <seg xml:id="i-f89dcf1bbafb950d-0">
              Det är tydligen en källa till ständig irritation och provokation
              att en dyr och skattesubventionerad barnomsorgsplats för omkring
              100 000 kronor per år kan ersättas med ett litet stöd på 36 000
              kronor per år till de föräldrar som ordnar barnomsorgen på ett
              annat sätt.
            </seg>
            <seg xml:id="i-b17c13275c3f4007-0">
              Den statliga subventioneringen av barnomsorgen för förskolan
              ligger i nuläget på i storleksordningen över 40 miljarder kronor
              per år för hela Sverige. Om vårdnadsbidraget blir en totalsuccé
              så att alla landets kommuner inför det med maxbelopp kommer kostnaden
              att uppgå till 600 miljoner kronor. Vi måste ha lite proportioner
              på vad vi pratar om.
            </seg>
            <seg xml:id="i-cb693e6f9d00e8e8-0">
              I debatten har ofta Norge framförts som ett avskräckande exempel.
              Gång på gång har vi fått höra exempel på att vårdnadsbidraget
              inte fungerar där. Det är så många felaktigheter i de jämförelserna.
              I slutänden beskriver det helt enkelt på ett tydligt sätt bara
              hur dåligt pålästa många av de som framför Norge som exempel i
              debatten är. Detta är inte jämförbart. Det är som att jämföra
              bananplantor med en apa eller något annat.
            </seg>
            <seg xml:id="i-275a6a90baa7a512-0">
              Vi kristdemokrater tycker att förskolan är fantastisk. Vi har
              unikt duktiga pedagoger som gör ett mycket bra jobb inom förskolan.
              Vi satsar mer resurser på förskolan, och lägger därtill ytterligare
              resurser på vårdnadsbidraget. Vi vill ha en utbyggd barnomsorg
              med möjlighet till valfrihet. Hela samhället är vinnare på en
              sådan prioritering.
            </seg>
            <seg xml:id="i-8601a1f8f433aaab-0">
              Jag kommer aldrig att begripa hur en ökad valfrihet inom barnomsorgen
              kan irritera och uppröra så otroligt många känslor. Lite valfrihet
              kan väl inte skada. Eller är ni möjligen rädda för att vi måste
              anpassa samhället efter människorna i stället för att anpassa
              människorna efter samhället, som ni tydligen vill göra?
            </seg>
            <seg xml:id="i-81eb33d271630a9c-0">
              Att överföra beslut om de egna livsvillkoren till dem som är
              berörda innebär inte automatiskt att det blir sämre. Det är inte
              bara politiker som fattar kloka beslut. Den förmågan besitter
              faktiskt Sveriges småbarnsföräldrar också.
            </seg>
            <seg xml:id="i-98e9644b9da63c34-0">
              Fru talman! Slutligen skulle jag verkligen önska att vår kära
              vänsteropposition kunde slappna av. Lite valfrihet är varken skadligt
              eller farligt. Den stora skillnaden är möjligen att några fler
              kommer att göra andra val än vad ni har gjort, och det är knappast
              någon katastrof för svensk samhällsutveckling.
            </seg>
          </u>
          <note xml:id="i-47bcdf82b0405aca-0">
            I detta anförande instämde Chatrine Pålsson Ahlgren (kd), Mikael
            Cederbratt, Jan Ericson, Mats G Nilsson, Lars-Arne Staxäng och
            Marianne Watz (alla m), Solveig Zander (c) och Ulf Nilsson (fp).
          </note>
          <note type="speaker" xml:id="i-22a24defa718aba4-0">
            Anf. 126 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-2dcd45d68ac93c44-7">
            <seg xml:id="i-b05ac86acf7a5125-0">
              Fru talman! Jag får nog hålla i mig med båda händerna om jag
              ska fixa den här debatten. Jag har sällan hört så många osakligheter,
              om jag använder ett snällt ord, som i det här anförandet. Jag
              funderade nästan på att inte alls begära replik, för jag visste
              inte riktigt vilken ingång jag skulle ha. Men nu står jag här
              ändå.
            </seg>
            <seg xml:id="i-7adcad366a6e87db-0">
              För två veckor sedan träffade jag ett antal aktiva kristdemokratiska
              politiker på olika nivåer i Tyskland. Det här är vad de sade till
              mig: Jag menar att i Tyskland förs det en diskussion om att många
              faktiskt känner ett ansvar. Har man fått en lång utbildning bekostad
              av samhället kan man inte bara gå hem när barnen kommer, och i
              flera år inte bidra alls. Man har ju en skyldighet att ge tillbaka
              det man har fått.
            </seg>
            <seg xml:id="i-c1cf047d19750f62-0">
              Det viktigaste för kristdemokraterna i Tyskland är att hitta
              ett bra liv där både arbete och familj får plats. Man vill ju
              ha bådeoch. De menade att vi har kommit jättelångt i Sverige,
              och de var så intresserade av Sverige. Jag berättade att i Sverige
              håller nu Kristdemokraterna på att införa ett kommunalt vårdnadsbidrag.
              Det var nästan så att de inte trodde på mig. De skakade på huvudet.
            </seg>
            <seg xml:id="i-b65c675bbe9110b5-0">
              Jag bär med mig deras fråga: Hur tänker ni? Och hur tänker ni
              när era partikamrater, era egna kristdemokrater, exempelvis i
              Markaryds kommun väljer att inte införa ett vårdnadsbidrag därför
              att de inte anser sig ha råd. Ni skickar ju inte med någon finansiering.
              Har de inte förstått alls, eller är det just det att de har förstått
              och väljer att avstå?
            </seg>
            <seg xml:id="i-e7825db6e2786009-0">
              Kan du lova, Eva Johnsson, att förskolan inte kommer att påverkas
              negativt av införandet av ett vårdnadsbidrag?
            </seg>
          </u>
          <note type="speaker" xml:id="i-b32ae933f97ca93d-0">
            Anf. 127 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-4b6db6817d807801-1">
            <seg xml:id="i-6c6a7ff55fb782d4-0">
              Fru talman! Jag får säga som Matilda Ernkrans; jag får hålla
              i mig på grund av alla osakligheter och felaktigheter som förekommer
              i debatten.
            </seg>
            <seg xml:id="i-82895ed2187784f0-0">
              Först och främst handlar det inte om tre år, vilket har upprepats
              gång på gång under debatten. Det är till dess att barnet fyller
              tre år. Det är bara en av många felaktigheter som har upprepats
              gång på gång.
            </seg>
            <seg xml:id="i-476469ecd41ea348-0">
              Ni efterfrågar garantier, ofta och många gånger. Ni vill ha garantier
              för det ena och det andra. Det går inte att ge garantier. Garantier
              kan man ge i de ryska kolchoserna när man säger att alla ska göra
              likadant eller i Israel när man byggde upp kibbutzerna. Där skulle
              man lämna in sina barn efter tre veckor för kollektiv uppfostran.
              Då kunde man ge garantier för att alla gjorde exakt likadant.
              Den typen av garantier kan vi inte ge när vi öppnar upp för valfrihet.
            </seg>
            <seg xml:id="i-ea4cf91359a9f3cf-0">
              Däremot kan vi garantera att vi kommer att fortsätta att satsa
              på förskolan. Vi tycker att förskolan är viktig. Vi kommer att
              ha barnomsorgspeng. Vi kommer också att skicka med pengar i början
              på nästa år för en högre och säkrad kvalitet inom barnomsorgen.
              Det är viktigt för oss. Vi garanterar att vi satsar. Vi garanterar
              också att vi satsar mer än vad ni har gjort.
            </seg>
            <seg xml:id="i-981eb6d33293d051-0">
              Vi garanterar också att vi även fortsättningsvis vill att både
              män och kvinnor ska ha tid med arbete, tid med studier och tid
              med familjen. Man ska räcka hela livet ut och inte behöva förtidspensioneras,
              som kvinnorna fick göra i Socialdemokraternas Sverige.
            </seg>
          </u>
          <note type="speaker" xml:id="i-a5a54858def82f36-0">
            Anf. 128 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-2dcd45d68ac93c44-8">
            <seg xml:id="i-165b9d6f873e8706-0">
              Fru talman! Osakligt eller inte till dess att barnet fyller tre
              år, säger Eva Johnsson. Det är väl tre år. Det är väl tre år som
              man blir borta från arbetsmarknaden om man är hemma till dess
              att barnet fyller tre år. Det tycker jag känns tryggt för mig
              att säga i alla fall.
            </seg>
            <seg xml:id="i-9eba7a126a9aafef-0">
              Det är konstigt att satsningarna alltid kommer senare, någon
              gång sedan. Dem får vi inte se på bordet när vi väl debatterar
              ärendena. Nu är det satsningar på barnomsorgen som ska komma senare.
              Det är inte länge sedan som den borgerliga majoriteten röstade
              ned ett socialdemokratiskt förslag om att göra det säkrare för
              föräldrar och ge större rätt till barnomsorg på obekväm arbetstid.
              Det hade väl varit ett ypperligt tillfälle att satsa på barnomsorgen
              genom att bifalla den motion som vi då hade. Men det gjorde ni
              inte. Ni avslog den. Och nu ska det komma någon gång senare. Det
              är konstigt och svårt att förstå.
            </seg>
            <seg xml:id="i-f0b5d70bacc994cc-0">
              Vårdnadsbidraget bygger på en kärnfamilj. Det är inte till för
              alla barn, som du säger. Till och med i propositionen har ni själva
              plockat bort 24 procent av hushållen. De får inte ta del av vårdnadsbidraget.
              Då är inte ens ensamstående småbarnsföräldrar inräknade. Det är
              därutöver ofinansierat.
            </seg>
            <seg xml:id="i-ce5bc44249f77323-0">
              Jag undrar avslutningsvis om det är Kristdemokraternas bild av
              familjen i Sverige som speglas i er paradgren, vårdnadsbidraget.
              Kan du utveckla var andra familjer kommer in i detta? Det gäller
              ensamföräldrar, HBT-familjer, familjer med delad vårdnad och familjer
              där en förälder är sjuk. Räknas de inte i er familjepolitik? Och
              vart tog barnen vägen, de barn som inte lever i en välordnad,
              väletablerad kärnfamilj?
            </seg>
          </u>
          <note type="speaker" xml:id="i-7fed4ad2f47d39c1-0">
            Anf. 129 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-4b6db6817d807801-2">
            <seg xml:id="i-5c8aaedc5e5cc93e-0">
              Fru talman! Då får jag än en gång hänvisa till betänkandet och
              propositionen som vi debatterar. Precis som har nämnts tidigare
              i debatten följer pengarna barnet. Även den ensamstående mamman
              kan ju vilja ha en annan typ av barnomsorg än den kommunala. Hon
              kanske vill ha barnet i ett kooperativ, eller hon kanske vill
              att grannen ska ta hand om det. Hon kanske till och med vill att
              mormor, som inte är utbildad pedagog men som barnet tycker väldigt
              mycket om att vara hos och trivs hos, ska ta hand det när det
              är ett och ett halvt år. Jag tror att det barnet och den ensamstående
              mamman kommer att må väldigt bra därför att de får göra ett aktivt
              val.
            </seg>
            <seg xml:id="i-60867fb7d4ca921d-0">
              Visst finns det en möjlighet för olika typer av familjer att
              utnyttja vårdnadsbidraget. Det där är bara svammel. Läs på vad
              som står! Hitta inte på en massa saker som inte är korrekta!
            </seg>
            <seg xml:id="i-3d1b0f22f82c4c84-0">
              Jag tycker att det är ganska märkligt att föräldraförsäkringen
              inte anses som en kvinnofälla. Matilda Ernkrans har inte svarat
              på den frågan. Är det en kvinnofälla när kvinnorna är hemma under
              föräldraförsäkringen? Varför har ni inte under alla dessa år gjort
              något kreativt och konstruktivt åt att det är så få män som tar
              ut föräldraförsäkringen? Det har varit mycket ord men lite verkstad.
              Det har varit mycket politisk retorik men i förlängningen har
              ingenting hänt. Nu kommer vi och gör skillnad.
            </seg>
          </u>
          <note type="speaker" xml:id="i-eaf78815677ee150-0">
            Anf. 130 JAN ERICSON (m):
          </note>
          <u who="jan_ericson_aca06f" xml:id="i-9dd7de9fd849e2a1-22">
            <seg xml:id="i-ba9acbfcd8f2162a-0">
              Fru talman! Jag är inte bara riksdagsledamot, jag är pappa också.
            </seg>
            <seg xml:id="i-a183aca069f55367-0">
              För mig kommer inget arbete eller uppdrag under livet att vara
              viktigare än min uppgift som förälder. Inte ens ett riksdagsuppdrag
              väger tyngre än uppdraget att fostra mina egna barn.
            </seg>
            <seg xml:id="i-de691dfe2db1c448-0">
              Jag har i dag två tonårsbarn. Det äldsta, min dotter, fyller
              15 om någon vecka. Då kan ni räkna ut att hon föddes 1993. Vår
              familj hade därför möjlighet att förlänga tiden hemma med henne
              med hjälp av det vårdnadsbidrag som infördes av den borgerliga
              regeringen 19911994.
            </seg>
            <seg xml:id="i-c14dc404d6eb8add-0">
              Vårdnadsbidraget gjorde det möjligt för oss som unga, nyblivna
              husägare med stora lån och inte särskilt höga inkomster att ändå
              vara hemma lite längre tid med vår dotter.
            </seg>
            <seg xml:id="i-18ffc7a1d71a99a5-0">
              På den tiden var jag politiskt intresserad men varken partimedlem
              eller politiskt aktiv. Men när mitt politiska intresse ökade och
              jag tog steget att bli kommunpolitiskt aktivt efter valet 1998
              var familjepolitiken en viktig orsak.
            </seg>
            <seg xml:id="i-f3eebb387c0ed7db-0">
              Hemma i min kommun, Mark i Västra Götaland, var opinionen för
              ökad valfrihet till barnfamiljerna mycket stark. Den var så stark
              att kommunfullmäktige på den tiden fattade ett beslut att tillskriva
              regeringen och ansöka om att få bli frikommun och införa kommunalt
              vårdnadsbidrag. Vid beslutet i kommunfullmäktige den gången röstade
              alla borgerliga partier tillsammans med Miljöpartiet och Vänsterpartiets
              gruppledare för detta.
            </seg>
            <seg xml:id="i-95c72ea36113d947-0">
              Efter valet 2002 kunde de borgerliga partierna i Marks kommun
              bilda majoritet tillsammans med Miljöpartiet eftersom Miljöpartiet
              kapade banden till Socialdemokraterna och Vänsterpartiet och bytte
              sida. En viktig anledning var att de lokala miljöpartisterna prioriterade
              genomförandet av ökad valfrihet för barnfamiljerna. I sammanhanget
              kan jag nämna att miljöpartisterna hemma fortfarande brinner för
              denna fråga och därför antagligen är ganska besvikna på Miljöpartiets
              linje i riksdagen i dag.
            </seg>
            <seg xml:id="i-5175ad09acd8c442-0">
              Marks kommun tog under den nya ledningen efter valet 2002 fler
              initiativ för ökad valfrihet. Det gjorde det bland annat möjligt
              att starta familjedaghem där man kunde räkna in sina egna barn
              i barngruppen. Marks kommun var också den första kommunen utanför
              Storstockholm som fattade beslut om att införa Nackamodellen i
              barnomsorgen. Avsikten var att göra detta efter valet 2006.
            </seg>
            <seg xml:id="i-6bb309ec90a28a18-0">
              Men efter valet valde Marks kommun, men anledning av regeringsskiftet,
              att i stället avvakta den nya lagen som vi debatterar i dag. Kommunen
              har dock redan beslutat att införa kommunalt vårdnadsbidrag så
              snart lagen gör det möjligt. Man har redan satt av extra pengar
              till detta i kommunens budget både för 2008 och 2009. De praktiska
              detaljerna är i stort sett klara, och blanketterna rörande vårdnadsbidraget
              är redo att skickas ut till föräldrarna. Reformen kommer antagligen
              att börja fungera direkt efter semestrarna lite beroende på hur
              snabbt kommunstyrelse och kommunfullmäktige hinner fatta formella
              beslut.
            </seg>
            <seg xml:id="i-bb9b644007d02edf-0">
              Marks kommun är den kommun av de sex kommunerna hemma i min valkrets
              i Sjuhärad som har hunnit längst i förberedelserna, men arbete
              pågår i de övriga fem kommunerna, Borås, Ulricehamn, Bollebygd,
              Svenljunga och Tranemo. Samtliga kommuner i min valkrets kommer,
              som det ser ut, att utnyttja möjligheten att införa kommunalt
              vårdnadsbidrag.
            </seg>
            <seg xml:id="i-749856e5dbce1c1e-0">
              I Marks kommun är intresset mycket stort från föräldrarnas sida.
              Så många som 300 barn av sammanlagt 700 i åldern ett till tre
              år kan preliminärt vara aktuella för vårdnadsbidrag enligt kommunens
              enkät. Det visar hur viktig och efterlängtad reformen är av många.
              Vårt moderata kommunalråd berättade för mig häromdagen att hon
              får samtal nästan varje dag från föräldrar som undrar hur det
              går och när reformen kommer att sättas i verket. Trots oklara
              majoritetsförhållanden i vår kommun är det politiska stödet starkt
              för vårdnadsbidraget.
            </seg>
            <seg xml:id="i-c248c487a090d99c-0">
              Fru talman! För mig har alltid frågan om barnfamiljernas valfrihet
              varit en av de viktigaste politiska frågorna. För mig handlar
              det om valfrihet, jämställdhet och minskad diskriminering.
            </seg>
            <seg xml:id="i-e18cba2caadd5fb3-0">
              Att reformen kommer att innebära ökad valfrihet för alla som
              får chansen att utnyttja kommunalt vårdnadsbidrag är ganska givet.
              Vi vet att detta har starkt stöd i samhället. Vi har flera gånger
              hört att 78 procent av LO:s medlemmar för några år sedan sade
              att de stödde tanken på ett vårdnadsbidrag. Vi vet att det finns
              ett omfattande föräldrauppror över Sverige och att starka intresseorganisationer
              som exempelvis Haro driver frågan om att barnfamiljerna måste
              få bestämma mer själva om hur de vill ordna sitt liv och ta hand
              om sina barn. Detta är egentligen en självklarhet i ett modernt
              samhälle.
            </seg>
            <seg xml:id="i-544b7977627f0365-0">
              Vårdnadsbidraget innebär dessutom, enligt mitt sätt att se på
              saken, faktiskt ökad jämställdhet. Äntligen sätts ett värde på
              det obetalda men viktiga arbete som många kvinnor och en och annan
              man utfört under decennier. För mig är vårdnadsbidraget därför
              i viss mån en jämställdhetsreform. Genom den, tillsammans med
              jämställdhetsbonusen i föräldraförsäkringen, markerar regeringen
              att det är en viktig och värdefull samhällsinsats att ta hand
              om och fostra sina egna barn.
            </seg>
            <seg xml:id="i-54746d9425523172-0">
              Att straffa föräldrar ekonomiskt för att de väljer en icke-politiskt
              korrekt lösning när det gäller barnomsorg är enligt min mening
              ren diskriminering. Den som väljer statens och kommunens lösningar
              får en subvention av samhället som ofta vida överstiger den skatt
              man själv betalar för det arbete man samtidigt utför. Den som
              är hemma får inte en krona. Vårdnadsbidraget minskar äntligen
              denna diskriminering, även om jag för egen del hoppas att reformen
              byggs ut efter hand och gör det möjligt att betala både en högre
              ersättning och under längre tid.
            </seg>
            <seg xml:id="i-b18f8451b598f083-0">
              När jag har hört debatten i dag slår det mig att oppositionen
              verkar tro att kvinnor inte har någon egen vilja utan tvingas
              att vara hemma av sina elaka män. Vilken värld lever framför allt
              Socialdemokraterna och Vänsterpartiet i som har så låga tankar
              om svenska unga kvinnors egen förmåga att välja och bestämma över
              sina egna liv? Jag tycker att oppositionen borde säga som det
              är: Den här frågan handlar om makt. Svenska familjer ska rätta
              in sig i ledet. Socialisterna vill bestämma, och svenska barnfamiljer
              ska lyda. Men nu är det slut med detta.
            </seg>
            <seg xml:id="i-090e07959d4bbd41-0">
              Fru talman! Låt mig också säga några ord om hur vårdnadsbidraget
              kan tänkas påverka den kommunala barnomsorgen. I vår familj har
              vi provat de flesta former av barnomsorg, föräldrapenning, vårdnadsbidrag
              på 1990-talet, kommunal dagmamma, föräldrakooperativ barnomsorg
              och kommunalt fritids. Alla formerna har haft sina förtjänster
              och passat våra barn under olika delar av uppväxten.
            </seg>
            <seg xml:id="i-d8879cc2bb43a1b3-0">
              Under en lång period satt jag i styrelsen för Föräldrakooperativet
              Bybarna hemma i Ubbhult, en fristående förskola som nu är inne
              på sitt 17:e verksamhetsår. Min erfarenhet från den tiden är att
              möjligheten till pedagogisk verksamhet var synnerligen begränsad
              när det gällde de allra minsta barnen, och det var också de minsta
              blöjbarnen som krävde mest personalresurser.
            </seg>
            <seg xml:id="i-3c39676e1e29a5c9-0">
              Min övertygelse är faktiskt att vårdnadsbidraget kommer att medföra
              att många föräldrar väljer att vara hemma lite längre tid med
              de minsta barnen. Det frigör resurser på förskolorna och ger personalen
              mer tid till pedagogisk verksamhet för de något större barnen.
              Samtidigt kan personaltätheten på detta sätt öka något.
            </seg>
            <seg xml:id="i-26bac84624b5bcd2-0">
              När jag talar med förskolepersonal får jag ofta en bekräftelse
              på detta synsätt. Många säger rent ut att de önskar att de allra
              minsta barnen var kvar hemma lite längre tid innan de skrevs in
              i förskolan.
            </seg>
            <seg xml:id="i-1c6baf21389a6076-0">
              Påståendet att vårdnadsbidraget kommer att utarma förskolan är
              orimligt, och det visar på en stor brist på förtroende för politikerna
              ute i de svenska kommunerna. Min övertygelse är i stället att
              vårdnadsbidraget kommer att bidra till en bättre kvalitet inom
              förskolan.
            </seg>
            <seg xml:id="i-fde8dd6d9a8f23f4-0">
              Fru talman! När det slutligen gäller reservationerna finns det
              en del att säga. Åsikterna från Socialdemokraterna och Vänsterpartiet
              är bakåtsträvande och går i otakt med tiden. Miljöpartiets linje
              är däremot svår att förstå. Deras egna förslag om en barntidsreform
              innehåller säkert tankar som skulle kunna föra frågan framåt ytterligare,
              men just nu är vårdnadsbidraget det bästa alternativ som finns
              att rösta för. Då känns det lite märkligt att Miljöpartiet avvisar
              detta tillsammans med Socialdemokraterna och Vänsterpartiet. Miljöpartiet
              har hoppat i galen tunna, för de lär aldrig få något stöd från
              socialisterna i sin strävan efter ökad valfrihet och rättvisa
              för barnfamiljerna. Vännerna och samsynen i denna fråga finns
              i stället inom alliansen.
            </seg>
            <seg xml:id="i-4c97ae9317c1c5e1-0">
              Det föreliggande förslaget till beslut om att ge kommunerna rätt
              att införa kommunalt vårdnadsbidrag är glädjande, och jag yrkar
              givetvis bifall till utskottets förslag och avslag på motionerna.
              Jag kommer med stor glädje och stolthet att trycka på ja-knappen
              vid voteringen.
            </seg>
          </u>
          <note type="speaker" xml:id="i-77bb982dca8b1aa1-0">
            Anf. 131 CHATRINE PÅLSSON AHLGREN (kd):
          </note>
          <u who="margareta_palsson_3b46dd" xml:id="i-1ad2d3613c8080a4-3">
            <seg xml:id="i-6a4459eb7df99b7c-0">
              Fru talman! Jag är också jätteglad i dag. Det är fantastiskt
              att vi har en alliansregering. Det känns på något sätt som om
              framtiden är här nu, när vi låter personer som har småbarn få
              bestämma hur man vill ordna sin barnomsorg.
            </seg>
            <seg xml:id="i-fd67f1dea100151e-0">
              Egentligen är det ju självklart att föräldrarna är de som känner
              sitt barn bäst. Varken Miljöpartiet, Vänsterpartiet eller Socialdemokraterna,
              eller för den skull de borgerliga partierna, känner alla barn
              i Sverige bäst. Det gör föräldrarna, och besluten ska fattas så
              nära föräldrarna som möjligt.
            </seg>
            <seg xml:id="i-04fd13413d666bcf-0">
              Detta är en djupt ideologisk fråga fast vi vet att vänsterkartellen
              använder sig av argumentation som nästan är löjlig. Men man gör
              det för att inte tala om att detta egentligen är en ideologisk
              fråga. Man tycker tydligen, 2008, att möjligheten för alla barn
              är att samhället tar hand om dem och fostrar dem, annars blir
              det inte bra.
            </seg>
            <seg xml:id="i-7a4dc3e50f8a3c79-0">
              Tänk att någon tog upp argumentet: Det finns ingen tillsyn under
              vårdnadsbidragstiden! Jag undrar vad det finns för tillsyn under
              föräldraförsäkringstiden?
            </seg>
            <seg xml:id="i-079da0212dc7416e-0">
              Förresten verkar det vara så att om man utökar föräldraförsäkringen,
              då är det ingen fara bara det inte kallas vårdnadsbidrag.
            </seg>
            <seg xml:id="i-0c26ef2621576393-0">
              Den 26 april, en lördag, var det i Svenska Dagbladet en ganska
              stor artikel. Man hade gjort en opinionsundersökning i alla olika
              partier om man gillade vårdnadsbidrag. Och hör och häpna, mina
              vänner: I alla partier var det en högre andel som gillade vårdnadsbidraget
              än som inte gjorde det. Särskilt högt var det förstås på den borgerliga
              sidan och hos Kristdemokraterna.
            </seg>
            <seg xml:id="i-febdb6b8ba5b18a3-0">
              Men då måste jag dra den slutsatsen att ni inte har de era med
              er när ni går upp och agiterar som om ett ytterligare alternativ
              mer eller mindre skulle vara farligt. Om det nu är så att det
              skulle vara ett ganska stort antal som ville välja den här möjligheten
              på olika sätt, varför ska man missunna de här personerna att göra
              det?
            </seg>
            <seg xml:id="i-2f5d44dbb1c397e5-0">
              Som min kollega Eva Johnsson sade: När det förra gången fanns
              vårdnadsbidrag var det mer än 70 procent av alla föräldrar som
              aktivt gick till Försäkringskassan och ansökte om det statliga
              vårdnadsbidraget. Alltså var det både en del socialister och andra
              som ansökte, fast man hade lovat riva upp det om olyckan var framme,
              som också skedde 1994 då man rev upp det här.
            </seg>
            <seg xml:id="i-468e1ec0c0fe2695-0">
              Det känns så hemskt att i den här kammaren få höra gång på gång
              hur man omyndigförklarar föräldrar i en tid då vi som politiker
              behöver uppmuntra föräldrar att vara mer föräldrar till sina barn.
              Den signalen är rysligt viktig i vårt samhälle. Vad ger vi för
              signaler? Jo, från vänstersidan säger man att det här är fällor,
              inte minst kvinnofällor. Jag tycker att det är förnedrande. De
              svenska familjer som jag känner i dag som har småbarn kan göra
              val själva. Det känns oerhört viktigt att säga.
            </seg>
            <seg xml:id="i-eb75ccf26d45a3a5-0">
              Jag är glad att säga att jag yrkar bifall till förslaget i det
              här betänkandet och avslag på samtliga reservationer.
            </seg>
          </u>
          <note type="speaker" xml:id="i-037474be3deba1b9-0">
            Anf. 132 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-f511d670f9604f48-0">
            <seg xml:id="i-c7c8f18401679115-0">
              Fru talman! Att kvinnor och män ska ha samma livschanser är en
              självklarhet samma möjligheter att välja mellan olika jobb, samma
              möjligheter att försörja sig, göra karriär men också att känna
              trygghet i vardagen. Därför genomför regeringen en rad åtgärder
              för att öka jämställdheten mellan kvinnor och män. Visst låter
              det fantastiskt och utvecklande!
            </seg>
            <seg xml:id="i-d9ba4b3f86fc929d-0">
              Detta är hämtat från regeringsförklaringen från Sveriges nuvarande
              statsminister. Jag kan inte låta bli att fundera över detta i
              kombination med det som nu debatteras, vårdnadsbidrag. Vilka konsekvensanalyser
              och vilken genusanalys har man gjort utifrån att kvinnor och män
              ska få samma möjligheter på arbetsmarknaden? Och om man eventuellt
              har gjort någon form av konsekvensanalys, på vilket sätt avspeglar
              det sig i lagförslaget om vårdnadsbidrag?
            </seg>
            <seg xml:id="i-7176bb34f024e572-0">
              Det är inte utan att jag kan känna, efter att ha lyssnat i snart
              tre timmar på debatten, att det inte är någon från den borgerliga
              sidan som över huvud taget har informerat oss andra riksdagsledamöter
              här i kammaren i dag om hur man har kommit fram till att vårdnadsbidraget
              kommer att utjämna skillnaden mellan män och kvinnor vad gäller
              jämställdhet.
            </seg>
            <seg xml:id="i-e282341c7d131510-0">
              Det har pratats mycket om valfrihet, och man kan inte låta bli
              att ställa sig frågan: Vad då, valfrihet för vem?
            </seg>
            <seg xml:id="i-f628d1fbc3ec349a-0">
              Eva Johnsson sade i sitt anförande att lite valfrihet kan väl
              inte skada. Nej. Men valfrihet för vem, Eva Johnsson? Ensamstående
              föräldrar, ensamstående mammor, på vilket sätt får de ökad valfrihet?
              Är inte sanningen så som Lars-Arne Staxäng faktiskt sade i sitt
              inlägg, att det här inte är en reform för de ensamstående? Det
              är inte en reform för alla. Är det inte det som är sanningen?
            </seg>
            <seg xml:id="i-36cb342a79b10d80-0">
              Solveig Zander säger också i sitt inlägg att familjepolitiska
              reformer är till för alla. Hur går då det här ihop sig?
            </seg>
            <seg xml:id="i-66554dd2fa4a692e-0">
              Det påstås att vi från oppositionen, Socialdemokraterna, Vänstern
              och Miljöpartiet, håller på med någon form av skrämselpropaganda
              när vi säger att det är en kvinnofälla. Det finns ett par sanningar
              som kan läsas ut av statistiken. Ungefär 80 procent av föräldraförsäkringen
              tas ut av mammorna. Därför vore det intressant att veta hur denna
              revolutionerande reform om ett vårdnadsbidrag på 3 000 kronor
              i månaden kan göra att alla pappor kommer att utnyttja det och
              ta till vara möjligheten att få vara mer tillsammans med sina
              barn.
            </seg>
            <seg xml:id="i-d8e8d1d34d3476b7-0">
              Vår föräldraförsäkring är inte en kvinnofälla, Eva Johnsson.
              Det är faktiskt världens bästa reform för kvinnorna och deras
              möjligheter. Taket i föräldraförsäkringen ligger väl i dag på
              33 500 kronor. Det skiljer lite däremellan alltså. Det är väldigt
              intressant att man från borgarnas sida tror att familjeförsörjarna
              i och med denna reform och förändring av den ekonomiska politiken
              kommer att välja den vägen.
            </seg>
            <seg xml:id="i-4dfaa955d99d1b23-0">
              Vi från vår sida tror att frihet kräver rättvisa inte bara för
              några utan för alla.
            </seg>
          </u>
          <note xml:id="i-5c19409d38c61439-0">
            I detta anförande instämde Carina Hägg, Anne Ludvigsson och Carina
            Ohlsson (alla s).
          </note>
          <note type="speaker" xml:id="i-5dcea213af41a90f-0">
            Anf. 133 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-1ad2d3613c8080a4-4">
            <seg xml:id="i-27599a6c4137e31b-0">
              Fru talman! Jag vill ge några kommentarer till Carina Adolfsson
              Elgestams anförande. Det låter ibland när vi talar om barnomsorgen
              som om det är vi vuxna, föräldrarna, som är huvudpersonerna vad
              gäller jämställdhet. Barnomsorg har vi för barnens skull, och
              det är barnen som är huvudpersonerna. Finessen är att de som känner
              barnen bäst ska få bestämma hur de vill ordna barnomsorgen.
            </seg>
            <seg xml:id="i-305268ae42cdcc6c-0">
              Carina Adolfsson Elgestam talar om att utjämna skillnaderna mellan
              kvinnor och män samtidigt som hon säger att vi har världens bästa
              föräldraförsäkring. Trots det har ni inte lyckats med utjämnandet.
              80 procent av föräldraförsäkringen tas tydligen ut av kvinnor.
              Är det världens bästa föräldraförsäkring, enligt Carina Adolfsson
              Elgestams retorik, trots att man inte lyckats få tillräckligt
              många pappor att ha vardagskontakt med sina barn?
            </seg>
            <seg xml:id="i-c1e3e9a584767d83-0">
              Vad beträffar frågan om ensamstående finns det ingen statistik
              som skiljer mellan ensamstående och ensamstående. Ensamstående
              innebär för mig att ingen pappa finns som kan ta ansvar. Vederbörande
              kanske är avliden eller någonting annat. När det gäller många
              av de ensamstående kvinnorna bor pappan till barnet kanske på
              samma ort, men föräldrarna har skilt boende. Då finns det trots
              allt två föräldrar som har, vilket numera är vanligt, gemensam
              vårdnad om barnet. Det är viktigt att notera den skillnaden så
              att man inte drar alla som enligt statistiken är ensamstående
              över en kam.
            </seg>
          </u>
          <note xml:id="i-f4583928eaa09fc1-0">
            Vad säger Carina Adolfsson Elgestam till de socialdemokratiska
            föräldrarna om debatten i dag?
          </note>
          <note type="speaker" xml:id="i-18869bdc53be39d2-0">
            Anf. 134 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_cdec82" xml:id="i-f511d670f9604f48-1">
            <seg xml:id="i-b834264a86d87cd9-0">
              Fru talman! Det jag utifrån debatten i dag säger till de föräldrar
              jag möter är att det är en skrämmande utveckling och ett sjumilakliv
              bakåt i jämställdhetsarbetet. Vi har kommit långt i Sverige. Det
              är därför vi ligger i topp vad beträffar Lissabonstrategin när
              vi tittar på tillväxt och sysselsättning. Orsaken bakom detta
              är kvinnornas möjligheter att tillsammans med männen kunna vara
              ute på arbetsmarknaden. Det är orsaken bakom. Vi får inte glömma
              bort att detta till stor del också är en klass- och könsfråga.
            </seg>
            <seg xml:id="i-339357c6e0e50350-0">
              Det är väl den skillnaden som Chatrine Pålsson Ahlgren så tydligt
              visar i sitt inlägg, alltså skillnaden mellan hur vi socialdemokrater
              vill bygga samhället och hur ni kristdemokrater vill bygga det.
            </seg>
            <seg xml:id="i-690156f029cdf65c-0">
              Vad beträffar världens bästa föräldraförsäkring har vi det, ja.
              I Sverige har vi världens bästa föräldraförsäkring. Sedan har
              även solen sina fläckar. Vi vill att fler pappor ska ta ut föräldraledighet
              och vara delaktiga i sina barns uppväxt. Nu införs ett vårdnadsbidrag.
              Det finns dock ingenting som pekar på att fler pappor för 3 000
              kronor i månaden till skillnad mot kanske 12 000 kronor eller
              upp till 33 500 kronor i månaden kommer att välja att vara hemma.
            </seg>
            <seg xml:id="i-4071ff3c12cc7d5d-0">
              Vi talar om barnperspektivet. Det har många, framför allt från
              den borgerliga sidan, gjort. Varför ska papporna diskrimineras?
              Om det nu är så viktigt med ett vårdnadsbidrag undrar jag varför
              man inte på något sätt sett till att det i lagen sägs att både
              mammor och pappor ska ta del av vårdnadsbidraget.
            </seg>
          </u>
          <note type="speaker" xml:id="i-3105791f7be59033-0">
            Anf. 135 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-1ad2d3613c8080a4-5">
            <seg xml:id="i-30a4e3aae9345955-0">
              Fru talman! Vi anser att det finns andra sätt att skapa incitament
              som gör att båda tar ansvar för barnen, exempelvis den jämställdhetsbonus
              som vi strax kommer att debattera och besluta om i morgon. Det
              är ett sätt för oss att visa att vi inte tror på tvång. Enskilda
              familjer ska få fatta sina beslut. Vi har ett par månader som
              är avsatta för pappan, och det tycker jag är riktigt. I övrigt
              vill vi skapa incitament som gör att båda föräldrarna tar ut föräldraförsäkringsdagar.
            </seg>
            <seg xml:id="i-aa997671c99e7752-0">
              Enligt all expertis barnpsykologer, barnpsykiatrer och andra
              ska våra minsta barn inte vara i stora barngrupper. Någon har
              sagt att i princip bör de minsta barnen i början inte vara i större
              grupper än vad som motsvarar en normal familj. Det kanske handlar
              om sju åtta personer. Det är vad jag fått höra generellt. Sedan
              kan man inte säga att det gäller alla barn; det beror lite grann
              på barnen så att säga. Principen är dock mindre barngrupper. Jag
              vet att det i dag finns barngrupper med 20 barn.
            </seg>
            <seg xml:id="i-3fc78d9a217aeffa-0">
              Jag tror att det är viktigt att de barn som inte orkar med det
              stressiga livet behöver ha, som någon av mina allianskolleger
              sade, lite kortare arbetstid. Därför är det oerhört viktigt att
              se till barnens behov utifrån deras individuella förutsättningar
              och utifrån familjen förutsättningar. Det handlar alltså om att
              ha valfrihet. Ingen som inte vill behöver ta del av vårdnadsbidraget.
            </seg>
          </u>
          <note type="speaker" xml:id="i-7e30df3a23690f97-0">
            Anf. 136 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_cdec82" xml:id="i-f511d670f9604f48-2">
            <seg xml:id="i-22c012099d427e35-0">
              Fru talman! Det är viktigt att komma ihåg att vi i Sverige redan
              i dag har valfrihet. Man väljer själv om man vill arbeta eller
              om man vill vara hemma med sina barn. Det finns ingenting som
              hindrar det. Om man vill vara hemma kan man till och med vara
              tjänstledig till dess att barnet är tre år. Man kan också vara
              tjänstledig en del av tiden och bara arbeta sex timmar, det vill
              säga 80 procent. Det är en rättighetslagstiftning som vi genomfört
              på arbetsmarknaden. Så visst finns det en valfrihet. Det handlar
              inte om det.
            </seg>
            <seg xml:id="i-e806ed2703833874-0">
              Det ni nu genomför, Chatrine Pålsson Ahlgren, är att lura människor
              att tro att man kan leva på 3 000 kronor i månaden. Jag kommer
              tillbaka till de ensamstående föräldrarna. Det ges en skrämmande
              bild av hur en ensamstående förälder har det i sin vardag. Man
              ska inte för en sekund tro att ett föräldrapar som separerat skulle
              ha gemensam ekonomi så att den ena föräldern kan leva på vårdnadsbidrag,
              som inte ens räcker till hyran av bostaden; att den andra föräldern
              alltså på något sätt skulle bidra till försörjningen så att den
              ena kan vara hemma. Den bild som Chatrine Pålsson Ahlgren ger
              av att vara ensamstående förälder finns över huvud taget inte
              i verkligheten.
            </seg>
            <seg xml:id="i-a61eae9cc30d3a7b-0">
              Om man är ensamstående förälder har man ingen valmöjlighet i
              den så här så kallade reformen vad gäller vårdnadsbidrag. Det
              måste man väl ändå från den borgerliga sidan inse.
            </seg>
            <seg xml:id="i-c4dab7ca6331a576-0">
              Det är strongt av moderaten att i den här frågan här i kammaren
              erkänna att det inte är en reform för de ensamstående föräldrarna.
              Det är en reform för dem som lever i par.
            </seg>
          </u>
          <note type="speaker" xml:id="i-e684af2c79c3ed6b-0">
            Anf. 137 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-4b6db6817d807801-3">
            <seg xml:id="i-75cb6872887dbfdf-0">
              Fru talman! Jag hade inte tänkt kliva upp i talarstolen igen,
              men det är svårt att motstå när man blir tilltalad så pass många
              gånger. Då kliver jag upp!
            </seg>
            <seg xml:id="i-e4bc2cf75ed6bf8f-0">
              Jag har några korta kommentarer. För det första tycker jag att
              man får bestämma sig. Antingen är man för vårdnadsbidraget eller
              så är man mot det. Antingen tror man att det kommer att utnyttjas
              av extremt många föräldrar och kommer att få en positiv effekt
              för familjerna och barnen, som vi tror, eller en katastrofal effekt,
              som Socialdemokraterna och vänsterkoalitionen utmålar det som,
              eller också tror man inte att det kommer att vara speciellt många
              som utnyttjar det. Då blir effekten minimal. På något sätt måste
              man bestämma sig för om det kommer att utnyttjas mycket eller
              inte alls. Det halkar väldigt mycket fram och tillbaka i debatten.
              Jag blir inte riktigt klok på var ni egentligen står med fötterna,
              men det är väl inte så ovanligt i och för sig.
            </seg>
            <seg xml:id="i-2f7c4ed937ecbe76-0">
              Hur som helst är jag lite förundrad över beskrivningen om en
              skrämmande utveckling. Det är tydligen en skrämmande utveckling,
              för nu kommer möjligen kvinnor att göra andra val. Jag vill gärna
              upprepa det som någon tidigare talare har sagt: Vad är det som
              är så skrämmande när småbarnsföräldrar, män och kvinnor, gör val
              som inte är förutbestämda av den politiskt korrekta majoriteten?
              Ni vill bestämma i förväg, men tydligen tycker inte era egna väljare
              att dessa val är kloka. Ni vill pådyvla de svenska småbarnsföräldrarna
              något som de inte själva vill ha. De får inte det de efterfrågar.
              Tydligen kastar de sig över våra förslag, både det vi införde
              förra gången och det vi förmodligen kommer att införa nu.
            </seg>
          </u>
          <note type="speaker" xml:id="i-7f97732d9b918274-0">
            Anf. 138 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_cdec82" xml:id="i-f511d670f9604f48-3">
            <seg xml:id="i-843c33d3843efe8f-0">
              Fru talman! Jag tror att Eva Johnsson inte riktigt har läst och
              framför allt inte förstått och tagit del av det som är vår familjepolitik.
              Det är en långsiktig familjepolitik. Det handlar i grund och botten
              mycket om klass, kön och möjligheten att under arbetsför ålder
              vara ute på arbetsmarknaden.
            </seg>
            <seg xml:id="i-da45410fe1d553cb-0">
              I dag är det så att vi inte alls lägger oss i vilka val den enskilda
              barnfamiljen gör. Vill den ena föräldern avstå från att arbeta
              gör den det och tar konsekvenserna. Vill man arbeta väljer man
              själv vilken typ av barnomsorg man vill ha, traditionell kommunal
              barnomsorg, kooperativ förskola, privat dagmamma eller något annat.
              Det har vi aldrig lagt oss i. Det vi gör i vår politik är att
              skapa förutsättningar för alla, så att man kan vara ute på arbetsmarknaden
              och inte hamna i beroendeställning till en annan människa. På
              vilket sätt kommer vårdnadsreformen att göra så att alla småbarnsföräldrar
              får möjlighet att komma ut på arbetsmarknaden på lika villkor?
            </seg>
            <seg xml:id="i-0a421ef5687ed074-0">
              Ni har gått till val på att man inte ska leva på bidrag utan
              vara ute i arbete. Nu när det har gått ett och ett halvt år inför
              ni bidrag, mer eller mindre för att man ska avstå från att arbeta.
              Det blir på något sätt lite märkligt.
            </seg>
            <seg xml:id="i-9d88c7a46d095e14-0">
              Eva Johnsson sade i sitt anförande att vi höll på med någon form
              av rävspel. Jag kan inte låta bli att kommentera det. Genom sig
              själv känner man kanske andra, vad vet jag. Men vår familjepolitik
              bygger på trygghet för individen i vardagen, inte på rävspel.
            </seg>
          </u>
          <note type="speaker" xml:id="i-a4da1db51e7bc720-0">
            Anf. 139 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-4b6db6817d807801-4">
            <seg xml:id="i-102bab385ff2d078-0">
              Fru talman! Vårdnadsbidraget kommer inte att lösa världens alla
              problem. Det kommer inte heller att skapa världens alla problem.
              Det måste vi ha som utgångspunkt. Det kommer inte att lösa allting,
              men det är en pusselbit i vårt familjepolitiska program. Katastrofen,
              randen, gapet eller djupet är inte framför oss bara för att vi
              inför vårdnadsbidraget. Det tycker jag väl ändå att vi ska kunna
              försöka vara överens om och ha en viss balans i debatten.
            </seg>
            <seg xml:id="i-0ad4c779f230a1c4-0">
              Det har pratats om ensamstående som inte skulle kunna utnyttja
              vårdnadsbidraget. Det har kommit tillbaka gång på gång under debatten.
              Jag tycker att det är lite farligt att prata om ensamstående som
              en homogen grupp, för det är den inte. Ensamstående kvinnor är
              också en grupp som är ganska spretig. Det finns kvinnor som har
              det ganska gott ställt ekonomiskt. Det finns också en alldeles
              för stor grupp kvinnor som har det riktigt dåligt ekonomiskt.
              Men det är inte någon enhetlig grupp. En del av de ensamstående
              föräldrarna kommer att kunna utnyttja vårdnadsbidraget.
            </seg>
            <seg xml:id="i-c9b0d4548abda95e-0">
              Vi har olika syn på familjepolitiken, helt klart. Er politik
              handlar om att ni tänker ut vad som är bäst för alla. Sedan är
              det bara upp till hela Sveriges befolkning att förstå hur bra
              ni har tänkt. Vi säger så här: Vi erbjuder en knippe valmöjligheter.
              Gå hem och fundera över er livssituation, och välj det som passar
              just er.
            </seg>
            <seg xml:id="i-60c32471ac858e15-0">
              Där är den stora skillnaden.
            </seg>
          </u>
          <note type="speaker" xml:id="i-48cd491f65e36eec-0">
            Anf. 140 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_cdec82" xml:id="i-f511d670f9604f48-4">
            <seg xml:id="i-899f195919c9661b-0">
              Fru talman! Jag återgår till de ensamstående föräldrarna. Oavsett
              om det är en man eller en kvinna: På vilket sätt kan man leva
              på 3 000 kronor i månaden?
            </seg>
            <seg xml:id="i-6aaa5174f839623d-0">
              Möjligtvis skulle man kunna använda vårdnadsbidraget om man har
              ett arbete och har goda vänner som kan ställa upp och hjälpa till
              med att ta hand om barnen medan man arbetar, förmodligen på oregelbunden
              arbetstid, så att det kan fungera. På det sättet kanske man kan
              använda vårdnadsbidraget och inte använda den kommunala barnomsorgen
              eller betala maxtaxa. På det sättet kanske man kan få någon form
              av höjd levnadsstandard.
            </seg>
            <seg xml:id="i-52a2af0438c3b1a1-0">
              Men det är inte säkert att man får ett bättre liv. Det kan handla
              om att det blir otryggt i ens vardag. Om man jobbar måndag till
              fredag och inte jobbar helger kanske man inte vet hur man ska
              få barnomsorgen att gå ihop över tid. Många som är i medelåldern,
              både kvinnor och män, har pusslat på det sättet, som någon talade
              om här tidigare, och har god erfarenhet av hur otrygg tillvaron
              blir, både för den vuxne föräldern och för barnet, när man inte
              har någon trygg barnomsorg.
            </seg>
            <seg xml:id="i-64dd0e3d633d6a81-0">
              De ensamstående föräldrarna kan inte leva på 3 000 kronor i månaden,
              Eva Johnsson. Bara boendekostnaden är högre. Man måste i första
              hand få in pengar för att kunna betala mat för dagen och tak för
              huvudet. Det kan man inte med 3 000 kronor i månaden. Det är det
              som är skillnaden. Alltså är det inte en reform för valfrihet.
              Det är bara en reform för vissa, som har möjlighet och ekonomiska
              förutsättningar att använda vårdnadsbidraget. Det är lite grann
              som Eva Johnsson sade. Det handlar om dem som redan i dag är hemma
              eller är hemarbetande på ett eller annat sätt. För dem blir det
              en tillgång.
            </seg>
          </u>
          <note xml:id="i-7fbb759ab66be6aa-1">
            Överläggningen var härmed avslutad.
          </note>
          <note xml:id="i-5f7f2b2f6d123f9f-0">
            15 § Jämställdhetsbonus familjepolitisk reform
          </note>
          <note xml:id="i-cf3f8d550bffab76-4">
            Föredrogs
          </note>
          <note type="speaker" xml:id="i-21665898b33332cd-0">
            Anf. 141 JASENKO OMANOVIC (s):
          </note>
          <u who="unknown" xml:id="i-c955bd20468683ab-1">
            <seg xml:id="i-4f8f5d56abef4668-0">
              Fru talman! Nu har vi kommit till den stund i riksdagens historia
              då vi egentligen skulle behöva ha bälte i våra stolar för att
              spänna fast oss. För nu gör vi en sväng 180 grader från vårdnadsbidraget,
              kvinnobidraget, till föräldraförsäkringen och jämställda uttag.
              Det är en sväng på 180 grader. Det finns företrädare för den borgerliga
              alliansen som kallar det för ett paket, men det är en fantastiskt
              stor sväng, 180 grader, dag och natt.
            </seg>
            <seg xml:id="i-402548c371f370e0-0">
              Jag vill först, fru talman, inleda med att vi socialdemokrater
              är för jämställda uttag av föräldraförsäkringen. Vi vill stödja
              alla vettiga förslag som hjälper till att uppnå detta mål. Vi
              är helt enkelt för en modern familjepolitik.
            </seg>
            <seg xml:id="i-b68ec6fa1ff0e4b3-0">
              Det finns minst två viktiga perspektiv i det arbetet. Det ena
              och allra viktigaste är barnperspektivet. Barn har rätt till sina
              båda föräldrar. Barn behöver sina föräldrar. Därför är det viktigt
              att skapa sådana förutsättningar att föräldrarna kan delta i barnens
              uppväxt så långt som möjligt.
            </seg>
            <seg xml:id="i-4796574b22ed234a-0">
              Barnets största och viktigaste förebild är de egna föräldrarna.
              Därför är det viktigt att båda föräldrarna är närvarande under
              barnets uppväxt.
            </seg>
            <seg xml:id="i-50958c82eea7aa0c-0">
              I Japan, som delar av utskottet har besökt, pratar man om att
              papporna isoleras från sina familjer. Det kan hända i ett land
              där man saknar en föräldraförsäkring värd namnet, men vi ska inte
              glömma att det finns flera faktorer som bidrar. Arbetsmarknaden
              är en av dem.
            </seg>
            <seg xml:id="i-14aeb150d17cfdab-0">
              I Sverige har vi en bra föräldraförsäkring. Vi har hört här i
              den föregående debatten att man säger att det är världens bästa
              föräldraförsäkring.
            </seg>
            <seg xml:id="i-148a6cac0cbdd7c9-0">
              Trots det har vi en arbetsmarknad som är väldigt trög när det
              gäller föräldraledigheten. Även om man har gjort en del framsteg
              är det fortfarande långt ifrån det optimala.
            </seg>
            <seg xml:id="i-e2c8568e171a208f-0">
              Arbetsmarknaden är det andra viktiga perspektivet när det gäller
              jämställda uttag av föräldraförsäkringen. I dag är det bara 20,8
              procent av den totala föräldraförsäkringen som används av pappor.
              Mammorna tar en större del av föräldraledigheten, vilket påverkar
              deras och alla andra kvinnors ställning på arbetsmarknaden. Framför
              allt kan vi se det i kvinnornas möjlighet till karriärutveckling
              och de osakliga löneskillnaderna mellan kvinnor och män.
            </seg>
            <seg xml:id="i-03afd0e89b578330-0">
              Småbarnsmammor erbjuds inte heltid om de råkar ha en deltid.
              Förmodligen förväntas det av dem att de ska vara hemma med sina
              barn.
            </seg>
            <seg xml:id="i-d480f4b92335be91-0">
              Vi har inte bara en gång hört historien om arbetsgivare som ställer
              frågan till tjejen om hon hade tänkt sig att skaffa flera barn.
              Av någon slump ställer man de frågorna just vid en anställningsintervju.
            </seg>
            <seg xml:id="i-df3a4e1fef1855cb-0">
              Konsekvenserna av en sådan arbetsmarknad för kvinnogruppen blir
              långvariga, ända fram till pensionen. I dag har vi en skillnad
              i pension mellan kvinnor och män som i snitt är 6 000 kronor.
              Männen har i snitt 17 000 i pension, och kvinnorna har 11 000,
              enligt PRO.
            </seg>
            <seg xml:id="i-2220b9fcea5368ea-0">
              Fru talman! Efter allt detta som jag har sagt nu i talarstolen
              kan jag konstatera att det inte räcker med en sådan utformning
              av jämställdhetsbonusen som den borgerliga alliansen har kommit
              med. Som bekant sitter både familjepolitikens syd- och nordpol
              i samma regering. Jag menar förstås Folkpartiet och Kristdemokraterna.
            </seg>
            <seg xml:id="i-9e4204aed34225bf-0">
              Vårdnadsbidraget, som man nyss avslutade debatten kring, kommer
              nu ut i dagsljuset. Tyvärr, ska jag tillägga. För att undvika
              en familjepolitisk klimatkatastrof slänger regeringen in en jämställdhetsbonus.
              Det är för att försöka återupprätta balansen mellan de olika polerna.
            </seg>
            <seg xml:id="i-5fdc4130933a3f3f-0">
              Det är inte underligt att vi i kammaren nu ska ta ställning till
              ett förslag som inte kommer att omfatta många utan väldigt få.
              Det handlar om jämställdhetsbonus. Hur många familjer har råd
              med att vänta på nästa års deklaration för att få skatteåterbäringen,
              alltså jämställdhetsbonusen utbetald, när man försöker få ihop
              vardagen till nästa löneutbetalning?
            </seg>
            <seg xml:id="i-77e70afeb224d747-0">
              Fru talman! I stort sett varenda remissinstans har påpekat att
              förslaget är krångligt och inte överblickbart. I stället för att
              jag ska stå här och räkna upp alla brister i förslaget då kommer
              vi inte ens att klara av den här debatten före kl. 23 vill jag
              säga att vi socialdemokrater föreslår riksdagen att ge i uppdrag
              till regeringen att återkomma med ett enklare och träffsäkrare
              förslag till jämställdhetsbonus som är mer användbart för fler.
            </seg>
            <seg xml:id="i-c834637b05b25cb5-0">
              Jag kan bara tillägga avslutningsvis att vi socialdemokrater
              i dag har presenterat åtta steg framåt för en modern och barnvänlig
              familjepolitik. Där beskriver vi bland annat hur vi vill se på
              jämställdhetsbonusen. Vi anser att jämställdhetsbonusen borde
              utformas så att den förutom till familjer vänder sig till arbetsgivare,
              de arbetsgivare som är beredda att gå i bräschen och stimulera,
              uppmuntra sina anställda att ta mer jämställda uttag av föräldraförsäkringen.
            </seg>
            <seg xml:id="i-d2a9fb89951afe69-0">
              Det enda som återstår för mig är att säga att jag yrkar avslag
              på förslaget i propositionen och bifall till reservation 1.
            </seg>
          </u>
          <note xml:id="i-2124ab67065a3cff-0">
            I detta anförande instämde Matilda Ernkrans, Anne Ludvigsson,
            Veronica Palm, Magdalena Streijffert och Göte Wahlström (alla
            s).
          </note>
          <note type="speaker" xml:id="i-1a2aab617966495c-0">
            Anf. 142 LISELOTTE OLSSON (v):
          </note>
          <u who="liselotte_olsson_703108" next="cont" xml:id="i-fb1bf42ef710b9c8-0">
            <seg xml:id="i-dbabee1963cfdf9d-0">
              Fru talman! Jämställdhet är bra. Bonus kan vara bra. Men tillsammans
              blir det jämställdhetsbonus, och det är inte bra.
            </seg>
          </u>
          <note xml:id="i-d38cbf782ce8e20f-0">
            Jag yrkar därför bifall till reservation 1.
          </note>
          <u who="liselotte_olsson_703108" prev="cont" xml:id="i-13df5a8211999895-0">
            <seg xml:id="i-f1cb3d1c9a8100aa-0">
              Regeringen har upptäckt att det till allra största delen är mammorna
              som tar ut föräldrapenning. Ca 80 procent av föräldradagarna tas
              ut av mammorna.
            </seg>
            <seg xml:id="i-ba3a94b6ae66b6be-0">
              För att försöka råda bot på det har regeringen lagt fram en proposition
              om så kallad jämställdhetsbonus. Det är skattepengar som ska användas
              för att locka männen att ta det självklara ansvaret för sina egna
              barn. Det är slöseri med skattepengar. Dessutom befäster det idén
              att föräldraskapet är något obligatoriskt för kvinnor, medan det
              för män snarast är ett erbjudande ifall villkoren är tillräckligt
              förmånliga.
            </seg>
            <seg xml:id="i-99f52d60e0d92aac-0">
              Vänsterpartiet tror inte att en bonus är det bästa sättet att
              lösa det snedvridna uttaget av föräldrapenningsdagarna, och vi
              tycker, precis som många remissinstanser, till exempel Skatteverket
              och Försäkringskassan, att den här konstruktionen av jämställdhetsbonusen
              är byråkratisk, krånglig och svårförståelig.
            </seg>
            <seg xml:id="i-891e056a5de101a7-0">
              Som en tidigare talare sade betalas bonusen i efterskott som
              en skattekreditering vid skatteåterbäringen, vilket gör att föräldrarna
              inte får tillgång till pengarna den månad man kan behöva dem.
              Det kan, som Skatteverket säger, betyda att man får vänta i ett
              och ett halvt år på jämställdhetsbonusen. Det kan leda till att
              familjer med små ekonomiska marginaler inte har råd att vänta
              på jämställdhetsbonusen och därför inte har samma möjlighet att
              dela lika som mer välbeställda föräldrar.
            </seg>
            <seg xml:id="i-7453ee2a6c923d38-0">
              Försäkringskassan avstyrker förslaget och skriver i sitt remissvar
              att en så här komplex och svårbegriplig reform direkt kommer att
              påverka allmänhetens förtroende för hela socialförsäkringen. Den
              föreslagna konstruktionen medför dessutom en krånglig och kostsam
              administration. Sammantaget gör det krångliga regelverket, den
              relativt låga incitamentsnivån samt risken för påverkan av förtroendet
              för socialförsäkringen att Försäkringskassan anser en jämställdhetsbonus
              med föreslaget regelverk inte bör genomföras.
            </seg>
            <seg xml:id="i-e39f998c858c9049-0">
              Det är ord och inga visor!
            </seg>
            <seg xml:id="i-c685f702c40b5886-0">
              Nej den här bonusen är bara en kosmetisk satsning när det gäller
              regeringens hela familjepolitik. Vi har tidigare fått höra att
              den är en del som ingår i det här paketet. Men det är samma paket
              och samma familjepolitik som konsekvent gynnar den så kallade
              kärnfamiljen med sammanlevande mamma, pappa och barn. Jämställdhetsbonusen
              betalas nämligen bara ut till föräldrar som har gemensam vårdnad,
              vilket återigen betyder att sammanboende föräldrar gynnas ekonomiskt
              jämfört med ensamstående.
            </seg>
            <seg xml:id="i-fa924f0a9239cf75-0">
              Om det vore så att regeringen på allvar tror att ekonomiska incitament
              är avgörande för ett mer jämställt uttag av föräldrapenning borde
              man i stället återställa ersättningsnivån i föräldraförsäkringen
              till 80 procent. Dessutom borde man återställa taken för tillfällig
              föräldrapenning och havandeskapspenning från sju och ett halvt
              basbelopp till tio basbelopp.
            </seg>
            <seg xml:id="i-a4d5c0f7f6615c74-0">
              Om det nu är så att alliansen verkligen vill att män tar ut en
              större andel av föräldraledigheten, varför inte individualisera
              försäkringen?
            </seg>
            <seg xml:id="i-ae55a7b4146327e6-0">
              Frågan om lönediskriminering, otrygg anställning, ofrivillig
              deltid och lägre pension hör verkligen ihop med vem som tar det
              huvudsakliga ansvaret för omsorgen om barn och familj. Hur kvinnor
              och män ska förmås dela ansvaret för hem och barn lika är en av
              de mest centrala jämställdhetsfrågorna i vår tid.
            </seg>
            <seg xml:id="i-112115131e387982-0">
              För att komma till rätta med detta behöver föräldraförsäkringen
              reformeras i grunden och inte bara, som nu, ändras med ytliga
              till intet förpliktigande justeringar. Det som krävs är en fortsatt
              generös föräldraförsäkring som baseras på samma principer som
              alla andra socialförsäkringar. Det innebär att föräldrapenning
              inte ska kunna överlåtas på den andra föräldern, på samma sätt
              som det inte är möjligt att överlåta sjukpenning eller arbetslöshetsersättning
              på någon annan.
            </seg>
            <seg xml:id="i-eaa34b7399977b68-0">
              En individualisering av föräldraförsäkringen är ett nödvändigt
              verktyg, både för att göra upp med föreställningen att pappors
              föräldraansvar är förhandlingsbart och för att bryta diskrimineringen
              av kvinnor på arbetsmarknaden.
            </seg>
            <seg xml:id="i-6d5806bab5159d73-0">
              Fru talman! Det behövs på många sätt en förändrad och annorlunda
              familjepolitik, men jag vill inte ha den unkna och bakåtsträvande
              familjepolitik som högerregeringen för fram. Jag vill inte ha
              en konservativ familjepolitik vars enda ideal är en sammanlevande
              mammapappabarn-familj.
            </seg>
            <seg xml:id="i-7a1a467333792e81-0">
              Jag vill ha en förändrad familjepolitik, och jag vill att den
              ska vara feministisk, radikal och präglad av jämställdhet. Jag
              vill se en familjepolitik som ger alla föräldrar samma möjlighet
              till ett bra liv med sina barn!
            </seg>
          </u>
          <note type="speaker" xml:id="i-11232776cdefecd7-0">
            Anf. 143 GUNVOR G ERICSON (mp):
          </note>
          <u who="jan_ericson_aca06f" xml:id="i-9dd7de9fd849e2a1-23">
            <seg xml:id="i-9339166302a290d0-0">
              Fru talman! Klockan börjar bli mycket, och det har varit en lång
              dag med debatter ända sedan kl. 12 för vårt utskott. Men nu har
              vi kommit till jämställdhetsbonusen.
            </seg>
            <seg xml:id="i-102444557a490179-0">
              Syftet med bonusen, att få till ett mer jämställt uttag av föräldraförsäkringen,
              är bra, men metoden är fel.
            </seg>
            <seg xml:id="i-cb911683500fbdcf-0">
              Jämställdhetsbonusen fungerar som ekonomisk modell, men för folk
              i vardagen blir det onödigt krångligt. Det är stor risk att folk
              avskräcks genom att det är byråkratiskt och att effekterna i plånboken
              inte märks förrän vid skatteåterbäringen.
            </seg>
            <seg xml:id="i-b564c31c60f221c0-0">
              För att regeringen skulle kunna enas om vårdnadsbidraget konstruerades
              en jämställdhetsbonus. Bonusen ska ge den som tjänar mest i familjen,
              oftast mannen, avdrag på skatten om han är hemma med sina barn.
              Vårdnadsbidraget kommer alltså att kunna kombineras med ett skatteavdrag
              om den som stannar hemma är den som tjänar mest. Den krångliga
              jämställdhetsbonusen kommer troligen att bli ganska verkningslös.
            </seg>
            <seg xml:id="i-39c4f26a7835f3f0-0">
              Miljöpartiet de gröna ser inte att förslaget kommer att leda
              till de positiva effekter som är förväntade utan föreslår i stället
              en mer individualiserad föräldraförsäkring för mer jämställdhet.
              Delar man upp föräldraförsäkringen i tre delar där en tredjedel
              ges till mamman, en tredjedel till pappan och den återstående
              tredjedelen kan disponeras av båda föräldrarna innebär det att
              papporna måste ta ut en större del av försäkringen än i dag om
              man inte i stället väljer att låta föräldraledighet gå förlorad.
            </seg>
            <seg xml:id="i-34f8a18bff6569b8-0">
              Individualisering brukar ju folkpartisterna tala om i andra fall.
              Individualisering ger alltså en tydligt ökad jämställdhetsstyrning
              av föräldraförsäkringen: Att skaffa barn innebär ett personligt
              ansvar för alla människor.
            </seg>
            <seg xml:id="i-4e2d0a2c632821c9-0">
              För oss i Miljöpartiet är det alldeles självklart att det ansvaret
              också kräver handling i form av en beredskap från bägge föräldrarnas
              sida att ta hand om barnen. Med en jämnare fördelning av föräldraledigheten
              skapas mer jämställdhet både i hemmet och på arbetsmarknaden.
            </seg>
            <seg xml:id="i-7287c9ebe4603143-0">
              Fler föräldralediga pappor skapar större möjligheter till delat
              hemarbete och barnuppfostran. Dessutom får fler pappor chansen
              till tidig kontakt med sina barn.
            </seg>
            <seg xml:id="i-8dced9749334ac2a-0">
              För kvinnorna minskar risken att hamna efter i löneutveckling
              och karriärmöjligheter. Det sker i dag en systematisk diskriminering
              av kvinnor på arbetsmarknaden, eftersom det anses mindre riskfyllt
              att anställa en man än en kvinna. Miljöpartiet tror att en ökad
              individualisering av försäkringen kan bidra till att även denna
              typ av diskriminering minskar.
            </seg>
            <seg xml:id="i-5a54566ce4160d11-0">
              Ytterligare en anledning till Miljöpartiets motstånd i fråga
              om jämställdhetsbonusen är att förslaget anses tekniskt komplicerat.
              Föräldraförsäkringen upplevs av många redan i dag som krånglig,
              och jämställdhetsbonusen skulle bara skapa mer förvirring om den
              genomfördes. Denna uppfattning delas av Försäkringskassan, vilket
              vi tidigare hörde av bland annat LiseLotte Olsson. Försäkringskassan
              är den myndighet som ska handlägga jämställdhetsbonusen, och de
              menar att förslaget är så komplicerat att det inte bör genomföras.
            </seg>
            <seg xml:id="i-54c238ede6f913af-0">
              Konsekvenserna av olika val kommer att vara svåra att förutse.
              Ytterligare en faktor som påverkar Miljöpartiets ställningstagande
              är att bonusen kommer att betalas ut långt senare än när uttaget
              av föräldrapenningen sker, vilket minskar den direkta kopplingen
              mellan bonusen och fördelningen av dagar.
            </seg>
            <seg xml:id="i-3d2e31acf97ccbd6-0">
              Vidare redovisar regeringen inga underlag när det gäller effekterna
              av förslaget. Det framförs i princip ingen relevant forskning
              kring området som kan fungera som belägg för att bonusen ska införas
              eller vilka effekterna blir.
            </seg>
            <seg xml:id="i-806cc36b610a882d-0">
              Tvärtom finns det mycket som talar för att ekonomin inte är det
              som i huvudsak styr uttaget av föräldraförsäkringen utan att det
              snarare handlar om andra strukturer som är mer avgörande.
            </seg>
            <seg xml:id="i-8e40649200fcf6a8-0">
              Jämställdhetsombudsmannen, som är regeringens myndighet för jämställdhetsfrågor,
              menar att förslaget brister i problematisering och analys ur ett
              jämställdhetsperspektiv, vilket gör det svårt att ta ställning
              till den föreslagna bonusen. JämO anser också att en individualiserad
              föräldraförsäkring är det mest effektiva sättet att skapa en jämn
              fördelning av föräldraledigheten.
            </seg>
            <seg xml:id="i-16899d567b5080ac-0">
              Att Sverige har kommit långt vad gäller jämställdhet beror till
              stor del på den individualiserade socialförsäkring och det individualiserade
              skattesystem som har införts.
            </seg>
            <seg xml:id="i-89361c154fc25c45-0">
              Miljöpartiet delar regeringens ambitioner när det gäller att
              öka jämställdheten genom ett jämnare uttag av föräldrapenningsdagar
              mellan kvinnor och män. Genom en mer jämn fördelning av föräldraledigheten
              skapas mer jämställdhet både hemma och på arbetsmarknaden. Fler
              föräldralediga pappor skapar större möjligheter till en jämn fördelning
              av hemarbete och barnuppfostran. För papporna skapas större möjligheter
              till tidig kontakt med sina barn. För kvinnorna minskar risken
              att hamna efter i löneutveckling och karriärmöjligheter. Många
              arbetsgivare utsätter i dag kvinnor för en strukturell diskriminering,
              medvetet eller omedvetet, genom att de, som sagt, betraktar det
              som mer riskfyllt att anställa en kvinna än en man.
            </seg>
            <seg xml:id="i-0b4955cebfcdeef1-0">
              Vi tror faktiskt inte att man kommer åt problemet med den metod
              som regeringen föreslår. Det är som Jasenko Omanovic talade om
              när han gjorde en parallell med klimatpolitiken. Han beskrev att
              åtgärden är helt fel för att komma åt problemet.
            </seg>
            <seg xml:id="i-f3d3cc14cab25ca1-0">
              Dessutom har samma regering som ambition att minska regelbördan.
              Man brukar tala om den administrativa regelbördan. Men det gäller
              tydligen inte inom familjeförsäkringen.
            </seg>
            <seg xml:id="i-0415edb22bf16917-0">
              Jämställdhetsbonusen fungerar som en ekonomisk modell på papperet.
              Men för folk i vardagen blir det onödigt krångligt och byråkratiskt.
            </seg>
            <seg xml:id="i-fe22b581251c2571-0">
              Nej, avslå detta krångliga och byråkratiska förslag och kräv
              av regeringen att den återkommer med lagförslag om en ytterligare
              individualisering av nuvarande föräldraförsäkring genom att en
              tredjedel reserveras för respektive förälder, oavsett om det är
              två män, två kvinnor eller en man och en kvinna.
            </seg>
          </u>
          <note xml:id="i-bb775ddfcd65ba22-0">
            Jag yrkar bifall till reservationerna 1 och 3.
          </note>
          <note type="speaker" xml:id="i-71d9d7d1539be236-0">
            Anf. 144 LARS-ARNE STAXÄNG (m):
          </note>
          <u who="lars-arne_staxang_ae5328" xml:id="i-85fb04d778a19f9e-7">
            <seg xml:id="i-916e5cef4af5e373-0">
              Fru talman! Det är med stor glädje som jag står här och har förmånen
              att debattera ännu en del av alliansens familjereform. Jämställdhetsbonusen
              ska inte, med anledning av tidigare debattinlägg, tas för något
              annat än just en familjepolitisk reform.
            </seg>
            <seg xml:id="i-3303ae9abbac4711-0">
              Sveriges barnfamiljer, som är de som berörs av detta, kommer
              att märka att det finns en tydlig skiljelinje mellan å ena sidan
              alliansens familjepolitik och å andra sidan vänsterkartellens
              familjepolitik. Skiljelinjen är mycket tydlig. När Socialdemokraterna
              styrt Sverige har de tydligt visat vad en familjepolitik innebär
              för dem. Det är att på politiskt sätt i varje detalj styra i sådant
              som föräldrar kan och vill klara själva. Politiken har på det
              ena eller andra sättet alltid inbegripit kvoteringar eller andra
              tvingande regler. De familjer som inte har kunnat ta del av reformerna
              har blivit helt utanför eller inte fått någonting.
            </seg>
            <seg xml:id="i-5f78c07346610dcf-0">
              En sådan familjepolitik tror vi inte på. Vi tror snarare att
              det är morötter som behövs. I dag är det fortfarande många fler
              kvinnor än män som tar ut föräldraledighet, inte minst inom föräldraförsäkringen.
              Där var kvoten, vad jag förstår, 7921 för 2007.
            </seg>
            <seg xml:id="i-9dab3f51b40a9491-0">
              Barn behöver nära kontakt med båda sina föräldrar. Jämställdhetsbonusen
              ger familjer som fördelar sin föräldraförsäkring på ett jämnare
              sätt en bonus för inkomstförlusten. Det ger en helt ny möjlighet
              att ge barnet en bättre kontakt med båda föräldrarna.
            </seg>
            <seg xml:id="i-0c7a88e1cd4ee6dd-0">
              En jämställdhetsbonus motsvarande 3 000 kronor per månad innebär
              att det stora flertalet familjer vinner ekonomiskt på att dela
              mer på föräldraförsäkringen. Under förutsättning att båda föräldrarna
              har en inkomst som är lägre än 33 000 kronor per månad, det vill
              säga lägre än inkomsttaket för beräkning av föräldrapenning, blir
              inkomstskillnaden mellan föräldrarna högst 15 000 kronor, och
              då tjänar familjen på att utnyttja jämställdhetsbonusen.
            </seg>
            <seg xml:id="i-5bb30be61fc1e946-0">
              Oppositionen verkar inte lika angelägen i olika grad, ska jag
              säga om att ge Sveriges barnfamiljer den här möjligheten, i alla
              fall inte om man läser reservationerna. Det talas om att jämställdhetsbonusen
              skulle vara så komplicerad att ingen förstår sig på den. Jag håller
              inte med om att den skulle vara så komplicerad som Socialdemokraterna
              och även de andra vänsterpartierna vill göra gällande. Systemet
              med den vanliga föräldraförsäkringen är faktiskt lika omfattande
              om man tittar på hela regelhanteringen. Dessutom är det Försäkringskassan
              som sköter alla beräkningar och Skattemyndigheten som gör själva
              krediteringen av skattekontot för den som har sökt jämställdhetsbonus.
              Personalen på dessa två myndigheter har mitt fulla förtroende
              och kommer att klara dessa uppgifter. Ni kanske tror något annat.
            </seg>
            <seg xml:id="i-907473620d1b6431-0">
              Det enda som familjen behöver göra är att söka jämställdhetsbonus,
              ingenting annat.
            </seg>
            <seg xml:id="i-b0b94aaddf4fb841-0">
              Kritik har också hörts om att det inte skulle bli en naturlig
              koppling mellan själva bonusens syfte, och incitamentet till det,
              och den kreditering som sker på skattekontot eftersom den görs
              året efter. Man säger att ingen märker av det förrän året efter.
              Men så behöver det naturligtvis inte vara. Det är det som är finessen
              med detta. Precis som när man betalar räntor på sitt boende kan
              man jämka så att man får ett skatteavdrag redan det år som det
              är fråga om. Det gör att kopplingen blir mycket tydlig. Och de
              stora vinnarna blir givetvis alla de barn som kan få en närmare
              kontakt med båda föräldrarna. Det är det som är syftet med jämställdhetsbonusen.
            </seg>
            <seg xml:id="i-3e0dd918c908aa6d-0">
              Fru talman! Jag vill också framhålla att många av remissinstanserna
              har varit positiva till jämställdhetsbonusen, även om det ska
              jag vara ärlig och säga de har haft synpunkter på utformningen
              av förslaget. Många remissinstanser tycker att det är krångligt.
              Det gäller inte minst de fackliga organisationerna.
            </seg>
            <seg xml:id="i-88063cb8913c5568-0">
              Jämställdhetsbonusen har även andra betydande effekter. Många
              kvinnor som i dag tjänar mindre än sina män kan stärka sin ställning
              på arbetsmarknaden. Bonusen blir ett utmärkt incitament en morot
              för att få Sveriges föräldrar att dela mer lika på föräldrapenningen.
            </seg>
            <seg xml:id="i-f435a6a2c71e3804-0">
              Såsom det ser ut i dag med föräldrapenningen är det, som jag
              sade förut, 2021 procent av männen som tar ut föräldrapenning
              och 7980 procent av kvinnorna. Man tror att detta förslag kommer
              att öka männens andel med 25 procent. Att den ökade jämställdhet
              som uppnås genom jämställdhetsbonusen blir långsiktigt hållbar
              beror just på att den är självvald av föräldrarna. Skulle den
              tvingas fram genom olika kvoteringar och politiska beslut skulle
              det förstås inte bli någon långsiktighet. I stället skulle många
              föräldrar inte kunna utnyttja försäkringen fullt ut. Vad oppositionen
              hittills har sagt är nämligen: kvotering, kvotering, kvotering.
            </seg>
            <seg xml:id="i-3c662dddcf683c68-0">
              Mot den bakgrunden kommer förstås jämställdhetsbonusen att spela
              en viktig roll för många barnfamiljer som resonerar och diskuterar
              hur man ska fördela föräldrapenningen sinsemellan. Det är viktigt
              att återigen understryka att jämställdhetsbonusen i första hand
              är en delreform i alliansens familjepolitik där barnperspektiv
              och valfrihet går hand i hand. Alliansen litar till att föräldrarna
              och inte politikerna vet vad som är bäst när det gäller den egna
              familjens situation och det enskilda barnets behov. Det är därför
              valfriheten är så viktig för oss, och det är därför som barnperspektivet
              alltid måste lyftas fram.
            </seg>
            <seg xml:id="i-5bf3ebd2a10ba0eb-0">
              Fru talman! Det går inte att bedriva en familjevänlig politik
              utan att sätta barnets behov i första rummet, precis som vi har
              lovat i alla FN-deklarationer. Jämställdhetsbonusen, liksom alliansens
              övriga reformer, har det tydliga barnperspektivet.
            </seg>
          </u>
          <note xml:id="i-4ba784b9056df159-0">
            Jag yrkar därför bifall till socialförsäkringsutskottets förslag
            om ett införande av jämställdhetsbonus. Jag yrkar även avslag
            på samtliga motioner och reservationer under dessa punkter.
          </note>
          <note xml:id="i-0729d3c287f79c19-0">
            I detta anförande instämde Tobias Krantz (fp) och Eva Johnsson
            (kd).
          </note>
          <note type="speaker" xml:id="i-4cb5a8f946805c0f-0">
            Anf. 145 SOLVEIG ZANDER (c):
          </note>
          <u who="solveig_zander_510ef4" xml:id="i-4c3bb1415d470261-7">
            <seg xml:id="i-df644f6b7c6eb874-0">
              Fru talman! Efter den diskussion som vi alldeles nyss haft om
              vårdnadsbidraget har även den jämställdhetsbonus berörts som vi
              nu pratar om. Det visar ganska tydligt att de båda reformerna
              som träder i kraft samtidigt, den 1 juli faktiskt hör ihop och
              ska ses i ett sammanhang.
            </seg>
            <seg xml:id="i-62b8ffacf4d4541d-0">
              Oppositionen påstår att alliansens familjepolitik är ojämlik.
              Det har vi hört från alla de tre representanter från oppositionen
              som här har varit uppe i talarstolen. Men med en jämställdhetsbonus
              är det väl ingen som kan tveka om att detta är ett bevis på att
              vi tycker att det är viktigt med en mer jämställd familjepolitik.
              Detta är både viktigt och nödvändigt, vill jag påstå.
            </seg>
            <seg xml:id="i-9462c73191a15c27-0">
              Den enda motiveringen till att oppositionen vill att förslaget
              i betänkandet om jämställdhetsbonusen ska avslås är att den är
              för krånglig och att pengarna betalas ut för sent. Men vi hörde
              nyss av Lars-Arne Staxäng att man kan begära jämkning, så pengarna
              behöver inte bli för sent utbetalade.
            </seg>
            <seg xml:id="i-bb61129ddae77d02-0">
              Utifrån motiveringen till att man tycker att det är för krångligt
              förstår jag varför den tidigare regeringen inte har kommit med
              något förslag som handlar om att öka jämställdheten mellan föräldrarna
              när det gäller barnomsorgen och familjepolitiken. Förmodligen
              har man förkastat alla idéer just därför att de har varit för
              krångliga. Krångligheten har fått vara det som fått råda i stället
              för att man medverkat till att kvinnor och män, mammor och pappor,
              får en mer jämställd familjepolitik och en mer jämställd arbetsmarknad.
            </seg>
            <seg xml:id="i-ee74153361536c5b-0">
              Detta med ett mer jämställt uttag av föräldraförsäkringen är
              ganska intressant. Kvinnornas löner styrs, vilket alla påstått,
              av att de är hemma mer och tar hand om sina barn. Det betyder
              att vi måste se till att papporna utnyttjar en större del av föräldraförsäkringen.
            </seg>
            <seg xml:id="i-f0ddf13377804388-0">
              Precis som Miljöpartiet vid flera tillfällen har sagt här i talarstolen,
              även i den tidigare debatten, är barnperspektivet viktigt för
              barnens uppväxt, alltså att både pappan och mamman tar del av
              barnens uppväxt ju tidigare, desto bättre. Detta är viktigt i
              det här sammanhanget. Därför finns nu föreslagen jämställdhetsbonus
              som en möjlighet.
            </seg>
            <seg xml:id="i-9dfdf462eee8456e-0">
              Vi i Centern vill verka genom morötter, inte genom piskor och
              kvotering. Vi tycker att det är viktigt att bryta mönstren på
              frivillig väg. I vårt partiprogram står det att vi vill stimulera,
              det vill säga medverka på frivillig väg, så att fler pappor tar
              ut föräldraledighet. Det är, som sagt, viktigt inte bara för löneutvecklingen
              utan också för föräldrarnas karriär liksom det är viktigt för
              barnperspektivet. Jag måste säga att det är beklagligt att den
              förra regeringen inte lyckades se till att jämställdheten i föräldrauttaget
              är bättre än den är.
            </seg>
            <seg xml:id="i-539054d3bec56f77-0">
              Här har man nu stått i talarstolen och sagt att man inte tror
              att det här förslaget kommer att innebära någon större skillnad
              i uttaget av föräldraförsäkringen. Jag kan bara säga att jag vet
              att den förra regeringens politik inte bidrog till ett mer jämställt
              uttag av föräldraförsäkringen. Resultatet av det har vi ju sett.
            </seg>
            <seg xml:id="i-159941578347c53c-0">
              Givetvis, måste jag också säga, kommer de reformer som vi nu
              genomför inom socialförsäkringsområdet, inte minst när det gäller
              familjepolitiken, initialt att innebära en ökad belastning på
              Försäkringskassan. Myndigheten kommer att kräva utbildning av
              sin personal och, naturligtvis, en massiv informationsinsats både
              internt och externt. Det gör att jag inser jag stöder också detta
              att myndigheten behöver ett resurstillskott för att klara av detta.
              Det är väldigt viktigt.
            </seg>
            <seg xml:id="i-4c18e6ec363cf9e0-0">
              Alliansregeringen är, som sagt, handlingskraftig, vilket den
              förra regeringen sannerligen inte var i det här sammanhanget.
              Vi sätter upp höga mål för myndigheten, Försäkringskassan, samtidigt
              som vi i socialförsäkringsutskottet och alliansregeringen ställer
              höga krav på att de reformer som vi genomför också ger avsett
              resultat. Därför hävdar jag att Försäkringskassan behöver ha mer
              pengar.
            </seg>
            <seg xml:id="i-991088edb9fb5c11-0">
              I debatten här har vi också hört från oppositionen att man förkastar
              den här idén, för den är för krånglig. Men helt plötsligt har
              man börjat diskutera andra förslag inom familjepolitiken. Det
              är konstigt att man inte tidigare har kommit med de förslagen.
            </seg>
            <seg xml:id="i-09e7448c2c2f2164-0">
              Då säger jag: Det är väl tur att vi äntligen har fått en levande
              debatt om de familjepolitiska reformerna. Det är jätteviktigt
              att vi har en levande debatt om familjepolitiken. Nu får vi det
              igen. Det är tur att alliansregeringen visar vägen så att föräldrarna
              får möjlighet att välja det som de anser vara bäst: att, som sagt,
              misslyckas som den tidigare regeringen gjort eller att, som alliansen
              gör, komma med förslag.
            </seg>
            <seg xml:id="i-765e00ab4ffe7bb1-0">
              Med hänvisning till detta, fru talman, tycker jag att det är
              viktigt att vårdnadsbidraget kompletteras med en jämställdhetsbonus
              en viktig länk i familjepolitiken för att kunna kombinera föräldraskap
              med arbetsliv, med ett aktivt arbetsliv för både mamman och pappan.
            </seg>
          </u>
          <note xml:id="i-b51c1a797930a3b2-0">
            Med detta, fru talman, yrkar jag bifall till utskottets förslag
            i betänkandet samt avslag på samtliga motioner.
          </note>
          <note xml:id="i-d4fd083ad6e7920e-0">
            I detta anförande instämde Lars-Arne Staxäng (m), Ulf Nilsson
            och Tobias Krantz (båda fp) samt Eva Johnsson (kd).
          </note>
          <note type="speaker" xml:id="i-8879e8f84f9bdc57-0">
            Anf. 146 TOBIAS KRANTZ (fp):
          </note>
          <u who="unknown" xml:id="i-c955bd20468683ab-2">
            <seg xml:id="i-8d84445c20a15795-0">
              Fru talman! Trots årtionden av debatter och reformer är Sverige
              inte jämställt. Kvinnor har mindre makt än män. Kvinnor är chefer
              i mindre utsträckning än män. Kvinnor tjänar mindre än män.
            </seg>
            <seg xml:id="i-01fbc45bdc00753f-0">
              Den senast tillgängliga statistiken visar att kvinnors löner
              i genomsnitt är 84 procent av mäns löner en siffra som för övrigt
              har varit konstant under rätt många år. Inom landstingssektorn
              är kvinnors löner drygt 70 procent av mäns löner.
            </seg>
            <seg xml:id="i-aee1bf8c5d1c1147-0">
              Det här har naturligtvis flera olika orsaker. Vi har en väldigt
              könssegregerad arbetsmarknad. Kvinnor och män jobbar i praktiken
              i helt olika sektorer på den svenska arbetsmarknaden. Män jobbar
              i sektorer där det finns flera arbetsgivare och där det finns
              entreprenörer och konkurrens. Det leder till högre löner. Man
              får tjäna pengar; det är fint att tjäna pengar.
            </seg>
            <seg xml:id="i-3e99de48db5b773d-0">
              Kvinnor jobbar i yrken, sektorer, på den svenska arbetsmarknaden
              där det är få arbetsgivare och där det råder monopol. Det leder
              till låga löner och har lett till att ett låglöneproletariat skapats
              på svensk arbetsmarknad.
            </seg>
            <seg xml:id="i-47aea81bd2386e5d-0">
              I Sverige fick män i mitten av 1800-talet näringsfrihet i de
              yrken där män traditionellt jobbade. Fortfarande är det så i Sverige
              att kvinnor inte har näringsfrihet i de sektorer där kvinnor huvudsakligen
              valt att arbeta.
            </seg>
            <seg xml:id="i-9102a7a1f477bfaa-0">
              Vidare, fru talman, handlar bristen på jämställdhet också om
              en brist på jämställdhet i familjen. År 2006 tog papporna ut endast
              ca 20 procent av föräldrapenningsdagarna.
            </seg>
            <seg xml:id="i-a1fd18abc538ace6-0">
              Vilka är då problemen bakom detta? Vilka problem leder detta
              till på den svenska arbetsmarknaden och i det svenska samhället?
            </seg>
            <seg xml:id="i-f783217b7fbb7837-0">
              Det leder naturligtvis till att kvinnors status och ställning
              på den svenska arbetsmarknaden försvagas. Vi vet för det första
              att kvinnor och män som söker ett visst jobb bemöts på olika sätt.
              Direkt eller indirekt ställs kvinnor och män inför helt olika
              krav. Det förväntas att kvinnor ska stanna hemma med barnen. De
              får inte samma karriärutveckling, medan mannen inte väntas vara
              hemma med barnen.
            </seg>
            <seg xml:id="i-72e85dd5601d27fa-0">
              För det andra vet vi att pappor generellt sett får mindre kontakt
              med sina barn. Vi vet att det är viktigt för barnen att knyta
              an både till sin mamma och till sin pappa.
            </seg>
            <seg xml:id="i-4d66a2c926c1a7ec-0">
              Vi vet för det tredje att det ojämna uttaget i föräldraförsäkringen
              leder till att allt fler familjer upplever att det är svårt att
              få det så kallade livspusslet att gå ihop.
            </seg>
            <seg xml:id="i-c2c20d4c1d75132f-0">
              Fru talman! Folkpartiet har under en lång rad av år argumenterat
              för, tagit strid för och också genomfört viktiga jämställdhetsreformer.
              Vi var det parti i Sveriges riksdag som först drev kraven på att
              det skulle införas en särskild jämställdhetslag och som vi också
              var med och jämförde i början av 1970-talet, i strid med den dåvarande
              vänstern som tyckte att det här med jämställdhet var någonting
              som man kunde ha kollektivavtal om och förhandla om mellan arbetsmarknadens
              parter. Vi genomförde i början av 1990-talet den så kallade pappamånaden.
              I dag, fru talman, kan vi lägga ytterligare en milstolpe i raden
              av liberala jämställdhetsreformer som redan har genomförts, jämställdhetsbonusen.
            </seg>
            <seg xml:id="i-97ed9d18628a9456-0">
              Jämställdhetsbonusen är en folkpartiuppfinning. Vi var det parti
              som drev den här frågan allra först i svensk politik. Den bygger
              på en mycket enkel och tydlig liberal tanke att vi ska stimulera
              människor till ett jämnare uttag av föräldraförsäkringen. Det
              är bra med morötter. Låt oss stimulera och uppmuntra i stället
              för att enbart straffa, kvotera och dirigera.
            </seg>
            <seg xml:id="i-28b36f54fe6f2162-0">
              Jämställdhetsbonusen bygger på tanken att för varje dag man delar
              jämlikt mellan mamman och pappan, eller vilken familjekonstellation
              det rör sig om, får man 100 kronor. Om man delar maximalt på föräldraledigheten
              uppgår beloppet till 13 500 kronor. Det delas ut i form av en
              skatteåterbäring, skattereduktion, sänkt skatt.
            </seg>
            <seg xml:id="i-0f9b0ba157bc03eb-0">
              Det här uppmuntrar till ökad jämställdhet. Det blir lättare för
              kvinnor att få fotfäste på arbetsmarknaden. Det blir lättare för
              familjer att få livspusslet att gå ihop, och det kommer att stimulera
              fler pappor att ta den nödvändiga och viktiga kontakten med sina
              barn när de är små.
            </seg>
            <seg xml:id="i-65429990db60ac21-0">
              Precis som flera talare tidigare har varit inne på presenterar
              alliansen nu ett brett familjepolitiskt paket. Det handlar om
              vårdnadsbidraget, som vi tidigare diskuterat. Det är möjligt för
              de kommuner som så vill att införa det. Det handlar om jämställdhetsbonusen,
              som vi debatterar nu. Det handlar om barnomsorgspengen och också
              om ett stärkt pedagogiskt inslag i förskolan.
            </seg>
            <seg xml:id="i-24cc578d20640009-0">
              Detta är alliansens alternativ; detta är regeringens alternativ.
              Men vad är alternativet? Mot detta står en hopplöst splittrad
              opposition. Nej, förresten, oppositionen är överens om en sak.
              De är emot. De är emot regeringens politik. Men vad är oppositionen
              för?
            </seg>
            <seg xml:id="i-ccbac726a693c0ce-0">
              Ja, Socialdemokraterna vill ha jämställdhetsbonus. Men de vill
              inte ha den här. Inom parentes sagt hade Socialdemokraterna tolv
              år på sig att genomföra någon form av jämställdhetsbonus. Det
              kan tyckas att man skulle ha kunnat presentera ett sådant förslag
              och genomfört det, men det har man inte gjort.
            </seg>
            <seg xml:id="i-0662d5047ce870f9-0">
              Vänsterpartiet är emot jämställdhetsbonusen och vill ha en helt
              kvoterad föräldraförsäkring.
            </seg>
            <seg xml:id="i-2f434ce3fe5224b6-0">
              Miljöpartiet vill ha en tredelad föräldraförsäkring. En viss
              del ska man få bestämma över själv inom familjen, och två tredjedelar
              ska kvoteras mellan föräldrarna.
            </seg>
            <seg xml:id="i-6b719f768bdf3679-0">
              När det är tre oppositionspartier är det matematiskt och teoretiskt
              möjligt att det kan uppstå tre olika politiska linjer. Det är
              duktigt jobbat att hitta tre så vitt skilda politiska linjer inom
              oppositionen.
            </seg>
            <seg xml:id="i-965c993407eb88cd-0">
              Det vi ser, fru talman, är en opposition i fritt fall, i fritt
              sönderfall. Det är knappast seriöst för partier som så småningom
              gör anspråk på att utmana alliansen om regeringsmakten 2010 att
              inte kunna enas på ett så centralt område som föräldraförsäkringen
              och familjepolitiken.
            </seg>
            <seg xml:id="i-3084f8642b43a1b8-0">
              Fru talman! Vi ser här en situation framför oss med en allians
              som är enad, en tydlig gemensam politik med fyra tydliga ingredienser
              där jämställdhetsbonusen är en central del, och vi ser en splittrad
              opposition. Vi ser en allians som levererar jämställdhetsreformer.
              Vi ser en opposition som kanske pratar om jämställdhetsreformer
              men som inte gör så mycket annat än pratar och som har haft lång
              tid på sig att göra någonting men som inte har gjort någonting.
              Att snacka går ju.
            </seg>
            <seg xml:id="i-ccbd3524853750ea-0">
              Fru talman! Valet i familjepolitiken torde vara enkelt.
            </seg>
          </u>
          <note xml:id="i-cdcd7549bb389688-0">
            Jag yrkar bifall till förslaget i betänkandet i dess helhet och
            avslag på samtliga motioner och reservationer.
          </note>
          <note xml:id="i-d5d27887402943cf-0">
            I detta anförande instämde Ulf Nilsson (fp), Lars-Arne Staxäng
            (m), Solveig Zander (c), och Eva Johnsson (kd).
          </note>
          <note type="speaker" xml:id="i-f63c01d5b367f3e3-0">
            Anf. 147 JASENKO OMANOVIC (s) replik:
          </note>
          <u who="unknown" xml:id="i-c955bd20468683ab-3">
            <seg xml:id="i-82e84bf1ff8b8132-0">
              Fru talman! Det var intressant att höra Tobias Krantz här bre
              ut sig om oppositionens sönderfall när han själv sitter bunden
              med händerna. Han pratar så fint om vårdnadsbidraget, men själen
              känner någonting helt annat. Det han pratar om är kvinnornas möjlighet
              till löneutveckling och karriärutveckling. Det skulle vara intressant
              att höra Tobias Krantz här svara på: Hur kan ett vårdnadsbidrag
              hjälpa kvinnor i löneutvecklingen och karriärutvecklingen? Hur
              kan en spis och en dammsugare hjälpa kvinnan i karriärutvecklingen?
              Det är väldigt intressant.
            </seg>
            <seg xml:id="i-d1a4b8530133f3c4-0">
              Sedan börjar Tobias Krantz prata om offentliga arbetsgivare.
              Ja, offentliga arbetsgivare är syndabockar. Där har man kvinnodominans.
              Jag håller med, det är kvinnodominans där. De är syndabockar för
              att de inte jobbar för jämställdhet.
            </seg>
            <seg xml:id="i-30e4a10db1164ab9-0">
              Om jag minns rätt annars får någon rätta till mig finns det kvinnodominerade
              yrken inom den privata sektorn. Om jag säger något om Handels,
              tänder det en lampa hos Tobias Krantz? Om jag säger restaurangbranschen,
              vem domineras den av? Handels och restauranger domineras också
              av kvinnor, och där är inte jämställdheten bättre.
            </seg>
            <seg xml:id="i-1ebc0eee7e93e889-0">
              Återigen: Hur kan vårdnadsbidraget hjälpa kvinnor att tjäna bättre
              och att göra karriär?
            </seg>
          </u>
          <note type="speaker" xml:id="i-ab0278745de7d623-0">
            Anf. 148 TOBIAS KRANTZ (fp) replik:
          </note>
          <u who="unknown" xml:id="i-c955bd20468683ab-4">
            <seg xml:id="i-185b3a80b5aaad01-0">
              Fru talman! Jag ska avslöja en sak för Jasenko Omanovic, kanske
              en stor hemlighet. Varken vårdnadsbidrag, jämställdhetsbonus,
              stärkt pedagogiskt inslag i förskolan eller barnomsorgspeng löser
              alla problem. Det är ingen som har påstått det.
            </seg>
            <seg xml:id="i-5ee758aac760fab8-0">
              I familjepolitiken finns det en mängd olika mål och intressen
              som jag tror att de flesta av oss vill tillgodose. Jag vill att
              vi ska ha en familjepolitik som gynnar jämställdhet. Jag vill
              att vi ska ha en familjepolitik som uppmuntrar till valfrihet.
              Jag vill ha en familjepolitik som gynnar pedagogiken i förskolan.
              Jag vill ha en familjepolitik som gör det möjligt att ha barnen
              på förskolor som inte drivs i kommunal regi.
            </seg>
            <seg xml:id="i-01ce9d4df1703d72-0">
              Jag tycker att alla dessa ingredienser är viktiga i familjepolitiken.
              Det är därför man måste se familjepolitiken i sin helhet. Därför
              står jag med stolthet bakom det familjepolitiska paket som vi
              har lagt fram för riksdagen.
            </seg>
            <seg xml:id="i-5a5c602b0779f93e-0">
              Jag tycker att det är rätt spännande att Jasenko Omanovic vet
              exakt hur jag känner, tycker och tänker i olika frågor. Det är
              en spännande fråga som Jasenko Omanovic ger sig in i.
            </seg>
            <seg xml:id="i-6779b0d615664442-0">
              När jag lyssnar på debatten konstaterar jag att ni socialdemokrater
              säger att ni är för en jämställdhetsbonus. Ni hade tolv år på
              er att genomföra en jämställdhetsbonus och att på så sätt försöka
              stimulera framför allt fler pappor att ta ut en större andel av
              föräldraledigheten, men ni gjorde inte det. Nu säger ni att jämställdhetsbonus
              är en bra modell. Kom igen, presentera tydliga och klara förslag!
            </seg>
            <seg xml:id="i-b891d588f7e5d109-0">
              När vi röstar om detta i morgon kommer Socialdemokraterna och
              Jasenko Omanovic att rösta nej när vi faktiskt inför en jämställdhetsbonus.
              Hur kan du ha det på ditt samvete om du tycker att jämställdhetsbonus
              och att stimulera till ökat uttag är viktigt?
            </seg>
          </u>
          <note type="speaker" xml:id="i-1a4fa07a64e631a7-0">
            Anf. 149 JASENKO OMANOVIC (s) replik:
          </note>
          <u who="unknown" xml:id="i-c955bd20468683ab-5">
            <seg xml:id="i-5712f2764766bac3-0">
              Fru talman! Jag vill först klargöra att jag vet att det här inte
              löser alla problem. Det är ingen hemlighet. Titta bara på att
              1974 var det 0,5 procent av papporna som använde föräldraförsäkringen.
              I dag är det 20,8 procent. Det är en lång väg man har gått, och
              man har gjort en hel del saker under tiden för att stimulera det.
            </seg>
            <seg xml:id="i-4adb951dd0c800ab-0">
              Vi hade makten i tolv år, apropå att vi inte har infört jämställdhetsbonus.
              Först tog vi över en ekonomi i ruiner efter er där borta på andra
              sidan. Sedan har vi konsekvent jobbat med familjepolitiken, alltifrån
              den pedagogiska förskolan med läroplanen, med höjda barnbidrag,
              med höjt tak i föräldraförsäkringen med mera. Vi har gjort så
              mycket som vi bara har kunnat göra. Det var inte tillräckligt
              och vi nådde inte ända fram till målet, för målet är faktiskt
              inte uppnått. Som du säger själv kommer inte det här att lösa
              alla problem. Det är en lång väg att gå.
            </seg>
            <seg xml:id="i-4fd5955c62374438-0">
              Vi har sagt att själva idén med en jämställdhetsbonus är bra,
              men utformningen av den är så krånglig att det kanske bara är
              en del siffernissar som kommer att klara av att använda sig av
              jämställdhetsbonusen. Varenda remissinstans påpekar att det är
              krångligt. Till och med Försäkringskassan säger att det här är
              fruktansvärt krångligt, att det här kommer föräldrarna inte att
              använda.
            </seg>
          </u>
          <note type="speaker" xml:id="i-144cccd82ed2c0d3-0">
            Anf. 150 TOBIAS KRANTZ (fp) replik:
          </note>
          <u who="unknown" xml:id="i-c955bd20468683ab-6">
            <seg xml:id="i-7ddf1e6c08819d34-0">
              Fru talman! Det är en mycket sentida omvändelse under galgen
              till förslaget om jämställdhetsbonus som Socialdemokraterna gör.
              Folkpartiet har ju lagt fram förslag om jämställdhetsbonus under
              ett stort antal år. Under alla dessa år har Socialdemokraterna
              röstat nej till förslagen. Vi får väl se när Socialdemokraterna
              så småningom preciserar sin familjepolitik ytterligare, annat
              än i en artikel i Svenska Dagbladet, vad löftet om att ändra politiken
              var värt.
            </seg>
            <seg xml:id="i-c567d0d14cec4a70-0">
              Jag kan konstatera att när det nu för första gången ligger ett
              förslag på riksdagens bord om att en jämställdhetsbonus ska införas
              röstar Socialdemokraterna nej. Det tycker jag är talande.
            </seg>
          </u>
          <note type="speaker" xml:id="i-1db1078dd3b3d7d9-0">
            Anf. 151 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-24">
            <seg xml:id="i-7651bc609297606a-0">
              Fru talman! Prästens lilla kråka skulle ut och åka, inte visste
              han vem som körde. Än slank han hit, än slank han dit. Och hur
              var det nu? Att Folkpartiet skulle gå med på förslaget om vårdnadsbidrag
              var det nog få väljare som trodde.
            </seg>
            <seg xml:id="i-3ec30aeb155a024d-0">
              Om jämställdhetsbonus och vårdnadsbidrag skulle leda till ett
              mer delat ansvar för barnens uppväxt vore det bra, men det finns
              ingenting som tyder på det.
            </seg>
            <seg xml:id="i-6a43b1ef5e3460a4-0">
              Centern sade: Vi måste medverka på frivillig väg. Men hur kan
              Folkpartiet se att det stimulerar fler pappor?
            </seg>
            <seg xml:id="i-66309afaad61db11-0">
              Pappamånaden är det som hittills, under hela föräldraförsäkringens
              varande, har lett till en skillnad, och det ska Folkpartiet ha
              cred för. Det är faktiskt pappamånaden som har förändrat uttaget.
              Det har inte de andra pusselbitarna gjort, att man har ändrat
              ersättningsnivåer och annat.
            </seg>
            <seg xml:id="i-04d2f2acacd361cf-0">
              Tobias Krantz beskrev väl att vi har ett ojämställt samhälle
              och att det är ojämställda löner inom handeln, inom många akademikeryrken
              och inte minst inom vården med alla de sjuksköterskor som strejkar
              just nu. Så är det. Men vilken analys gör Folkpartiet av det?
              Håller Tobias Krantz med om att det finns en könsmaktsordning
              i samhället och att det är strukturer som gör att kvinnor och
              män har ojämställda löner?
            </seg>
          </u>
          <note type="speaker" xml:id="i-b17db27d663b7675-0">
            Anf. 152 TOBIAS KRANTZ (fp) replik:
          </note>
          <u who="unknown" xml:id="i-c955bd20468683ab-7">
            <seg xml:id="i-e3353af5d39651e4-0">
              Fru talman! Några saker behöver uppenbarligen klargöras för Gunvor
              G Ericson. Folkpartiet tillsammans med övriga partier i alliansen
              presenterade en gemensam familjepolitik före valet. Vi gick gemensamt
              till val på alla fyra delar i den familjepolitiska reform som
              vi nu lägger på riksdagens bord: möjligheten för kommuner att
              införa vårdnadsbidraget, jämställdhetsbonusen, det ökade pedagogiska
              inslaget i förskolan och barnomsorgspengen. Allt detta visste
              väljarna före valet. Det var skillnad mot hur Socialdemokraterna,
              Vänstern och Miljöpartiet ofta gör före val. De säger: Vi vill
              ha makten. Eventuellt vill vi regera ihop, fast vi vet inte riktigt.
              Men vi tänker definitivt inte presentera någon politik ihop.
            </seg>
            <seg xml:id="i-3d53cff3bf442497-0">
              Så gör inte vi. Vi presenterar en gemensam politik. Om vi sedan
              får väljarnas förtroende för den genomför vi den. Så jobbar vi.
              Ni jobbar på ett annat sätt.
            </seg>
            <seg xml:id="i-63e5db13d240c4c5-0">
              Sedan är det rätt skrattretande när Gunvor G Ericson försöker
              anklaga Folkpartiet för att svänga fram och tillbaka i familjepolitiken.
              Jag satt i konstitutionsutskottet förra mandatperioden, och vi
              fick vid ett antal tillfällen behandla motioner från just miljöpartister
              om möjligheten att införa kommunala vårdnadsbidrag. De avslogs
              av majoriteten i riksdagen då, så vem är det som har svängt i
              familjepolitiken?
            </seg>
            <seg xml:id="i-bc556f42b2dad39d-0">
              Vad är det som har hänt under åren från det att ni med ledande
              miljöpartister i spetsen lade fram motioner i utskottet som ni
              sedan förde fram i riksdagen fram till nu? Jasenko Omanovic talade
              om 180 grader. Ni har ju svängt 360 grader. Snart vet ni väl knappt
              var ni hör hemma över huvud taget i politiken. Lite mer seriöst
              får det vara.
            </seg>
            <seg xml:id="i-537a066110cbaa1f-0">
              Poängen är att när vi nu tar ställning till den familjepolitiska
              reformen om att stimulera fler familjer att dela uttaget mer jämlikt,
              kommer Gunvor G Ericson tillsammans med Kalle Larsson, övriga
              vänsterpartister och övriga socialdemokrater att rösta nej till
              en konkret reform för att stimulera ett mer jämlikt uttag.
            </seg>
            <seg xml:id="i-0fd10d90ddedf24c-0">
              Varför röstar ni nej till en konkret och tydlig reform, Gunvor
              G Ericson?
            </seg>
          </u>
          <note type="speaker" xml:id="i-bd089061e079fcf9-0">
            Anf. 153 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-9dd7de9fd849e2a1-25">
            <seg xml:id="i-ceaa2f546e353bb1-0">
              Fru talman! Barntid är ett betydligt bättre förslag än vårdnadsbidrag,
              som egentligen handlar om en barnomsorgspeng eftersom man kan
              använda vårdnadsbidraget till att betala en barnflicka samtidigt
              som man jobbar.
            </seg>
            <seg xml:id="i-63bbe3a86953142c-0">
              Tobias Krantz svarade inte på min fråga om vilken analys Folkpartiet
              gör av det som han faktiskt beskrev förut, nämligen det ojämställda
              samhälle vi har. Finns det en könsmaktsordning i samhället och
              strukturer som gör att kvinnor och män har ojämställda löner?
            </seg>
            <seg xml:id="i-6d19a4ef14838c85-0">
              Jag tycker att det var väldigt bra att Folkpartiets tidigare
              ledare Bengt Westerberg drev på i jämställdhetsfrågorna. Men jag
              ser inte det på samma sätt i dag.
            </seg>
            <seg xml:id="i-5862d12dc30fcaba-0">
              Pappamånaden var bra. Den är faktiskt det som hittills har gjort
              att fler män tar ut föräldraledighet. Det har inte hjälpt att
              man ökade ersättningsnivån. Det har snarare varit fler kvinnor
              med höga löner som har tagit ut föräldraledighet än pappor.
            </seg>
            <seg xml:id="i-fbf6a3a46ed3c7c7-0">
              Om man nu vill ha ett förslag som gör att fler män tar ut föräldraledighet
              för att främja de ojämställda strukturerna kanske man i stället
              borde välja att strida för ytterligare en pappamånad.
            </seg>
            <seg xml:id="i-454f812bd6c777c5-0">
              Jag skulle vilja ha svar på frågorna: Vilken analys gör Folkpartiet
              av den ojämställdhet som finns i samhället? Delar Tobias Krantz
              synen att det finns en könsmaktsordning i samhället?
            </seg>
          </u>
          <note type="speaker" xml:id="i-b843ff89dc67f37d-0">
            Anf. 154 TOBIAS KRANTZ (fp) replik:
          </note>
          <u who="unknown" xml:id="i-c955bd20468683ab-8">
            <seg xml:id="i-b7396c33d23756b2-0">
              Fru talman! Det torde väl framgå med all önskvärd tydlighet att
              jag anser att det finns mönster och strukturer i samhället som
              missgynnar kvinnor. Så är det. Det försökte jag förklara väldigt
              tydligt. Vi har exempelvis strukturer i samhället som med understöd
              av bland annat Gunvor G Ericsons parti säger att kvinnor helst
              inte ska få tjäna pengar på samma sätt som män. Varför har det
              annars varit så att man i de sektorer i samhället där framför
              allt kvinnor jobbar i stort sett bara har en arbetsgivare att
              välja? Varför har man där monopol? Varför är det till exempel
              fult att tjäna pengar på att se till att människor blir friska,
              medan det är helt okej att få tjäna pengar i manligt dominerade
              yrken? Det är klart att detta är ett uttryck för mönster och strukturer
              som vi måste motverka. Det håller jag helt med om. Jag är glad
              om Gunvor G Ericson kan följa med på mitt korståg mot dessa strukturer.
            </seg>
            <seg xml:id="i-625904fd885f1140-0">
              Det intressanta är att vi nu står här och i morgon ska fatta
              beslut om en jämställdhetsbonus. Då säger Miljöpartiet: Vi vill
              slå vakt om jämställdheten och öka jämlikheten i uttaget av föräldraledigheten.
              Men det finns ju en konkret möjlighet här. Ni hade kunnat säga:
              Okej, vi accepterar jämställdhetsbonusen, men vi har också ett
              annat förslag som vi vill genomföra vid sidan av jämställdhetsbonusen.
              Men ni säger ju bara blankt nej.
            </seg>
            <seg xml:id="i-2168dddf0459a192-0">
              Ert alternativ till alla de föräldrar som nu förväntar sig att
              man ska kunna få de här pengarna och underlätta möjligheterna
              till ett mer jämlikt uttag är: Ni får inte de här pengarna. Vi
              tycker att det går tillräckligt bra med jämställdhetsarbetet som
              det gör i dag. Det är ju det konkreta utfallet av det sätt som
              ni tänker att era ledamöter ska rösta i morgon. Jag tänker rösta
              för jämställdhetsbonusen, och ni tänker rösta nej. Det gör skillnad
              i människors vardag, Gunvor G Ericson.
            </seg>
          </u>
          <note type="speaker" xml:id="i-84de1cbee122357f-0">
            Anf. 155 EVA JOHNSSON (kd):
          </note>
          <u who="eva_johnsson_c6ce6f" xml:id="i-4b6db6817d807801-5">
            <seg xml:id="i-28cf32f79bf7e871-0">
              Fru talman! Jag tänkte göra något så radikalt som att återvända
              till den proposition som nu står på dagordningen, nämligen Jämställdhetsbonus
              familjepolitisk reform, och lämna vårdnadsbidraget bakom mig för
              den här gången. Det blir spännande att se om vi även under nästa
              betänkande, Åtgärder mot missbruk av tillfällig föräldrapenning
              , ska diskutera vårdnadsbidraget en gång till. Det kanske vi ska.
              Det får vi se.
            </seg>
            <seg xml:id="i-38e24f7c1533704e-0">
              Fru talman! Det här betänkandet behandlar det andra benet av
              regeringens familjepolitiska program. Det är ett betänkande som
              har mötts med spridda applåder från den politiska oppositionen.
              Det är alltså ytterligare ett ben i det paket som vi har presenterat.
              Alliansregeringen har genom det här förslaget ytterligare breddat
              och förnyat en familjepolitik vars inriktning handlar om att stödja
              många olika typer av val och livssituationer hos den svenska barnfamiljen,
              och inte styra. Syftet är naturligtvis att förbättra förutsättningarna
              för jämställdhet vad gäller såväl föräldraledighet som deltagande
              i arbetslivet.
            </seg>
            <seg xml:id="i-d99e8433622db3ea-0">
              Ojämlikheten på arbetsmarknaden och det skeva uttaget av föräldraförsäkringen
              avspeglas även i löneskillnader mellan kvinnor och män, som vi
              tidigare har hört i debatten. År 2006 uppgick kvinnors lön i genomsnitt
              till 84 procent av männens lön, vilket var samma kvot som 1992.
              Det var alltså en oförändrad utveckling och en bestående ojämlik
              situation. Om hänsyn även tas till ålder, utbildning, arbetstid
              och sektor uppgår kvinnors lön fortfarande endast till 92 procent
              av mäns lön, detta trots en ganska yvig och högljudd politisk
              retorik. Trots denna består skillnaderna. Inget har egentligen
              hänt.
            </seg>
            <seg xml:id="i-b9f2061625247aba-0">
              Vi kristdemokrater är tydliga med att vi vill förbättra förutsättningarna
              för både mäns och kvinnors deltagande, för ett aktivt och jämlikt
              föräldraskap. Det är viktigt, som också tidigare har sagts, för
              såväl män och kvinnor som barn. Det är viktigt att förutsättningar
              och valmöjligheter ska vara många. Det skapar betydligt större
              möjligheter för föräldrar att fatta kloka och välavvägda beslut
              beträffande den egna livssituationen. Det handlar om val som berör
              barnomsorg, arbetstider, föräldraförsäkring och hur uppdelningen
              mellan föräldrarna ska ske. För oss är det mycket viktigt att
              beslut som fattas ska vara just stödjande, inte styrande. Det
              handlar i sin tur naturligtvis om att vi lever i en fast förvissning
              om att småbarnsföräldrar, precis som andra vuxna människor, är
              fullt kapabla att fatta kloka, mycket välavvägda beslut.
            </seg>
            <seg xml:id="i-ffa2c49a0b3e7fb1-0">
              Fru talman! Efter en genomgång av remissinstansernas sypunkter
              kan man konstatera att de flesta instanser ställer sig positiva
              till förslagets inriktning. Bland de synpunkter som har inkommit
              har det framför allt framförts kritik mot att förslaget är krångligt
              och svårt att förstå. Det håller jag med om. Jag har förståelse
              för den kritiken men kan samtidigt konstatera att bonusen, i det
              sammanhanget, har gott sällskap av otaliga andra regler inom skattesystemet.
              En revolutionerande och genomgripande förändring av hela skattesystemet
              skulle naturligtvis vara välkommen, men i väntan på det inför
              vi jämställdhetsbonusen så länge.
            </seg>
            <seg xml:id="i-1bacead8f8c7fe73-0">
              En annan synpunkt som har framförts handlar om att föräldrarna
              skulle behöva vänta alltför länge på att få del av bonusen, som
              vi också har hört tidigare, eftersom det kommer att bokföras på
              skattekontot. Men genom en enkel begäran om skattejämkning hos
              Skatteverket kan den berörda föräldern få del av bonusen direkt
              och varje månad. En skattejämkning kan alltså lösa det problemet,
              och jag tror att Skatteverkets välutbildade personal kommer att
              upplysa de föräldrar som är intresserade av det här uttaget. Att
              bonusen också kan utnyttjas av föräldrar som har separerat och
              har gemensam vårdnad är viktigt att påpeka. De allra flesta föräldrar
              har också gemensam vårdnad om barnen. Det har inte precis framkommit
              så där väldigt tydligt i debatten.
            </seg>
            <seg xml:id="i-ca846adf96afaa3d-0">
              Sedan fick vi inledningsvis höra av Socialdemokraternas företrädare
              att jämställdhetsbonusen innebär en 180-gradig svängning av vår
              politik. Eftersom vi tidigare har fått höra att vårdnadsbidraget
              är en av de största katastrofer som har drabbat svenskt samhällsliv
              insåg jag då att en 180-gradig svängning borde innebära att jämställdhetsbonusen
              måste vara något av det mest briljanta som i alla fall den här
              regeringen har kommit på. Så jag förväntar mig att vi i morgon,
              när vi ska rösta om den, kommer att få ett rungande bifall från
              hela den socialdemokratiska bänken. Jag avvaktar med spänning
              och kommer att se hur det blir.
            </seg>
            <seg xml:id="i-a5c7f70d44b82c87-0">
              Kvotering har det också pratats om. Kvotering är inget alternativ.
              Kvotering är inte bra. Kvotering handlar om hela handens politik.
              Vi tror på valfrihet och beslut hos dem som det gäller; ett knippe
              valmöjligheter och föräldrarna väljer. Det kan ju också vara viktigt
              att poängtera att för den absoluta majoriteten av småbarnspappor
              kommer bonusen att kompensera det inkomstbortfall som kan uppstå
              i samband med uttag av föräldrapenningdagarna. Det kompenseras
              fullt ut.
            </seg>
            <seg xml:id="i-1fe436fe46fd13d1-0">
              Fru talman! Alliansregeringen visar med förslaget om jämställdhetsbonus
              att jämställdhetsfrågorna har hög prioritet. Till skillnad från
              våra företrädare har vi emellertid, även på det här området, inte
              bara ord utan också verkstad. Att kombinera politisk retorik med
              efterföljande beslut med målet att valmöjligheterna ska vara många
              och att besluten ska överlåtas till köksborden är allianspolitik
              i praktiken.
            </seg>
          </u>
          <note xml:id="i-78321471a79f1332-0">
            Jag yrkar bifall till förslaget i betänkandet och avslag på motionerna.
          </note>
          <note xml:id="i-58bd40d6f80cff42-0">
            I detta anförande instämde Lars-Arne Staxäng (m), Solveig Zander
            (c) samt Ulf Nilsson och Tobias Krantz (båda fp).
          </note>
          <note xml:id="i-7fbb759ab66be6aa-2">
            Överläggningen var härmed avslutad.
          </note>
          <note xml:id="i-ef951fa067be6e07-0">
            16 § Åtgärder mot missbruk av tillfällig föräldrapenning
          </note>
          <note xml:id="i-cf3f8d550bffab76-5">
            Föredrogs
          </note>
          <note type="speaker" xml:id="i-e220ba9362c38ffa-0">
            Anf. 156 JASENKO OMANOVIC (s):
          </note>
          <u who="unknown" xml:id="i-c955bd20468683ab-9">
            <seg xml:id="i-3ffcbaea7daf6400-0">
              Fru talman! I dag ska vi som sista ärende behandla utskottets
              betänkande Åtgärder mot missbruk av tillfällig föräldrapenning
              . Det gäller alltså de så kallade VAB-dagarna. Jag vill börja
              med att säga att allmänna försäkringar är en av de viktigaste
              delarna av vår välfärd. Lite förenklat kan man säga så här: Alla
              ska bidra till försäkringen efter förmåga och alla ska få del
              av försäkringen efter behov. För att vi ska kunna behålla legitimiteten
              i en sådan försäkring måste vi motverka fusket i försäkringen.
              Men detta kräver en balans mellan åtgärder. Det gäller att få
              bort fusket från försäkringen samtidigt som den försäkrade ska
              kunna känna trygghet i försäkringen.
            </seg>
            <seg xml:id="i-5aac17ffb54e98cd-0">
              Nu är den borgerliga alliansen de som rubbar balansen och skapar
              en politik där förskolepersonalen ska jobba som underrättelsetjänst
              åt staten.
            </seg>
            <seg xml:id="i-91cd10e5669a9a8d-0">
              Regeringens egentliga syfte är att ifrågasätta den allmänna försäkringen.
              Om försäkrade känner mindre trygghet i försäkringen och låter
              bli att nyttja den, vilket är syftet med det som alliansen föreslår
              nu, kan man lättare ifrågasätta den allmänna försäkringen.
            </seg>
            <seg xml:id="i-9bd6a5713557548c-0">
              I den studie som regeringen har beställt med en helt ny undersökningsmodell
              som IFAU, Institutet för arbetsmarknadspolitisk utvärdering, har
              gjort är siffrorna och resultatet missvisande. Det påstår professor
              Sten Johansson vid Institutet för social forskning. Om man tittar
              lite närmare på det här kan man nästan instämma i hans påstående.
              I det brev som skickades till föräldrar gör man bland annat påståendet
              nästan som ett hot att man ska polisanmäla och att böter och fängelse
              följer för den som gör misstag.
            </seg>
            <seg xml:id="i-dff286a0ad664198-0">
              Man ställer sig en fråga. IFAU säger: Enkelt uttryckt kan sedan
              den eventuella nedgången i utnyttjande, som brevet orsakar, tolkas
              som överutnyttjande. Det är alltså en skillnad mellan det tidigare
              utnyttjandet och utnyttjandet efter brevet, och den kan tolkas
              som överutnyttjande, menar man. Då kommer man till slutsatsen
              att 22 procent har fuskat.
            </seg>
            <seg xml:id="i-0ae737e6e54ef45f-0">
              Om det kommer ett sådant här brev tror jag att det finns en hel
              del föräldrar som, vilket också professor Sten Johansson påstår,
              hittar andra vägar att lösa problemet. Det kan till exempel vara
              att ta ut komptid, att vända sig till mor- och farföräldrar eller
              en helt annan lösning.
            </seg>
            <seg xml:id="i-d104317ccab5c7b5-0">
              Men det som är intressant är den egentliga kärnfrågan: Vad är
              VAB, eller tillfällig föräldrapenning? Varför har man rätt till
              den? Och vem ska egentligen kontrollera den? Då kommer vi till
              kärnfrågan och frågar oss: Varför får föräldrar VAB-ersättning?
              Hur blir de berättigade till det? Förutsättningen är förstås att
              barnet är sjukt och att föräldrarna har ett inkomstbortfall när
              de är hemma och vårdar sina barn. Det är alltså inte förskolan
              eller skolan som får inkomstbortfallet. Det är inte heller förskolan
              eller skolan som betalar ut VAB-ersättningen. Personalen på skolan
              och förskolan har helt annan kompetens än att bedöma det här.
            </seg>
            <seg xml:id="i-66617c86931d1b18-0">
              Jag måste vända mig till alliansföreträdarna och borgarna och
              ställa en fråga: Om vi ska börja tänka lite logiskt vem är det
              som drabbas förutom föräldrarna som har inkomstbortfall? Rätt
              svar är arbetsgivarna. Föräldrarna är ju frånvarande från jobbet.
              Om ni vill ha den granskningen borde det vara logiskt att arbetsgivarna
              intygar att föräldrarna inte har varit på arbetet och därmed är
              berättigade till tillfällig föräldraförsäkring.
            </seg>
            <seg xml:id="i-36e07928977a1295-0">
              Försäkringskassan har 600 blanketter. Om man tittar just på den
              här blanketten ser man en rubrik där man ska ange hos vilken arbetsgivare
              man är anställd och vilken årsinkomst man har. Man kan se att
              detta redan finns på blanketten och inom den befintliga strukturen
              hos Försäkringskassan, i de 600 blanketter som finns. Där finns
              alltså möjligheten att ange detta som varje förälder ska ange
              var man jobbar och hur mycket man tjänar.
            </seg>
            <seg xml:id="i-f2c3884e54fc32d9-0">
              Då blir frågan: Varför inte använda den befintliga lösningen
              och stärka de stickprovskontroller som man gör redan i dag? Varför
              gör man inte så i stället för att angripa alla föräldrar och ta
              tid ifrån skolan och förskolan? Man tar ju tid från den pedagogiska
              verksamheten för att syssla med underrättelsetjänst. Varför välja
              denna väg? Varför inte gå på det som redan finns?
            </seg>
            <seg xml:id="i-887729c063080352-0">
              Det blir inte bara konsekvenser för förskolan och skolan, där
              man tar resurser från barnen för att jobba med underrättelsetjänst.
              Det blir även konsekvenser för Försäkringskassan, som har ett
              fantastiskt system i dag. Man kan ringa, man kan sms:a och man
              kan gå in på Internet och anmäla VAB-dagar. Nu kommer man att
              gå 20 år bakåt i tiden och får fylla i alla blanketter för hand.
            </seg>
            <seg xml:id="i-6288fe40315ecde5-0">
              Fru talman! Jag hörde på nyheterna häromdagen att det är lätt
              att tvätta pengar i Sverige. Det var en rubrik på nyheterna som
              sade att man bedömer att Sverige är det enklaste landet i hela
              Europa att tvätta pengar i. Jag vet inte hur mycket som verkligen
              är bekräftat i den nyheten, men det var i Rapport den berättades.
            </seg>
            <seg xml:id="i-8fb1754c71a87f17-0">
              Jag undrar varför man ska jobba så hårt med samtliga föräldrar.
              Det gäller de föräldrar som har ont i magen när de går till jobbet
              när barnet är sjukt. Man ringer från förskolan klockan ett och
              säger: Nu har lillen fått ont i magen och kräks. Kom och hämta
              honom! Varför ska man bestraffa alla dessa föräldrar samtidigt
              som det tydligen går att bara öppna ett konto och tvätta svarta
              pengar i det här landet?
            </seg>
            <seg xml:id="i-12f14f5b020dffcc-0">
              Jag tycker att det redan finns befintliga system som man gott
              och väl kan använda. Förstärk dem, och förstärk stickprovskontrollerna!
              Det finns redan arbetsgivare angivna som man kan kontrollera med
              i stället. Därför yrkar vi socialdemokrater avslag på förslaget
              i betänkandet, och jag yrkar bifall till reservation nr 1.
            </seg>
          </u>
          <note xml:id="i-ecfe859f831cf05c-0">
            I detta anförande instämde Matilda Ernkrans, Kurt Kvarnström,
            Veronica Palm och Göte Wahlström (alla s).
          </note>
          <note type="speaker" xml:id="i-1c0fb213b7880a0d-0">
            Anf. 157 KALLE LARSSON (v):
          </note>
          <u who="kalle_larsson_af99a5" xml:id="i-1def852fd15d5095-13">
            <seg xml:id="i-e7326233eddb33e6-0">
              Fru talman! Den generella välfärdens grundläggande principer
              skatt efter bärkraft, inkomstbortfallsprincipen i försäkringssystemen
              och arbetslinjen har visat sig vara ett robust system som har
              skapat allianser mellan arbetarklassen och breda lager av mellanskikt
              av även högavlönade tjänstemän. Det har gjort att det har varit
              svårt för den här borgerliga regeringen, och också vid tidigare
              försök som har gjorts, att bryta ned detta även om man har gjort
              sina idoga försök.
            </seg>
            <seg xml:id="i-82722d35ff5fe045-0">
              Man har sänkt skatten. Man har inte skrivit upp taken i försäkringssystemen
              i den takt som inflationen borde ha inneburit. Ibland har man
              rentav sänkt tak. Man har dessutom inlett ett slags kampanj som
              försöker göra gällande att det pågår ett enormt fuskande i våra
              försäkringssystem. Det är en kampanj som stöds av ganska lite
              fakta. Siffrorna är kraftigt uppblåsta. Logiken i argumentationen
              bygger på något vis på denna grundläggande tanke: Ifrågasätter
              du vårt ifrågasättande av fusket är du nog egentligen för att
              man fuskar.
            </seg>
            <seg xml:id="i-e6ab23d32967b098-0">
              Men vi tar oss faktiskt rätten att ifrågasätta ert ifrågasättande
              av fusket därför att ni inte har särskilt mycket fakta som stöder
              er sak.
            </seg>
            <seg xml:id="i-28f26a07ac1b7425-0">
              Låt oss se på det förslag vi i dag diskuterar, VAB-dagarna. Här
              stöder sig regeringen på en proposition, och majoriteten här i
              kammaren också eftersom det inte finns några avståndstaganden
              från den propositionen tvärtom i det här betänkandet, där man
              använder siffror som låter göra gällande att 22 ½ procent av uttaget
              av VAB-dagar skulle vara felaktiga utbetalningar. Nästan en fjärdedel
              av VAB-dagarna skulle vara felaktigt uttagna dagar.
            </seg>
            <seg xml:id="i-5ac116a0c17d2e13-0">
              Men när Försäkringskassan nu tittar närmare på de siffrorna visar
              det sig att det möjligen kan röra sig som 34 procent. Det ska
              bli intressant att ta del av den förklaring som alliansens företrädare
              har till den enorma diskrepans som finns mellan de siffror man
              stöder sig på i propositionen, och ger stöd i betänkandet, och
              de siffror som nu kommer fram när Försäkringskassan tittar närmare
              på dessa siffror. Faktum är att det är så lite som ungefär 1 procent
              av det sammantagna uttaget i summa räknat av VAB-dagarna som enligt
              Försäkringskassans siffror kan hänföras till rent fusk där det
              handlar om brottsligt missbruk av medlen. I flera andra sammanhang
              handlar det snarare om att man har gjort fel och gör rättelser.
            </seg>
            <seg xml:id="i-bdc9deec0a9619e9-0">
              När tidningen Riksdag &amp; Departement sätter rubriken Regeringen
              överskattar fusket med VAB-dagar i nr 8 av tidningen från 2008
              hade man lika gärna kunnat skriva: Regeringen överdriver fusket
              med VAB-dagar. Det är nog i ganska stor utsträckning politiskt
              motiverat. Kan man få fram en stämning i samhället där det känns
              och upplevs av många som om det här pågår ett enormt fusk med
              våra gemensamma resurser får man förstås också en känsla av att
              här finns det någon annan som utnyttjar de pengar som jag har
              varit med om att betala in. Det är lite grann som i Robin Hood
              där man säger att de smiter med allt vårt guld, om den repliken
              är bekant.
            </seg>
            <seg xml:id="i-d89809a645d162de-0">
              Alla moraliskt rimliga människor reagerar på detta och ger stöd
              till åtgärder som ska komma till rätta med det här fusket. Men
              de här åtgärderna står inte alls i proportion till problemets
              omfattning. Det som föreslås här är snarare tvärtom ett förslag
              som kommer att öka byråkratin. Det kanske till och med kostar
              mer pengar för Försäkringskassans del än de pengar man eventuellt
              förväntas spara på att förhindra missbruk och oegentligheter.
            </seg>
            <seg xml:id="i-428d8d4a98db4fa4-0">
              Man gör dessutom föräldrar till personer som måste inhämta ett
              intyg, barnen till budbärare och dem som arbetar på skolor, förskolor
              och fritidshem till något slags angivare i ett system som syftar
              till vad då? Syftar det till att komma till rätta med missbruket,
              som i det här sammanhanget är marginellt såvitt man kan bedöma?
              Nej, egentligen inte, utan troligen snarare till att fortsätta
              att hetsa gentemot människor som använder sig av de försäkringssystem
              de faktiskt har rätt till.
            </seg>
            <seg xml:id="i-808791c798d2973a-0">
              Man kan också notera att det här förslaget, om man nu använder
              något slags finansieringsprincip som borgerliga ledamöter och
              andra brukar uppfatta som viktigt, borde innebära att man ger
              ansenligt mer resurser till landets fritidshem, förskolor och
              skolor. Det kommer att ta en hel del tid i anspråk att fylla i
              de blanketter som behövs för att ge föräldrarna rätt till uttag
              av VAB-dagarna.
            </seg>
            <seg xml:id="i-1b8df7dcad3e890f-0">
              Fru talman! Sammantaget kan man enkelt konstatera att också det
              här är ett förslag som är helt oproportionerligt i förhållande
              till de problem som man påstår sig vilja göra någonting åt. Det
              är snarare ytterligare ett exempel på ett sätt att försöka underminera
              och undergräva den generella välfärdens grundläggande principer.
            </seg>
          </u>
          <note xml:id="i-8a5652c597be4bdd-0">
            Fru talman! Därför är det självklart för mig att yrka bifall
            till reservation nr 1.
          </note>
          <note type="speaker" xml:id="i-c5338124761fe630-0">
            Anf. 158 GUNVOR G ERICSON (mp):
          </note>
          <u who="jan_ericson_aca06f" xml:id="i-9dd7de9fd849e2a1-26">
            <seg xml:id="i-77cab561d80cdf2a-0">
              Fru talman! Jag har varit med här kammaren ända sedan kl. 12
              i de debatter som socialförsäkringsutskottet har haft. Det har
              varit intressanta debatter, och snart är det slut för i dag. Men
              vi ska prata färdigt om den här frågan först, det vill säga åtgärder
              mot missbruk av tillfällig föräldrapenning.
            </seg>
            <seg xml:id="i-21b9128320410147-0">
              Det har varit en stor debatt kring det misstänkta fusket. Föräldrar
              misstänks begära ersättning för vård av sjukt barn trots att barnet
              samtidigt varit i förskolan. Men hur är det egentligen? Olika
              summor för vad det här fuskandet kostar har florerat, och upprörda
              röster har med rätta höjts över detta beteende.
            </seg>
            <seg xml:id="i-be155974d98b2956-0">
              Nu har regeringen lagt fram ett förslag som flera remissinstanser
              är kritiska till utifrån olika perspektiv. Försäkringskassan,
              Delegationen för åtgärder mot felaktiga utbetalningar och Lärarförbundet
              menar att kontrollen bör ske via arbetsgivaren i stället för via
              förskolorna eller skolorna. Andra remissinstanser lyfter fram
              frågan om sekretess och den personliga integriteten som problem
              som återstår att lösa och som borde ha varit klargjorda innan
              propositionen lämnats. Andra pekar på problemet att administrationen
              kommer att öka.
            </seg>
            <seg xml:id="i-a15058ad6f4555c4-0">
              Viktigt att notera i sammanhanget är också att inte alla felaktiga
              utbetalningar handlar om fusk, utan det handlar även om föräldrar
              som fyllt i blanketterna fel eller handläggare som har gjort misstag.
              Det är inte alltid medvetet fusk.
            </seg>
            <seg xml:id="i-1ec4ac49278df0a6-0">
              Miljöpartiet menar självfallet att det inte är acceptabelt med
              fusk och oriktigt och oärligt uppgiftslämnade, men att införa
              kontroller på förskolorna och skolorna är en förhastad åtgärd.
            </seg>
            <seg xml:id="i-d9659d745e294f51-0">
              Problemet med det så kallade fuskandet med tillfällig föräldrapenning
              löser man inte på ett bra sätt genom att kräva intyg från förskola
              eller skola för att kontrollera föräldrarnas uttag av tillfällig
              föräldrapenning. Det är inte klarlagt hur stort det så kallade
              fusket verkligen är vad gäller tillfällig föräldrapenning då de
              olika kostnaderna är svåra att jämföra med varandra. Det bör sedan
              ställas mot vad administrationen för att kontrollera det här kan
              kosta.
            </seg>
            <seg xml:id="i-b21852781400d8a0-0">
              Försäkringskassan lämnade i november 2006, på uppdrag av regeringen,
              förslag på två modeller. Den ena modellen innebar att en förälder
              åläggs att i samband med sin ansökan om tillfällig föräldrapenning
              själv styrka sin frånvaro på jobbet och barnens frånvaro från
              förskolan eller skolan. Den andra modellen innebar att arbetsgivare
              åläggs en skyldighet att rapportera den anställdes frånvaro till
              Försäkringskassan. Försäkringskassan ska därmed också kontrollera
              att barnet varit frånvarande från förskolan eller skolan.
            </seg>
            <seg xml:id="i-ab18ce7473f21c15-0">
              Miljöpartiet saknar ett barnperspektiv i den här propositionen.
              Det är något som vi har pratat om så mycket under den här eftermiddagen
              och kvällen. Vi ser att det finns en klar risk att relationen
              mellan personal och föräldrar kan bli lidande. Det är en relation
              som bygger på tilltro och förtroende. Ponera att en förälder fuskar
              med VAB-dagarna och att förskolan vägrar att lämna intyg. Risken
              finns att det kommer att påverka relationen dels mellan föräldern
              och förskolan, dels mellan barnet och förskolan negativt.
            </seg>
            <seg xml:id="i-9e8e26c8c1b5e1d5-0">
              Om de vuxna väljer att begå olagliga och omoraliska handlingar
              bör detta, menar vi, inte påverka barnen och deras värld. Vi menar
              att kontrollen av de vuxna bör skötas av Försäkringskassan och
              arbetsgivaren utan att blanda in barnen och deras verksamhet.
            </seg>
            <seg xml:id="i-8bd08072c8df6fe3-0">
              Försäkringskassan lämnade så sent som i december 2007, på regeringens
              förfrågan, svar angående en promemoria, Uppdrag att föreslå åtgärder
              för att minska förekomsten av felaktiga utbetalningar och bidragsbrott
              . Där avstyrktes det förslag om intygsskyldighet för förskola
              eller skola som redovisades i promemorian. Anledningen till det
              är att Försäkringskassans underlag, erfarenheter och bedömningar
              pekar mot att förslaget skapar nästan lika stora ökningar av de
              administrativa kostnaderna som minskningar av försäkringsutgifterna.
            </seg>
            <seg xml:id="i-f77689d686f04abf-0">
              I remissvaret skriver Försäkringskassan att de återigen vill
              föra fram att regeringen bör pröva möjligheten till obligatorisk
              arbetsgivaranmälan då detta bedöms vara en mer effektiv metod.
            </seg>
            <seg xml:id="i-5bef2e314dfaa5ec-0">
              Miljöpartiet menar att regeringens förslag angående åtgärder
              mot missbruk av tillfällig föräldrapenning är ett ofärdigt, ogenomtänkt
              förslag utan barnperspektiv. Jag yrkar bifall till reservation
              1.
            </seg>
          </u>
          <note type="speaker" xml:id="i-29aaeb39fb9d2844-0">
            Anf. 159 MARIANNE WATZ (m):
          </note>
          <u who="unknown" xml:id="i-c955bd20468683ab-10">
            <seg xml:id="i-4b633d42c7031805-0">
              Fru talman! Det betänkande som vi nu debatterar, Åtgärder mot
              missbruk av tillfällig föräldrapenning , mynnar ut i ett förslag
              som är så naturligt och så i överensstämmelse med hur vårt samhälle
              fungerar i vardagen att många säkert frågar sig: Varför först
              nu? Varför har det inte varit så här tidigare?
            </seg>
            <seg xml:id="i-c4ddcc3145cf65d8-0">
              Förslaget innebär att den som vill ha ut en ersättning ska kunna
              visa upp ett underlag. Det är ett ungefär lika revolutionerande
              förslag som att säga att du måste visa upp ett pantkvitto i kassan
              om du vill ha ut pengar för inlämnade tomglas, och lika självklart.
              Ändå avslås förslaget av Miljöpartiet, Socialdemokraterna och
              Vänstern.
            </seg>
            <seg xml:id="i-059891b835993eb2-0">
              En förälder ska för rätt till tillfällig föräldrapenning kunna
              styrka barnets frånvaro från förskola, familjedaghem, fritidshem
              eller skola. Dessa har i sin tur skyldighet att utfärda intyg
              om barnets frånvaro om föräldern begär det.
            </seg>
            <seg xml:id="i-d5a97d3dd3ba40ca-0">
              Fru talman! Detta är regeringens förslag. Ett underlag i form
              av ett enkelt intyg ska komplettera den anmälan som föräldern
              själv gör till Försäkringskassan. Detta är ett intyg som kräver
              en minimal administration av förskolepersonalen, som endast ska
              underteckna ett papper, intyget, på förälderns begäran. Det är
              alltså varken fråga om att ta pedagogisk tid från förskolan, som
              vi har fått höra här, eller att låta personalen jobba som underrättelsetjänst
              eller kontrollanter. Föräldern begär intyget därför att barnet
              har varit frånvarande, och förskolan kollar i sitt register, sin
              lista eller vad de har, ser att det stämmer och skriver under.
            </seg>
            <seg xml:id="i-daa682f10b03fd0b-0">
              Försäkringskassan, socialtjänsten och arbetslöshetskassorna betalar
              tillsammans ut närmare 500 miljarder kronor i ersättningar och
              bidrag varje år. Det motsvarar drygt en sjättedel av Sveriges
              bnp. Legitimiteten i de olika välfärdssystemen är beroende av
              att rätt förmån går till rätt individ vid rätt tidpunkt. Misstankar
              om fusk undergräver tilltron och viljan att betala.
            </seg>
            <seg xml:id="i-c56d5d36373c4f8c-0">
              Försäkringskassan har under de senaste åren på olika sätt kontrollerat
              ärenden med tillfällig föräldrapenning. Kontrollerna har entydigt
              visat att det i ett stort antal ärenden har lämnats felaktiga
              uppgifter som resulterat i för mycket utbetald ersättning. Undersökningar
              mellan åren 2002 och 2005 visar att den vanligaste orsaken till
              att en felaktig utbetalning gjorts är att föräldern förvärvsarbetat
              och samtidigt uppgivit sig vara hemma för vård av sjukt barn.
            </seg>
            <seg xml:id="i-8bbd5d494dddd62d-0">
              I studierna uppskattas att mellan 6 och 10 procent av alla utbetalda
              kronor härrör från bidragsfusk.
            </seg>
            <seg xml:id="i-35a14a5dc86e7fab-0">
              Våren 2006 genomförde Institutet för arbetsmarknadspolitisk utvärdering
              i samarbete med Försäkringskassan en undersökning. Rapporten visar
              att missbruk är vanligare än Försäkringskassan tidigare funnit.
              Studien uppskattar bidragsfusket till 22,5 procent, och det är
              det som har kommenterats tidigare här i dag. I studien används
              nämligen en ny metod som kan ge en mer tillförlitlig skattning,
              och de kontroller som samtidigt genomförts har varit mer ambitiösa
              och mer omfattande än tidigare. De har alltså kombinerats.
            </seg>
            <seg xml:id="i-e472d397b893af84-0">
              Men 5 procent, 10 procent eller 20 procent spelar ingen roll.
              Fusk är fusk. Skattepengar som går till fel person kan ge denna
              person 741 kronor per dag, vilket är den genomsnittliga ersättningen
              för tillfällig föräldrapenning. Det tror jag att ingen skattebetalare
              ställer upp på.
            </seg>
            <seg xml:id="i-086492500c6dca7d-0">
              I juni 2006 gav den förra regeringen Försäkringskassan i uppdrag
              att utreda och föreslå olika åtgärder mot missbruket. I november
              2006 överlämnade Försäkringskassan rapporten till den nytillträdda
              alliansregeringen. Man redovisar där två olika intygsmodeller
              som syftar till att minska risken för missbruk.
            </seg>
            <seg xml:id="i-5f9f9db1e5003617-0">
              Det är märkligt och svårförståeligt att Socialdemokraterna, som
              ju beställt utredningen, inte tar fasta på något i Försäkringskassans
              förslag utan bara vill köra på med ytterligare stickprovskontroller,
              som det redan gjorts så många av under årens lopp och som alla
              visat på fusk och överutnyttjande.
            </seg>
            <seg xml:id="i-2da566ac60af3873-0">
              Socialdemokraterna vill dock som prevention mot fusk ge fortlöpande
              information om de principer som handlar om rätt, riktighet och
              individens skyldigheter.
            </seg>
            <seg xml:id="i-9e7e5e48f23f9604-0">
              Fru talman! Det är ju så att individens känsla för rätt, riktighet
              och skyldigheter lär vara klart utvecklad före den tidpunkt som
              Försäkringskassan kommer in i deras liv. Den utvecklingen har
              skett i samspel med föräldrar, skola och utbildning. Att ge information
              om vilka bestämmelser som gäller och hur man ska förfara är vi
              naturligtvis helt överens om är viktigt. Här har Försäkringskassan
              redan tagit fram en kommunikationsplan och arbetar med den.
            </seg>
            <seg xml:id="i-ea3565abbda623fc-0">
              Reglerna kring förmånen tillfällig föräldrapenning är dock mycket
              enkla och kan knappast missförstås av någon. Grundförutsättningen
              är att barnet är hemma från dagis och vårdnadshavaren borta från
              jobbet. Trots detta ser vi ett kontinuerligt missbruk och överutnyttjande.
              Det är därför nödvändigt att vidta åtgärder för att förhindra
              missbruket, och det var väl också därför den tidigare regeringen
              tillsatte den utredning som Försäkringskassan nu har gjort.
            </seg>
            <seg xml:id="i-64aaa0d36920b876-0">
              Bara några få procents bidragsfusk av de 3,5 miljarder som årligen
              betalas ut i tillfällig föräldrapenning blir stora summor som
              adderas under årens lopp.
            </seg>
            <seg xml:id="i-11197704aed9d975-0">
              De allra flesta medborgare missbrukar inte sina förmåner och
              rättigheter. De anser också att fusk och bidragsbrott ska beivras.
              Att låta en förälder styrka sin rätt till tillfällig föräldrapenning
              med ett enkelt intyg kommer att förstärka Försäkringskassans underlag
              för beslut och på så sätt minska missbruket av denna förmån.
            </seg>
          </u>
          <note xml:id="i-ce423e7380ed02a0-0">
            Fru talman! Jag yrkar bifall till förslaget i betänkandet och
            avslag på motionerna.
          </note>
          <note xml:id="i-01209b803cc797f3-1">
            I detta anförande instämde Lars-Arne Staxäng (m).
          </note>
          <note type="speaker" xml:id="i-f261ee8433dbaa18-0">
            Anf. 160 SOLVEIG ZANDER (c):
          </note>
          <u who="solveig_zander_510ef4" xml:id="i-4c3bb1415d470261-8">
            <seg xml:id="i-38bbc109e7792742-0">
              Fru talman! Det finns mycket att bemöta i det som oppositionen
              påstod, men med tanke på den sena timmen vill jag kort och gott
              yrka bifall till utskottets förslag i betänkandet och avslag på
              samtliga motioner.
            </seg>
          </u>
          <note type="speaker" xml:id="i-a25cdc0196a24a40-0">
            Anf. 161 ULF NILSSON (fp):
          </note>
          <u who="ulf_nilsson_15fa88" xml:id="i-d08ef753f3047e93-14">
            <seg xml:id="i-c9851f7036e8c444-0">
              Fru talman! Också jag tycker att det förslag som regeringen kommer
              med är väl avvägt och inte onödigt krångligt. Det innehåller rimliga
              åtgärder för att komma åt felaktiga utbetalningar.
            </seg>
            <seg xml:id="i-2f5496a5e565ef0b-0">
              Med tanke på den sena timmen nöjer även jag mig med att yrka
              bifall till utskottets förslag i betänkandet och avslag på samtliga
              motioner.
            </seg>
          </u>
          <note type="speaker" xml:id="i-1ca1e6fa3100e461-0">
            Anf. 162 EVA JOHNSSON (kd):
          </note>
          <u who="eva_johnsson_c6ce6f" xml:id="i-4b6db6817d807801-6">
            <seg xml:id="i-6163194e5647186f-0">
              Fru talman! Även jag tänker göra en humanitär insats i kammaren
              i kväll och komprimera mitt anförande till att yrka bifall till
              propositionen och avslag på samtliga motioner. Låt mig tillägga
              att det är en klok och väl genomtänkt proposition som vi i dess
              helhet inte behöver förtydliga ytterligare.
            </seg>
          </u>
          <note xml:id="i-7fbb759ab66be6aa-3">
            Överläggningen var härmed avslutad.
          </note>
          <note xml:id="i-7e02f06ab0078d2d-0">
            17 § Bordläggning
          </note>
          <note xml:id="i-3cc3299e7c1b2f69-0">
            Anmäldes och bordlades
          </note>
          <note xml:id="i-00756da964c8ce1f-0">
            18 § Anmälan om frågor för skriftliga svar
          </note>
          <note xml:id="i-04c53ff781ba3d28-0">
            Anmäldes att följande frågor för skriftliga svar framställts
          </note>
          <note xml:id="i-198e9317f1c4d77b-0">
            den 20 maj
          </note>
          <note xml:id="i-70dfbf05679dbc97-0">
            Thomas Bodström
          </note>
          <note xml:id="i-3949ddc00d090fa4-0">
            Fredrik Olovsson
          </note>
          <note xml:id="i-0c22bb598745f907-0">
            Frågorna redovisas i bilaga som fogats till riksdagens snabbprotokoll
            tisdagen den 3 juni.
          </note>
          <note xml:id="i-d804465c286cd4a6-0">
            19 § Kammaren åtskildes kl. 22.51.
          </note>
          <note xml:id="i-eef02ae55b835a18-0">
            Förhandlingarna leddes
          </note>
          <note xml:id="i-d75a821c55fcad9d-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
