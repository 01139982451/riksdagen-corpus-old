<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--62</head>
          <docDate when="2003-02-03">2003-02-03</docDate>
        </div>
      </front>
      <body>
        <div>
          <note xml:id="i-3310d05006c3f74e-0">
            ﻿
          </note>
          <note xml:id="i-fe76e3907a19b094-0">
            Riksdagens protokoll
          </note>
          <note xml:id="i-d7bf5e6c7104ef0c-0">
            2003/04:62
          </note>
          <note xml:id="i-78769509d98f33cd-0" type="date">
            Tisdagen den 3 februari
          </note>
          <note xml:id="i-f1db33c06aa2e8dd-0">
            Kl. 14:00 - 19:28
          </note>
          <note xml:id="i-06e5f38733408731-0">
            1 § Justering av protokoll
          </note>
          <note xml:id="i-161471dbaed8bf34-0">
            Justerades protokollen för den 27 och 28 januari.
          </note>
          <note xml:id="i-53ab503ce8f3a396-0">
            2 § Meddelande om frågestund
          </note>
          <note xml:id="i-4dba3e5135af62a4-0">
            Talmannen meddelade att vid frågestunden torsdagen den 5 februari
            kl. 14.00 skulle följande statsråd närvara:
          </note>
          <note xml:id="i-1aeb3cf8d3b15b46-0">
            Kulturminister Marita Ulvskog, utbildningsminister Thomas Östros,
            statsrådet Morgan Johansson, försvarsminister Leni Björklund och
            statsrådet Barbro Holmberg.
          </note>
          <note xml:id="i-cd14120c5e218b07-0">
            3 § Anmälan om fördröjt svar på interpellation
          </note>
          <note xml:id="i-cdca55eed1604f6b-0">
            Till riksdagen hade inkommit följande skrivelse:
          </note>
          <note xml:id="i-e08c7fe528957388-0">
            Interpellation 2003/04:232
          </note>
          <note xml:id="i-09a32e57fd432d66-0">
            Interpellation 2003/04:232 av Lars Leijonborg (fp) om Europeiska
            rådets planer på att slopa vapenembargot mot Kina
          </note>
          <note xml:id="i-db38a9970eb7f520-0">
            Interpellationen kommer att besvaras fredagen den 13 februari
            2004.
          </note>
          <note xml:id="i-ef885b1a7ed82bb0-0">
            Skälet till dröjsmålet är utlandsresor.
          </note>
          <note xml:id="i-102e1c1cbc4cb3e5-0">
            Laila Freivalds
          </note>
          <note xml:id="i-743208f6d24f0110-0">
            4 § Svar på interpellation 2003/04:216 om Vin &amp; Sprits marknadsföring
          </note>
          <note type="speaker" xml:id="i-bf105205f697cba1-0">
            Anf. 1 Näringsminister LEIF PAGROTSKY (s):
          </note>
          <u who="unknown" xml:id="i-7a03bc30aa962e28-0">
            <seg xml:id="i-6f65ef44c2688321-0">
              Herr talman! Tobias Billström har frågat mig om jag kan precisera
              mig exakt på vilket sätt som Vin &amp; Sprits marknadsföring och försäljning
              på avgörande punkter skiljer sig från samtliga övriga privata
              aktörers på marknaden. Vidare undrar interpellanten ifall jag
              kan omtala hur Vin &amp; Sprit garanterar att denna hållning genomsyrar
              hela marknadsförings- och försäljningsorganisationen.
            </seg>
            <seg xml:id="i-b827f519e8792ee0-0">
              Frågorna är ställda mot bakgrund av en debattartikel från förra
              året där jag pekar på vikten av att både regeringen och oppositionen
              inser hela vidden av att staten som Sveriges största företagsägare
              måste ta ett tydligt ägaransvar.
            </seg>
            <seg xml:id="i-3b54b1e7cd7dcded-0">
              I artikeln finns några exempel från bolagssfären med som illustrationer.
              I ett av exemplen framhålls det faktum att Vin &amp; Sprit visar ansvarstagande
              och återhållsamhet i sin marknadsföring. Exempelvis avstod Vin
              &amp; Sprit från att marknadsföra sina produkter i Sverige under den
              period förra året då det uppstod ett oklart rättsligt läge vad
              gäller alkoholreklamen efter att EU-domstolen hade kommit med
              ett utslag. Internationellt handlar det mycket om marknadsföringen
              av Absolut. Absolutkampanjerna bygger på en grafisk lek med form,
              symboler för städer och liknande. Detta ska jämföras med en del
              konkurrenters kampanjer som byggs upp kring exponering av attraktiva
              ungdomar och hälsa, spännande friska miljöer. Det bör dock i detta
              sammanhang nämnas att också Vin &amp; Sprits produkter i något enskilt
              fall förekommit i sådana kampanjer, då man har drabbats av att
              samarbetspartner brustit i efterlevnaden av bolagets regler.
            </seg>
            <seg xml:id="i-94d80844409e4486-0">
              Vin &amp; Sprit har, och ska behålla, en mycket hög etisk profil
              avseende marknadsföring och sponsring i jämförelse med de flesta
              av sina konkurrenter. Det är min övertygelse att vi som ägare
              har påverkat detta i positiv anda. Det var också min poäng med
              det lilla exemplet i debattartikeln.
            </seg>
            <seg xml:id="i-7e89ddde29a3f11d-0">
              Min avsikt var inte att kategoriskt utesluta att det finns andra
              bolag som agerar på ett ansvarsfullt sätt. Det finns det säkert,
              och det är naturligtvis bra.
            </seg>
            <seg xml:id="i-d8f1650f1c98e801-0">
              Vin &amp; Sprits styrelse och ledning arbetar långsiktigt och medvetet
              med de värderingar och etiska riktlinjer som styr bolagets marknadsföring
              och försäljning. Att Vin &amp; Sprit är anslutet till globalt ansvar
              är bland annat ett uttryck för detta arbete. Bolaget arbetar internt
              med regelbundna genomgångar och utbildningsseminarier i organisationen
              för att implementera de etiska regler som ska styra bolagets marknadsföring.
              Naturligtvis är detta inte en garanti för att misstag inte begås
              av medarbetare eller anlitade marknadsföringsbolag. Bolagets agerande
              genomsyras dock i allra högsta grad av en mycket ansvarstagande
              hållning.
            </seg>
          </u>
          <note type="speaker" xml:id="i-fa2b9096e3c3772c-0">
            Anf. 2 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-a6f6e43d8cb45259-0">
            <seg xml:id="i-80ef57456cac620e-0">
              Herr talman! Det är rätt fascinerande att den här debatten om
              näringsministerns uttalande äger rum två veckor efter det att
              åklagarmyndigheten valt att inleda en förundersökning av Vin &amp;
              Sprit just på grund av företagets inblandning i Systembolagets
              skandaler. Om något så bevisar väl detta med all önskad tydlighet
              att Vin &amp; Sprit inte är bättre eller mer ansvarstagande än något
              annat bolag på marknaden. Det betyder nödvändigtvis inte att det
              heller är sämre.
            </seg>
            <seg xml:id="i-729590fefe6f3bc2-0">
              Näringsministerns svar här i dag pekar också i den riktningen,
              och det föranleder ytterligare en fundering från min sida. Innebär
              detta att det finns ett alkoholpolitiskt uppdrag för Vin &amp; Sprit,
              näringsministern? Jag ställer det här som en direkt fråga i dag.
            </seg>
            <seg xml:id="i-f31310f44eb51342-0">
              Näringsministern skrev i sin artikel i Dagens Nyheter den 16
              december om Vin &amp; Sprit att dessutom tar bolaget ansvar för sin
              marknadsföring och sin försäljning på ett sätt som ingen privat
              aktör hade gjort. Det här är ett uttalande som förpliktigar. Det
              är specifikt till sin natur. Men om nu näringsministern upptäckt
              att orden på ett sätt som ingen privat är lite väl stora i sammanhanget
              har jag ingenting att invända.
            </seg>
            <seg xml:id="i-16b7f0daa4e29987-0">
              Jag skulle vilja ha svar på en mer specifik fråga. Näringsministern
              skriver i sitt svar till mig att kampanjerna för Absolut vodka
              bygger på en grafisk lek med städer och att det ska jämföras med
              en del konkurrenters kampanjer som byggs upp kring exponering
              av attraktiva ungdomar och hälsa.
            </seg>
            <seg xml:id="i-fbbccd32306a288b-0">
              Herr talman! Låt oss titta på en annons som jag visar upp och
              som förekom i den enormt populära amerikanska TV-serien Sex and
              the city, som har visats i mer än 30 länder, däribland Sverige.
              Hur rimmar den här produktplaceringen med näringsministerns svar
              i kammaren i dag om att det bara är de andra, de hemska bolagen,
              de som sysslar med oschysta marknadsföringsmetoder som använder
              unga attraktiva män i sina bästa år för att kränga alkohol?
            </seg>
            <seg xml:id="i-0dcdaf272f20894b-0">
              Det här är inte resultatet av någon brist i Vin &amp; Sprits efterlevnad
              av regler, som näringsministern talade om tidigare. Vin &amp; Sprit
              har naturligtvis inte bett om ursäkt, tagit avstånd eller på något
              annat vis försökt undvika att Absolut förekommit i det här sammanhanget.
              Hur rimmar detta med uppfattningen att Vin &amp; Sprits hållning skulle
              vara bättre än alla andra aktörers på marknaden? Vad har näringsministern
              att säga om det?
            </seg>
          </u>
          <note type="speaker" xml:id="i-40647eb8024843df-0">
            Anf. 3 MARIA LARSSON (kd):
          </note>
          <u who="maria_larsson_f0b7f8" xml:id="i-7615a7e1afcdabae-0">
            <seg xml:id="i-f9f17d49e043d79a-0">
              Herr talman! Jag har tagit del av fråga och svar kring Vin &amp;
              Sprit. Vi har också haft dem på besök i näringsutskottet tidigare
              i dag. De har redogjort för att det har förekommit brott mot den
              policy som är upprättad mellan Vin &amp; sprit och Systembolaget.
              Det är bra att det finns en etisk policy till grund för arbetet,
              men det är inte bra när det bryts mot den policyn.
            </seg>
            <seg xml:id="i-16e07590b4db698e-0">
              Jag återkommer ofta i debatten till att det är oerhört viktigt
              att de statliga bolag vi har också ska agera som goda föredömen
              på den marknad de befinner sig på. Sedan kan vi alltid resonera
              om vad ett statligt ägande ska innehålla. Där tycker jag att det
              är högst tvivelaktigt att Vin &amp; Sprit ska ingå. Men det är en
              annan fråga än den vi diskuterar i dag.
            </seg>
            <seg xml:id="i-a739460e73c2cad6-0">
              Precis som Tobias Billström har jag vissa betänkligheter mot
              Vin &amp; Sprits marknadsföring i andra länder. Det måste finnas en
              överensstämmelse mellan den marknadsföring som sker internt i
              Sverige och den som sker externt i andra länder. Det kan inte
              vara näringsministern okänt att man exempelvis i Polen har inrättat
              ett livsstilsmagasin där man marknadsför Kronvodkan gentemot ungdomar
              via det här livsstilsmagasinet, trots att det faktiskt är förbud
              mot spritreklam i Polen.
            </seg>
            <seg xml:id="i-68d06abc30e8d9a3-0">
              Jag tycker att det är alarmerande och oroväckande att man just
              inriktar sig på ungdomar som målgrupp. Vi skulle aldrig tillåta
              det här i Sverige. Jag tycker att det är otillbörligt att Vin
              &amp; Sprit ägnar sig åt sådant utomlands. Vi fick ett annat exempel
              här från USA. I USA sponsrade man tidningen Penthouse i en tävling
              om den sexigaste utvikningstjejen för att lansera ett nytt spritmärke.
              Så arrangerar man nattklubbspartyn där unga människor får gratis
              sprit. Vad är näringsministerns syn på detta? Ska vi ha ett statligt
              ägt svenskt bolag som agerar på det här sättet gentemot ungdomar
              när vi vet att tillgänglighet till sprit har betydelse för deras
              framtida hälsa? Jag tycker att det är otillbörligt. Vad är näringsministerns
              syn på saken?
            </seg>
          </u>
          <note type="speaker" xml:id="i-c19a64e47d306bc5-0">
            Anf. 4 Näringsminister LEIF PAGROTSKY (s):
          </note>
          <u who="unknown" xml:id="i-7a03bc30aa962e28-1">
            <seg xml:id="i-28b081c64f12724b-0">
              Herr talman! Jag skrev en artikel i tidningen i slutet av förra
              året om styrningen av de statliga företagen där jag beklagade
              att det parlament i hela världen som har mest insyn i de statsägda
              företagen har så begränsat intresse i ägarfrågor av typen: Hur
              utvecklas företagen? Vad har man för strategier? Hur går det med
              lönsamheten? Intresset begränsas till att kräva privatisering
              för att få in pengar till luftiga överbud i budgetmotioner.
            </seg>
            <seg xml:id="i-d4c1df5ce0b8a663-0">
              Jag belyste med två exempel att jag tyckte att det jämfört med
              alternativen var bra att vissa företag var i statlig ägo. Jag
              tycker att det är bra att Vin &amp; Sprit är i statlig ägo, därför
              att då kan vi stå här i kammaren, ställa krav på bolaget, diskutera
              vad som är rätt och rimligt, blottlägga missförhållanden och ställa
              krav på ändring.
            </seg>
            <seg xml:id="i-faea7a62a21a1cfb-0">
              Jag använde mig av ett annat exempel. Vad vore det vunnet för
              Sverige om Vattenfall som krävs i motioner från era två partier
              skulle säljas till Tyskland eller till det franska statliga energimonopolet?
            </seg>
            <seg xml:id="i-9c8d2037a0cd9478-0">
              I kraft av att Vin &amp; Sprit från början inte kunde annonsera som
              andra gjorde med reklam för sprit med förföriska unga män och
              kvinnor som med en flaska som redskap får vem som helst på fall,
              med sportiga miljöer, med The Marlboro Man, med ishockeyrinkar
              och flaskor i förgrunden. Den typen av annonsering är omöjlig.
              Vin &amp; Sprits reklam var stram och återhållsam. I stort sett avbildade
              man bara flaskan, och det tvingades man göra på ett mer kreativt
              och lite fräckare sätt än vanligt. Det har varit framgångsrikt.
              Man slog konkurrenterna på deras egen hemmaplan. Jag tycker att
              vi ska vara stolta över att ett statligt företag lyckades med
              detta.
            </seg>
            <seg xml:id="i-b58047aef2de60f7-0">
              Ni lyfter fram två annonser som tecken på att jag har fel när
              jag säger att Vin &amp; Sprit är återhållsamt i sin marknadsföring.
              Det ena fallet är faktiskt inte en annons, utan det är något som
              är självständigt producerat av en helt utomstående journalist,
              humorist eller vad det är för någonting, utan medverkan av bolaget
              och utan att bolaget har betalat för det.
            </seg>
            <seg xml:id="i-1bae14b3c77ef24d-0">
              Det andra fallet är ett olycksfall av en återförsäljare som har
              visat dåligt omdöme och gjort en sådan här Penthousekoppling som
              inte alls bör förekomma, som inte kommer att upprepas och som
              vi kan sätta stopp för eftersom bolaget agerar i linje med att
              vara ett föredöme på det här området.
            </seg>
            <seg xml:id="i-8abac3dee7124f69-0">
              Den fråga som jag ställde i min artikel som ingen av er har besvarat
              var: På vad sätt skulle alkoholpolitiken tjäna på att Absolut
              marknadsfördes av någon världsomspännande, börsnoterad firma vilken
              som helst? Skulle alkoholpolitiken bli bättre av det?
            </seg>
            <seg xml:id="i-bc21def8fb473c6f-0">
              Här kan vi kräva besked. Vi kan kalla till utskottet. Via ägarens
              direktiv kan vi på olika sätt i slutändan genom att avskeda styrelsen
              påverka i den riktning vi vill.
            </seg>
            <seg xml:id="i-b58ea88b01aea939-0">
              På vad sätt skulle det vara bättre om Vin &amp; Sprit ägdes av någon
              annan som inte hade dessa hänsyn att ta? Jag tycker inte att Vin
              &amp; Sprit är ett alkoholpolitiskt förstahandsinstrument, men jag
              har samma principiella syn som flera andra i kammaren, att de
              statliga bolagen generellt ska agera som föredömliga samhällsmedborgare.
              De ska agera så att andra kan ta efter den stil och den nivå de
              lägger sig på, och det förpliktar. I det här fallet förpliktar
              det till att inte skräddarsy reklam för ungdomar, inte töja på
              gränser och inte TV-annonsera för sprit bara för att EG-domstolen
              plötsligt har gjort det legalt.
            </seg>
            <seg xml:id="i-fdd28de46c2e51c5-0">
              I huvudsak tycker jag att det hela har gått bra. Det har varit
              ett och annat olycksfall i arbetet. De får användas till att bygga
              erfarenheter på som ska förhindra ett upprepande så att Sveriges
              folk kan fortsätta att vara stolt över ett bolag som är välskött
              och som lämnar god avkastning till statskassan.
            </seg>
          </u>
          <note type="speaker" xml:id="i-3ccf4b2b74d061f6-0">
            Anf. 5 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-a6f6e43d8cb45259-1">
            <seg xml:id="i-5ff533f786807bdb-0">
              Herr talman! Näringsministern är alltså trots allt ändå av den
              meningen att det existerar ett alkoholpolitiskt uppdrag för Vin
              &amp; Sprit, även om det inte är av förstahandskaraktär och att detta
              till sin natur innebär en restriktivitet i bolagets inställning
              till marknadsföring och försäljning. Jag är fuller väl medveten
              om att denna produktplaceringen för det är vad det handlar om
              inte var följden av ett medvetet köp från Vin &amp; Sprit, men man
              får i alla fall fundera över hur produktplaceringen går till.
            </seg>
            <seg xml:id="i-4b53cccf9e349250-0">
              Jag undrar om näringsministern skulle kunna meddela kammaren
              sina synpunkter på följande uttalande som man hittar i Veckans
              Affärer, nr 41 från oktober i förra året. I en artikel med rubriken
              Absolut statligt understödd spritfest intervjuas departementssekreteraren
              Kristina Ekengren som är analytiker och arbetar med Vin &amp; Sprit
              jämte näringsministern. Hon levererar några mycket intressanta
              synpunkter i denna artikel som jag ska citera. Hon får bland annat
              frågan: Finns det något som helst alkoholpolitiskt uppdrag kvar
              för Vin &amp; Sprit? Nej, det gör det inte, svarar hon. Vad är uppdraget
              i stället? Vinstmaximering. Vin &amp; Sprit är ett bolag under full
              konkurrens och ska agera därefter. Så mycket var det med restriktiviteten
              och begränsningen.
            </seg>
            <seg xml:id="i-6044a2753828616e-0">
              Detta kontrasterar ju skarpt mot det som näringsministern nyss
              sade om Vin &amp; Sprits betydelse för att ge alkoholpolitiken i Sverige
              en annan inriktning. Nu hör vi från hans egna medarbetare på departementet
              att detta inte stämmer.
            </seg>
            <seg xml:id="i-b2af8c340cc7aced-0">
              Herr talman! Moderaternas uppfattning i fråga om Vin &amp; Sprit
              är helt klar. Vi vill sälja bolaget, och vi tror att etiska regler
              har sin givna plats även om bolaget inte skulle vara i statlig
              ägo. De allra flesta bolag som finns på marknaden arbetar nämligen
              på det viset. Alkohol är inte som vilken annan vara som helst.
              Det innebär bland annat att företag som tillverkar och säljer
              alkohol bör ta ett extra stort ansvar när det handlar om på vilket
              sätt som företagets produkter marknadsförs och säljs.
            </seg>
            <seg xml:id="i-91bf073d7b2de13d-0">
              Den naturliga frågan till näringsministern blir därför vilken
              väg som han och regeringen är beredda att gå. Att ni vill behålla
              Vin &amp; Sprit som en vinstmaximerande guldkossa för statskassan,
              det vet vi, så det behöver vi inte diskutera här i dag. Men är
              näringsministern beredd att göra något åt marknadskoden för alkoholförsäljning?
              Det är ju den som står i centrum för debatten här i dag.
            </seg>
            <seg xml:id="i-3f2b668670da255f-0">
              Vore det inte en idé att ta upp en diskussion med den övriga
              branschen och kanske till och med föra en diskussion med den branschförening
              som Vin &amp; Sprit tillhör, Sprit- och vinleverantörernas förening,
              om att gå i fronten för en gemensam marknadskod? Vore det inte
              en utmärkt idé att bjuda in branschföreningen till en diskussion
              om hur branschen kan vara självreglerande i stället för att ständigt
              försöka att lagstifta till ytterlighet?
            </seg>
            <seg xml:id="i-6a41ef1e95a23a85-0">
              Det här är en mycket aktuell fråga nu när regeringen står i begrepp
              att formulera en ny alkoholpolitik.
            </seg>
          </u>
          <note type="speaker" xml:id="i-14b61e47cb9b6577-0">
            Anf. 6 MARIA LARSSON (kd):
          </note>
          <u who="maria_larsson_f0b7f8" xml:id="i-7615a7e1afcdabae-1">
            <seg xml:id="i-47595370e32085e1-0">
              Herr talman! Insynen i de statliga bolagen för oss i oppositionen
              är ju ganska begränsad. Vi har exempelvis haft oerhört svårt att
              få tillgång till handlingar. Så den frågan kan vi diskutera.
            </seg>
            <seg xml:id="i-901e0353850d5d59-0">
              Den frågan som är intressant att diskutera här är möjligheten
              till ägarstyrning. De statliga bolagen ska vara föredömen, oavsett
              vad vi tycker om vilka bolag som staten ska äga. Därför blir jag
              lite bekymrad när näringsministern försöker att glida undan genom
              att säga att det i det här exemplet har skett ett övertramp och
              att man också har erkänt detta. Det är bra, men exemplen är flera.
              Därför är det ytterst en ägarfråga hur man förebygger övertramp
              av den här typen. Här är ägarstyrningen av vikt. Därför är min
              fråga: Vilket inflytande har regeringen och vilka initiativ har
              man tagit för att komma till rätta med och förebygga den här typen
              av problem?
            </seg>
            <seg xml:id="i-eb8385b547807e84-0">
              Sedan vill jag säga att jag ser väldigt positivt på att man från
              Vin &amp; Sprit samverkar med andra aktörer på marknaden för att hitta
              en gemensam policy, vilket jag fick höra i dag via branschföreningen.
              Det är ett initiativ i rätt riktning. Det förekommer säkert väldigt
              många övertramp, inte bara från Vin &amp; Sprit utan från andra bolag.
              Det här ska vi försöka att rätta till så mycket som möjligt. Då
              är branschföreningen naturligtvis av största vikt. Vin &amp; Sprit
              är en viktig medaktör, och då blir ägarstyrningen i Vin &amp; Sprit
              väldigt viktig.
            </seg>
            <seg xml:id="i-facb78ef75aac487-0">
              Ändamålet helgar inte riktigt medlen i den här frågan, även om
              vi alla inser vilken fin inkomstkälla som Vin &amp; Sprit är för regeringen.
            </seg>
            <seg xml:id="i-7fb3713292d792f2-0">
              Vilka initiativ har regeringen tagit för att förebygga den här
              typen av övertramp?
            </seg>
          </u>
          <note type="speaker" xml:id="i-9e4eecd69f8306fa-0">
            Anf. 7 Näringsminister LEIF PAGROTSKY (s):
          </note>
          <u who="unknown" xml:id="i-7a03bc30aa962e28-2">
            <seg xml:id="i-ff3eed328c27cbcf-0">
              Herr talman! Jag tackar Maria Larsson för beviset på den öppenhet
              som råder. För andra gången på två månader har Vin &amp; Sprit lyckats
              att få komma till näringsutskottet och informera om de frågor
              som vi nu diskuterar. Vid första tillfället bad näringsutskottet
              att få vänta med informationen innan man tog emot den när jag
              ringde och erbjöd den. Den här gången har det såvitt jag har förstått
              gått snabbare. Jag tycker att Maria Larsson levererade en omedelbar
              dementi på den inledande kommentaren att det hela var slutet och
              att det inte gick att få någon insyn i de statliga företagen för
              riksdagens ledamöter.
            </seg>
            <seg xml:id="i-988229931fcc21d0-0">
              Maria Larsson levererade också en dementi av Tobias Billströms
              påstående att Vin &amp; Sprit inte tar några initiativ via branschföreningen
              och att man inte utnyttjade sina möjligheter att sanera branschen.
              Maria Larsson berättade ju om de initiativ som Vin &amp; Sprit har
              tagit just på det här området, så det behöver jag inte ta upp
              mera tid för att upplysa Tobias Billström om.
            </seg>
            <seg xml:id="i-4497a5e65ce7c7ed-0">
              Jag fick däremot inte på någon punkt något svar på de frågor
              som jag ställde. Jag noterar att Maria Larsson inte har någon
              debattid kvar, så jag ska inte ställa nya frågor till henne. Men
              jag svävar fortfarande i okunnighet på denna avgörande punkt:
              På vad sätt skulle alkoholpolitiken i världen bli bättre om Absolutmärket
              marknadsfördes av ett börsnoterat bolag med kortsiktig vinstmaximering
              och utan insyn från Sveriges riksdag och Sveriges regering? Den
              ekvationen kan jag fortfarande inte få att gå ihop. Jag noterar
              att Maria Larsson och Tobias Billström ännu inte har tagit chansen
              att upplysa mig om hur det skulle gå till.
            </seg>
            <seg xml:id="i-9f1e5e24d9106869-0">
              Jag tycker att det fortfarande förtjänar att påpekas att Vin
              &amp; Sprit är ett bolag i framkant vad gäller ansvarstagande. Det
              har begåtts misstag. Ägaren och bolagets styrelse har tagit initiativ
              till att alla misstag ska blottläggas, offentliggöras och redovisas
              för riksdag, för allmänhet och för åklagare. Jag tycker att det
              vore väldigt bra om andra leverantörer till Systembolaget, som
              också figurerar i de utredningar som pågår, var lika öppna, lika
              aktiva och lika engagerade, och den vägen försökte dementera mitt
              påstående att Vin &amp; Sprit står i en klass för sig vad gäller öppenhet,
              ärlighet, redovisning, transparens för att komma till rätta med
              de problem med avarter som vi har sett i marknadsföringen av alkohol.
              Eftersom alkohol inte är en vara vilken som helst, är detta ett
              område som måste kringgärdas med mer uppmärksamhet och mer omsorg.
              Det menar jag att Vin &amp; Sprit gör. Jag utmanar den politiska oppositionen
              och andra aktörer på marknaden att också engagera sig på det området.
            </seg>
          </u>
          <note type="speaker" xml:id="i-3555d84207676c3c-0">
            Anf. 8 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-a6f6e43d8cb45259-2">
            <seg xml:id="i-bc613157d2b9d7d2-0">
              Herr talman! Först och främst, näringsministern: På vilket sätt
              skulle det bli sämre ifall bolaget inte var statligt ägt? Det
              är ju den naturliga motfrågan.
            </seg>
            <seg xml:id="i-212fb198b6d76e83-0">
              Vi har i dag sett den här typen av produktplacering som väldigt
              tydligt visar vad som kan hända även med ett bolag som enligt
              sin egen uppfattning håller sig med en väldigt väl fungerande
              marknadskod. Det kan naturligtvis diskuteras om så är fallet.
            </seg>
            <seg xml:id="i-483f9fc71e610a24-0">
              Jag hade självfallet hoppats på att näringsministern i dag skulle
              haft ett mer tydligt anslag i debatten. Men det verkar väldigt
              osäkert vad regeringen egentligen tror sig vinna på att avstå
              från en fördjupad dialog med branschen likaväl som att behålla
              Vin &amp; Sprit i statlig ägo. Vi har i dag kunnat konstatera att
              bolagets marknadskod lämnar en hel del övrigt att önska. Det finns
              till och med skäl, tycker jag, att ifrågasätta om bolaget över
              huvud taget tillämpar en samlad regelkod av det slag som andra
              liknande bolag på marknaden gör.
            </seg>
            <seg xml:id="i-5af3cff53a6530a3-0">
              Näringsministern har inte heller uttalat om han anser att det
              vore en bra idé att låta branschen totalt hantera dessa frågor.
              Det tycker jag är tråkigt. Från moderat sida hade vi önskat en
              linje som baserade sig mer på samförstånd och eftertanke kring
              de här väldigt viktiga frågorna. Det tycker jag är en viktig slutsats,
              herr talman, av dagens debatt.
            </seg>
          </u>
          <note type="speaker" xml:id="i-ec95f52a3de26b61-0">
            Anf. 9 Näringsminister LEIF PAGROTSKY (s):
          </note>
          <u who="unknown" xml:id="i-7a03bc30aa962e28-3">
            <seg xml:id="i-1cefcda846e2ce93-0">
              Herr talman! Jag tycker att dagens stillsamma debatt har bekräftat
              vad man visste innan. Det har inte redovisats några nya positioner
              från någon, och jag ska väl medge att inte heller jag har förändrat
              min syn. Det är trist att detta är den enda typ av debatt vi för
              i riksdagen om de statliga företagen. Vi hade en debatt i våras,
              där ni ville försätta SJ i konkurs. Ni ville inte vara med och
              rekonstruera bolaget enligt det förslag som låg på bordet. Ni
              har synpunkter på marknadsföringen av alkohol. Det stannar ungefär
              där. I stället har ni ett patentrecept för allting: Sälj våra
              bolag till utlandet, så löser sig våra problem och vi kan använda
              pengarna till skattesänkningar.
            </seg>
            <seg xml:id="i-8293c018c493e091-0">
              Jag har en annan syn. De statliga bolagen ska vara välskötta.
              Vi har för många exempel på ägare som har ett kortsiktigt perspektiv
              och som springer och gömmer sig när det blir problem. Sverige
              behöver fler, inte färre, ägare i näringslivet ägare som har ett
              långsiktigt perspektiv, ägare som har ett tydligt ansvar. Inga
              problem i den svenska ekonomin löses genom att den störste ägaren,
              staten, abdikerar från sin roll, flyr fältet.
            </seg>
            <seg xml:id="i-237d4b3c51ae3433-0">
              Jag tycker som sagt att det går i fel riktning. Vi behöver fler
              ägare i Sverige, inte färre. Inte minst på det alkoholpolitiska
              området tycker jag att det finns noll att vinna på den typen av
              förändringar.
            </seg>
          </u>
          <note xml:id="i-5a6a729f1a0e2910-0">
            Överläggningen var härmed avslutad.
          </note>
          <note xml:id="i-1fb5c269062a93ef-0">
            5 § Svar på interpellation 2003/04:226 om fortsatt verksamhet
            för IUC
          </note>
          <note type="speaker" xml:id="i-d079a1fae498555f-0">
            Anf. 10 Näringsminister LEIF PAGROTSKY (s):
          </note>
          <u who="unknown" xml:id="i-7a03bc30aa962e28-4">
            <seg xml:id="i-5f918e4129e2c50b-0">
              Herr talman! Kerstin Lundgren har frågat mig vilka åtgärder jag
              är beredd att vidta för att IUC snabbt ska få besked om framtida
              uppdrag och för att långsiktigt stötta landets IUC-verksamhet
              med UPA-uppdrag eller andra uppdrag.
            </seg>
            <seg xml:id="i-ba93db64c034b8cd-0">
              Den socialdemokratiska regeringen tillsatte 1995 en utredning
              om hur vi skulle kunna stödja utveckling i små och medelstora
              företag och stödja framväxten av nya företag. Som ett resultat
              av detta arbete beslutade regeringen i januari 1997 att lämna
              stöd till en treårig försöksverksamhet i form av det så kallade
              UPA-uppdraget till Industriella Utvecklingscentra, IUC. UPA står
              för uppsökande verksamhet, produktutveckling och förstudier för
              avknoppning. Målet är att tillhandahålla idéer och produkter med
              utvecklingspotential för att etablera små och medelstora företag
              som annars inte kommit till stånd.
            </seg>
            <seg xml:id="i-b7bb4cb0e310e423-0">
              UPA-uppdraget, som det utformades i försöksverksamheten, var
              ett nytt sätt att genomföra insatser i små företag. Ett grundläggande
              villkor mellan staten och IUC-bolagen var att villkoren för IUC:s
              medverkan skulle utformas på ett sådant sätt att royalty-, försäljnings-
              eller liknande intäkter som uppstod medförde att statens engagemang
              kunde upphöra eller minimeras. Det har inneburit att bolagen kan
              ha olika typer av avtal och olika prioriteringar. Det statliga
              stödet var tidsbegränsat till tre år men har sedan i flera omgångar
              förlängts till och med 2003 års utgång. Regeringen har sedan 1997
              satsat avsevärda årliga resurser för att ge IUC-bolagen uppsökande-,
              produktutvecklings- och avknoppningsuppdrag.
            </seg>
            <seg xml:id="i-4cbdd6ef960fcfea-0">
              Eftersom det har funnits en förväntan att UPA-uppdraget skulle
              bli självfinansierande har det varit svårt att långsiktigt överblicka
              och fatta beslut kring uppdraget. De insatser som genomförts inom
              UPA-uppdraget har haft mycket skiftande kvalitet och resultat.
              Som helhet är det dock min uppfattning att uppdraget har varit
              värdefullt för utvecklingen i små och medelstora företag. För
              att få ett ännu bättre resultat, och för att inte riskera att
              handla i strid mot EU:s statsstödsregler, vill regeringen nu öppna
              upp uppdraget för utveckling av små och medelstora företag för
              ytterligare aktörer.
            </seg>
            <seg xml:id="i-f4d51b8113023e7c-0">
              Regeringen har därför i regleringsbrevet för år 2004 gett Verket
              för näringslivsutveckling, Nutek, uppdraget att satsa minst 30
              miljoner kronor för utveckling i små och medelstora företag. För
              att få bästa möjliga underlag för utförandet på regional nivå
              ska Nutek upphandla uppdraget, alltså i konkurrens.
            </seg>
            <seg xml:id="i-0d7fa006b8fcfad5-0">
              Jag vill här i kammaren lämna två positiva besked till dem som
              arbetar med utveckling i små och medelstora företag. Eftersom
              utformningen av den nya upphandlingen ännu inte är klar, har jag
              nu gett Nutek i uppdrag att förlänga avtalet med IUC-bolagen till
              dess att utformningen är klar. Det innebär att vi omedelbart bryter
              det dödläge som uppstått i och med att det gamla avtalet löpt
              ut. Dessutom arbetar vi för att under året göra ett tillskott
              utöver de avsatta 30 miljoner kronorna.
            </seg>
          </u>
          <note type="speaker" xml:id="i-f4e222684cbf15e0-0">
            Anf. 11 KERSTIN LUNDGREN (c):
          </note>
          <u who="kerstin_lundgren_078b71" xml:id="i-24150147fe7613f2-0">
            <seg xml:id="i-c4e28c9ea510b39d-0">
              Herr talman! Tack, näringsministern, för svaret på min interpellation.
            </seg>
            <seg xml:id="i-1c6b3cbef7252074-0">
              En kraftig långsiktig satsning på IUC-bolagens verksamhet, 200
              miljoner kronor per år i fem år, var förslaget från den senaste
              utredaren på det här området, Lönnqvist, i november 2002.
            </seg>
            <seg xml:id="i-8e810dc76224a87f-0">
              Från Metalls sida vill vi se ett större engagemang från regeringen
              i att stödja det nätverk av IUC-bolag som i dag driver produktutveckling
              och etablering av nya företag, säger Göran Johnsson, Metallordförande,
              2002.
            </seg>
            <seg xml:id="i-576c0b763291b7fd-0">
              Göran Persson säger i DN att regeringen vill se och ser IUC som
              en viktig del i pusslet för att öka tillväxten och förnya näringsliv
              och jobb i landet.
            </seg>
            <seg xml:id="i-3d960ea435c1122c-0">
              Det finns 19 IUC-bolag i dag. Därvidlag har det skett en ökning
              med 10 stycken sedan försöksverksamheten avslutades, år 2000,
              från 9 till 19.
            </seg>
            <seg xml:id="i-c191571ca99c86e4-0">
              Det är 19 IUC-bolag i 22 regioner, på väg mot att bli 25. Det
              är 19 delägda bolag. 650 företag är berörda. Nio utredningar har
              kommit och gått, som har varit positiva till IUC-verksamheten.
              Senast var det Lönnqvist. I dag säger näringsministern att han
              lämnar två positiva besked till kammaren. Måhända är glädjebesked
              ägnade att vara roliga, och man må väl fundera över om ministern
              behagar skämta.
            </seg>
            <seg xml:id="i-3fed927cb9fbc127-0">
              Entreprenörskapet går dåligt. En utredning av 40 länder visade
              nyligen att Europa ligger lågt. Nyföretagandets betydelse växer
              ständigt. Centralstyrningens tid borde vara förbi, ministern.
              Men Sverige lever alltjämt i den.
            </seg>
            <seg xml:id="i-754db0156e922f25-0">
              När ministern nu efter många om och men lämnar besked är det
              till Nutek beskedet går. Beskedet är att det uppenbarligen är
              centralstyrda, centralt hanterade, projekt som är vägen framåt.
              Det är också ett besked till många IUC-verksamheter som i dag
              är på väg att avvecklas i brist på besked. De får signalen att
              det egentligen bara är det som väntar. Deras verksamhet är på
              väg att upphöra. Har jag misstolkat ministern hoppas jag på ett
              tydligt klargörande i den fortsatta debatten.
            </seg>
            <seg xml:id="i-9882472bc39542b5-0">
              IUC har sökt besked. 2003 fick man ingenting långsiktigt. Man
              fick avvakta att regeringen skulle fundera färdigt med anledning
              av Lönnqvists utredning. I november kom man med sin vanliga anslagsframställan
              enligt de regler som regeringen har lagt fast. Man väntade runt
              årsskiftet på att få det besked som man normalt får vid årsskiftet,
              men besked uteblev. I det här läget har signalerna från regeringen
              varit att avveckla. Även ett icke-besked, ministern, måste naturligtvis
              tolkas av dem som är satta att verkställa det.
            </seg>
            <seg xml:id="i-22b60cd6bf11f190-0">
              Inom de hundra projekt som nu är i gång rinner förtroendet, tilliten
              till den statliga näringspolitiken, ut. Det som är förstört på
              det sättet går inte snabbt att återuppbygga. Så jag beklagar att
              ministern här i dag signalerar att IUC-bolag uppenbarligen inte
              är förenligt med ministerns syn på en framtida nyföretagarstimulans
              i landet, med en nyföretagarpolitik som bygger underifrån, inte
              ovanifrån via statliga myndigheter.
            </seg>
          </u>
          <note type="speaker" xml:id="i-796b87f170e06304-0">
            Anf. 12 MARIA LARSSON (kd):
          </note>
          <u who="maria_larsson_f0b7f8" xml:id="i-7615a7e1afcdabae-2">
            <seg xml:id="i-0d467cba616276aa-0">
              Herr talman! IUC har jag debatterat vid ett flertal tillfällen
              med Leif Pagrotsky, Mona Sahlin och Björn Rosengren. Det har egentligen
              varit samma debatt som har återkommit ständigt.
            </seg>
            <seg xml:id="i-c24a2925c58b1755-0">
              IUC är en sorglig historia. Det är en god idé som är något av
              det mest vanskötta i regeringens fögderi. Och då är konkurrensen
              ändå stor. Och varför? Idén är så god. Det handlar om att underifrån
              startade initiativ kan förverkligas med hjälp av väldigt små statliga
              insatser och väldigt lite pengar. Det är en jättebra idé. Det
              är därför jag har stött det här och också velat bidra till att
              det ska bli villkor som gör att företagen kan överleva och planera
              sin verksamhet på ett bra sätt.
            </seg>
            <seg xml:id="i-096bcfaf11e4831c-0">
              Det är precis det som har fattats. Man har inte fått några långsiktiga
              besked. Man har inte vetat vad som kommer i budgeten för nästa
              verksamhetsår när man har befunnit sig i december. En verksamhet
              som handlar om produktutveckling, marknadsföring och så småningom
              återföring av pengar till bolagen är en verksamhet som sträcker
              sig över väldigt lång tid. Man kan inte ha något ad hoc . Man
              måste ha framförhållning i den typen av verksamhet.
            </seg>
            <seg xml:id="i-3ef44234cac6187d-0">
              Det är precis det som har missats. Det är säkert anledningen
              till att många av IUC-bolagen faktiskt inte har haft bra överlevnadsvillkor.
              Ändå är det många av dem som har gjort ett glansfullt jobb. De
              har gjort det jättebra. Med de här små medlen har de fått fram
              nya produkter, sjösatt dessa och också fått återbäring på pengarna.
            </seg>
            <seg xml:id="i-4fd7e7ab8eae268a-0">
              Men nu är vi återigen där: Inget besked kom i budgeten. I ett
              regleringsbrev talar man sedan om att man satsar 30 miljoner kronor.
              Det är fortfarande småpengar, och de kommer i ett skede där man
              redan har fått säga upp personal. Det man hade tänkt göra har
              man inte vågat eftersom man inte visste något om vilka pengar
              som kunde förväntas.
            </seg>
            <seg xml:id="i-004ab95de7a1fabb-0">
              Den här kortsiktigheten är förödande. Det är den som stryper
              tillväxten av nya företag i dag. Det här är ett sätt att skapa
              nya företag på ett sätt som har den lokala initiativkraften inbyggd
              i systemet. Därför är det beklagligt att regeringen har vanskött
              den här verksamheten, som hade kunnat bli så jättebra för Sverige.
              Den hade kunnat leda till en sprängkraft, en dynamik, ute i mindre
              orter och kommuner i vårt avlånga land. Men det har varit mycket
              ord, mycket retorik. För varje nytt IUC som har startats upp har
              man hållit fina pressmottagningar och skickat ut storstilade pressmeddelanden.
              Men handlingarna visar att man egentligen inte har menat någonting
              med orden. De villkor som man har givit har inte givit någon möjlighet
              för företagen att växa, leva och frodas.
            </seg>
          </u>
          <note type="speaker" xml:id="i-5979470c7cdb772c-0">
            Anf. 13 Näringsminister LEIF PAGROTSKY (s):
          </note>
          <u who="unknown" xml:id="i-7a03bc30aa962e28-5">
            <seg xml:id="i-3fc30bee36a723e9-0">
              Herr talman! Regeringen inrättade ett nytt kreativt sätt att
              arbeta på, IUC, 1997. Det var en egen idé. Vi har utrett det själva
              och drivit det framåt. De skulle få ett antal år på sig med bidrag,
              sammanlagt en halv miljard kronor, att investera märk väl: investera
              . Sedan skulle avkastningen på detta bli basen för en fortsatt
              verksamhet. Avkastningen på en halv miljard kronor skulle kunna
              räcka till löpande verksamhet under tiden framåt. En del investerades
              väldigt väl. En del verksamheter är väldigt väl skötta. En del
              blev mindre väl skötta. En del var glansfullt, som Maria Larsson
              uttryckte det. Inte allt var glansfullt.
            </seg>
            <seg xml:id="i-da21188dd36121bc-0">
              Vi har förlängt detta och lagt till mer pengar än vi sade från
              början. Varken Maria Larsson eller Kerstin Lundgren verkar ha
              förstått att skillnaden mellan drift och investering kan vara
              ganska stor. Detta är inte en löpande konsumtionsverksamhet där
              man öser ut pengar för att det leder till en god allmän tillvaro.
              Detta är pengar som ska investeras i nystartade företag. De ska
              ge en värdetillväxt som ska kunna gå tillbaka till verksamheten
              och komma fler nystartade företag till godo.
            </seg>
            <seg xml:id="i-17b20f9e1450a38e-0">
              Nu väljer vi att lägga till pengar utöver det som var sagt från
              början, den avkastning och de pengar som finns nu och som ska
              vara basen för den fortsatta verksamheten. Det ökar vi faktiskt
              på tre gånger i år. Jag tycker att det förtjänar lite mer än det
              allmänna förakt som ni här öser över denna fina verksamhet.
            </seg>
            <seg xml:id="i-64f189fa4e138eb8-0">
              Jag ska erkänna att jag inte har läst på era motioner den här
              gången. Jag vet inte hur mycket ni har yrkat. Jag vet att förra
              gången Maria Larsson stod här och råskällde på mig för att vi
              var för snåla visade det sig att vi hade anslagit exakt samma
              belopp som Maria Larsson hade motionerat om i kammaren. Jag har
              inte kollat detta den här gången, så jag ska inte returnera den
              bollen. Men vi adderar som sagt tre gånger så mycket nya pengar
              i år som det var sagt från början. Från början sades att man skulle
              använda avkastningen på den redan investerade halva miljarden
              till att förlänga den här verksamheten.
            </seg>
            <seg xml:id="i-151c429f05c33c83-0">
              Sedan var det ytterligare en sak, nämligen detta med att vi ska
              ha en politik som kommer underifrån och inte ovanifrån. Jag förstår
              inte vad det betyder. Vi har sagt att de här pengarna ska användas
              till att upphandla den här typen av företagsstödjande verksamhet
              lokalt i länen på det sätt som är bäst i varje län med tanke på
              de branscher, de betingelser och de erbjudanden som finns på plats
              i de olika länen. Vad är det som är ovanifrån i det? Ordet ovanifrån
              betyder för mig något annat. Jag tycker att det här är ett bra
              exempel på en flexibel och decentraliserad politik som gör att
              man i skogsregionerna kan ha en typ av verksamhet och i regioner
              med kustbygd och fiske en helt annan typ av verksamhet och som
              skapar utrymme för flexibilitet mellan musikbransch och möbelindustri.
            </seg>
            <seg xml:id="i-32df4acde48756d9-0">
              Det tycker jag är ett bra sätt att arbeta med det här, och det
              förtjänar mer än det förakt och de nedsättande omdömen som ni
              två har visat här.
            </seg>
          </u>
          <note type="speaker" xml:id="i-c64e4e9f8e6b548f-0">
            Anf. 14 KERSTIN LUNDGREN (c):
          </note>
          <u who="kerstin_lundgren_078b71" xml:id="i-24150147fe7613f2-1">
            <seg xml:id="i-73334a142c8c6016-0">
              Herr talman! Jag hörde inte måhända hörde någon annan vad som
              var ministerns grund för att nu hävda att systemet måste förändras.
              Han nämnde att den socialdemokratiska regeringen minsann hade
              utrett detta när han så småningom kom med förslaget 1997 att inrätta
              IUC, partnerskapet lokalt och regionalt mellan företag, fack och
              olika aktörer. Då fanns det utrett. Sedan kan man säga att det
              bakom den utredningen låg just de lokala initiativen, den lokala
              ambitionen att försöka knyta samman olika aktörer för att skapa
              förutsättningar för nyföretagande och för att stimulera nyföretagande.
            </seg>
            <seg xml:id="i-96803cc00fcfb67d-0">
              Men nu, efter nio utredningar, har det uppenbarligen uppdagats
              någonting i Regeringskansliet som inte har kommunicerats, såvitt
              jag har förstått, med de 19 berörda IUC-företagen och de 650 delägarna,
              de lokala och regionala aktörerna. De har väntat på positiva besked
              eftersom det har varit signalerna från Regeringskansliet och från
              olika företrädare i olika sammanhang.
            </seg>
            <seg xml:id="i-eaba8f0357ac01c3-0">
              Men i regleringsbreven kom ett stopp, och nu har man hittat någonting
              nytt. Vilken utredning ligger till grund för detta? Vad är det
              för väl övervägda slutsatser som har varit ute och remissbehandlats
              och som har fått sådana positiva omdömen som just de andra utredningarna
              som ligger bakom regeringens signaler i detta sammanhang?
            </seg>
            <seg xml:id="i-bf9030f363bd1a5d-0">
              Från vår sida, och från oss här i kammaren, är det viktigt att
              granska hur regeringen sköter sitt fögderi och hur ministern sköter
              sitt fögderi. Och hur tar man till vara på förutsättningarna att
              skapa långsiktighet och stimulera lokala aktörer att gå samman
              för att just underlätta för nyföretagande utifrån de förutsättningar
              som gäller regionalt? De 19 IUC-bolagen ser väldigt olika ut.
              Det är väldigt många olika aktörer som medverkar. Det är underifrån
              när man hittar och formerar. Det är uppifrån när ministern utan
              vidare och utan uppenbara, åtminstone icke kommunicerade, underlag
              kommer fram till att man ska göra på ett helt annat sätt. Det
              skapar ett misstroende. Det bygger murar av förlorad tillit där
              man tror att det blir precis som vanligt, att regeringen kommer
              med ett nytt paket och att det nya paketet har en överlevnadstid
              som måhända är något längre än filmjölken, men inte så väldigt
              mycket. Vågar man lita på detta? Man har ju prövat och sett det
              förut. Det är detta som är så allvarligt när man behöver goda
              förutsättningar för ett gott företagarklimat.
            </seg>
            <seg xml:id="i-78c9408e83653fdf-0">
              När ministern tycker att vi är negativa till de nya besked som
              har kommit ska man inte vara förvånad eftersom det är just den
              här typen av signaler som ministern ger som undergräver förutsättningarna
              för ett förtroendefullt samarbete lokalt och regionalt och som
              undergräver förutsättningarna för en tillväxtpolitik som också
              gör verkan på lång sikt. Tro inte, ministern, att investeringar
              i produktutveckling och idéer på det här området kan betala sig
              på ett kvartal. Det är inte kortsiktigheten som ska gälla här,
              ministern, utan det är långsiktigheten som måste finnas med i
              systemet. Och jag beklagar att ministern och regeringen uppenbarligen
              inte verkar värna det.
            </seg>
          </u>
          <note type="speaker" xml:id="i-2662b6e39b23cf87-0">
            Anf. 15 MARIA LARSSON (kd):
          </note>
          <u who="maria_larsson_f0b7f8" xml:id="i-7615a7e1afcdabae-3">
            <seg xml:id="i-5b99ce0d2a5c4026-0">
              Herr talman! Den bästa av idéer kan tyvärr förvanskas och slarvas
              bort, och det har varit fallet här. Det som från början var en
              idé jag vet precis vilken person som tänkte ut den, och regeringen
              var nog klok att knyta till sig den här idén smiddes ju inte direkt
              i Regeringskansliet, men det spelar inte så stor roll. Men det
              var en god idé, och goda idéer ska man ta till vara. Det är klokt
              handlat. Men man ska också förvalta dem på ett bra sätt. Och det
              är i förvaltandet som det har varit så mycket ad hoc att tilliten
              faktiskt är borta.
            </seg>
            <seg xml:id="i-71aad077c4071547-0">
              Jag vet inte hur många IUC-bolag som Leif Pagrotsky har besökt
              och vilka signaler som han har mötts av. Men samtliga IUC-bolag
              som jag har besökt har förmedlat samma sak. De säger: Vi lever
              med så kortsiktig framförhållning att vi egentligen inte kan bedriva
              någon bra verksamhet. I vår verksamhet, i vårt UPA-uppdrag, måste
              vi veta vad som gäller ett år framåt i tiden och helst två år
              framåt i tiden. Det går inte att i bästa fall när beslut fattas
              om budget i december få besked om vi får pengar eller inte. Då
              måste vi för länge sedan ha varslat.
            </seg>
            <seg xml:id="i-f24d472564708b76-0">
              Varför fanns det inte ett besked i budgeten, om man nu har tänkt
              så goda tankar? Det hade förenklat för IUC-bolagen. Det är min
              direkta fråga till näringsministern.
            </seg>
            <seg xml:id="i-5611d8aacb47cc8c-0">
              Om man inte är nöjd med verksamheten på alla ställen den har
              fungerat olika, det håller jag med om, men många har fungerat
              väldigt väl just som den goda idén var tänkt, och man ska gödsla
              där det växer får man rensa ut och behålla det goda och göra sig
              av med det som inte är väl fungerande.
            </seg>
            <seg xml:id="i-8a4adac166866529-0">
              Det råder brist på långsiktighet på många områden i vårt land,
              och uppenbarligen inte minst på Näringsdepartementet, och det
              är till förfång för möjligheterna till nyföretagande i dag.
            </seg>
          </u>
          <note type="speaker" xml:id="i-0674b76ab5265dd0-0">
            Anf. 16 Näringsminister LEIF PAGROTSKY (s):
          </note>
          <u who="unknown" xml:id="i-7a03bc30aa962e28-6">
            <seg xml:id="i-fb4173d923514894-0">
              Herr talman! Visst ska man gödsla där det växer. Men där det
              växer finns det avkastning på pengarna att spendera. Det som vi
              nu gör är att addera nya och friska pengar, utöver de pengar som
              systemet innehåller, att återinvestera avkastningen på gamla investeringar.
              En halv miljard har redan investerats, och det handlar inte om
              kvartalskalkyler, Kerstin Lundgren. Det här systemet har funnits
              sedan 1997, och det inrättades för att dessa pengar skulle snurra
              runt det som avkastas ska återinvesteras. Staten krävde ingen
              återbetalning till sig, utan pengarna ska användas för att fortsätta
              att stimulera nyföretagande och expansion av småföretag runtom
              i Sverige.
            </seg>
            <seg xml:id="i-015114da7cdf6670-0">
              De som har lyckats väl har pengar, förutsägbara pengar, i form
              av avkastning från gamla investeringar. I övrigt adderar vi nu
              ytterligare 30 miljoner kronor utöver vad de hade fått långsiktiga
              besked om att de hade att röra sig med. Det tycker jag borde vara
              ett välkommet besked.
            </seg>
            <seg xml:id="i-33d2908e995516b9-0">
              Jag har också svårt att förstå att man kritiserar att vi nu vidareutvecklar
              sättet som dessa pengar distribueras på.
            </seg>
            <seg xml:id="i-4746aea149a1cd96-0">
              Kerstin Lundgren frågar vilken utredning det handlar om och hur
              detta har stötts och blötts innan man har kommit fram till att
              det ska göras om. Kerstin Lundgren citerade Metall. Göran Johnsson
              sade att vi i Metall tycker det och det och kräver det och det.
              Men hon citerade inte det avsnitt där Göran Johnsson kräver att
              detta uppdrag ska läggas ut i konkurrens, så att andra kan erbjudas
              att ställa sin kreativitet till förfogande för att man ska få
              en bra verksamhet runtom i Sverige. Ni brukar ju inte i andra
              sammanhang tycka att det är fel att vi konkurrensutsätter verksamhet.
              Varför ska just den här verksamheten vara styrd till en viss aktör
              från början? Varför ska andra uteslutas?
            </seg>
            <seg xml:id="i-aee07d3a82c4c00d-0">
              Det enkla som vi nu gör är att vi öppnar för andra att komma
              med pigga uppslag på detta område. Om nu IUC-bolagen runtom i
              landet är så väldigt bra där har Maria Larsson och jag uppenbarligen
              precis samma åsikt, nämligen att en del av dem är väldigt bra,
              en del av dem är inte väldigt bra, en del är ganska bra, och en
              del är lite mindre bra än ganska bra vad har de i så fall att
              frukta av konkurrens? Den som har självförtroende för att han
              är duktig har väl inget att vara rädd för? Och om man har något
              att vara rädd för och om man kanske inte är lika duktig, då kanske
              det är något för skattebetalarna att tänka på att söka en bättre
              förvaltare av detta uppdrag. De kanske till och med kan konkurrera
              inbördes.
            </seg>
            <seg xml:id="i-d3c1625cbef50555-0">
              Jag tycker att det här är en bra vidareutveckling av uppdraget.
            </seg>
          </u>
          <note type="speaker" xml:id="i-c3e59a5db9767b44-0">
            Anf. 17 KERSTIN LUNDGREN (c):
          </note>
          <u who="kerstin_lundgren_078b71" xml:id="i-24150147fe7613f2-2">
            <seg xml:id="i-3324712bf952db7c-0">
              Herr talman! Uppenbarligen ger ministern besked om att det inte
              är någon utredning eller något mer offentligt arbete som har bedrivits
              och som vi från riksdagens sida kan granska så att vi kan bedöma
              vilket underlag som regeringen har för att förändra sin hållning
              i den här delen. Uppenbarligen gör han inget ställningstagande
              till den statliga utredning som presenterades 2002 och som föreslog
              en långsiktig och kraftig satsning. Det var 200 miljoner kronor
              per år under fem års tid. Den utredningen tillhör uppenbarligen
              en av dem som åtminstone i den här delen får läggas i en byrålåda
              tills någon behagar ta fram den på nytt och måhända presentera
              den som en stor och ny satsning.
            </seg>
            <seg xml:id="i-8b3aa3e7c9f68b5f-0">
              De 30 miljoner som ministern talar varmt om i detta sammanhang
              må väl ses som en avvecklingspeng. För de IUC-bolag som nu får
              signalen att de inte fortsatt kommer att få det här uppdraget
              och att de kommer att bli föremål för Nuteks prövning måste nog
              vara beredda att avveckla.
            </seg>
            <seg xml:id="i-b63f7289925615fe-0">
              Också de 100 projekt som nu är på gång måste rimligen avvecklas,
              och de pengar som finns att återinvestera går förmodligen förlorade
              för staten. Det skulle kunna bli mer om staten var beredd att
              satsa resurser på det här området. Snarare är det så att det blir
              mer av Nutek och mindre av lokalt och regionalt utvecklingsarbete
              genom det upplägg som ministern uppenbarligen har gått in på.
            </seg>
            <seg xml:id="i-be24aaefd8cd6c49-0">
              Jag kan hålla med om att det är en verksamhet med både plus och
              minus. Men det stora minuset måste man ge regeringen och Regeringskansliet
              för sättet att hantera verksamheten. Det är ju regeringen som
              har angett spelreglerna. Hade ni varit missnöjda skulle ni ha
              ändrat dem i tid så att det hade varit möjligt att agera utifrån
              dem i stället för att få kritik i efterhand.
            </seg>
          </u>
          <note type="speaker" xml:id="i-33e5be53f9822dd5-0">
            Anf. 18 Näringsminister LEIF PAGROTSKY (s):
          </note>
          <u who="unknown" xml:id="i-7a03bc30aa962e28-7">
            <seg xml:id="i-0d57e4a34318f2b3-0">
              Herr talman! Kerstin Lundgren åberopar Ulf Lönnqvists utredning.
              Bland annat baserat på Ulf Lönnqvists utredning har vi förlängt
              tiden för verksamheten och adderat mer pengar jämfört med vad
              som var tänkt när det här inrättades. Men vi har inte gått så
              långt att vi kraftigt har dragit ned på andra områden där pengar
              i sammanhanget gör stor nytta för att föras över just till IUC.
              Vi har tillfört nya pengar. Det tycker jag kunde förtjäna åtminstone
              en liten bisats med ett positivt tonläge från någon del av oppositionen
              men något sådant kommer inte i dag. Kanske kommer det någon annan
              gång.
            </seg>
            <seg xml:id="i-59ad0154274d85aa-0">
              Jag ställde bara en liten enkel fråga: Hur mycket har ni anslagit
              i era budgetar? Ni tycker ju att vi anslår för lite. Det som föreslås
              om 200 miljoner om året för fem års tid var lite mer lagom. Jag
              fick alltså inget svar på frågan om hur mycket som har anslagits
              i era skuggbudgetar. Det tolkar jag som att det kanske inte är
              mer. Ni tycker kanske att bara vi ska ta fram resurser, inte ni
              själva det vet inte jag. Jag har ingen talartid kvar så jag ska
              inte nu polemisera ytterligare.
            </seg>
            <seg xml:id="i-5a98e0f73478c4cb-0">
              Jag gav er chansen att visa er goda vilja på området men ni tog
              inte den chansen. Jag kan inte göra annat än tolka det som en
              sorts information.
            </seg>
            <seg xml:id="i-787336fbe7ca1fbb-0">
              Vi tycker att IUC gör ett väldigt bra jobb. Det har varit en
              lyckosam verksamhet, och jag vill att den ska fortsätta. Jag beklagar
              att de inte har investerat mer på ett sätt som gett avkastning
              och att pengarna nu inte är lika rikliga som det var tänkt från
              början. Men jag tycker att det är ett nytillskott med lokalt engagemang,
              inte minst från det lokala näringslivet.
            </seg>
            <seg xml:id="i-155a3bc93739d758-0">
              Herr talman! Det finns just nu bara en ledamot i kammaren förutom
              de båda som ställt frågor till mig, och jag vill gärna tala till
              dem. Jag vet inte om ledamoten som inte deltar i debatten är här
              för att lyssna på just mig eller för att vänta på nästa debatt.
              Jag får i alla fall tacka för debatten så länge. Den var intressant
              att föra.
            </seg>
          </u>
          <note xml:id="i-5a6a729f1a0e2910-1">
            Överläggningen var härmed avslutad.
          </note>
          <note xml:id="i-892ac2c1e7be7005-0">
            6 § Svar på interpellation 2003/04:194 om behandling av elöverkänsliga
          </note>
          <note type="speaker" xml:id="i-088573e10014425e-0">
            Anf. 19 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-8">
            <seg xml:id="i-ddfc8512c495b54f-0">
              Herr talman! Kerstin Lundgren har frågat vilka åtgärder jag avser
              att vidta för att säkerställa att människor från hela landet får
              tillgång till en samlad kompetens syftande till att möta olika
              miljörelaterade sjukdomsbilder.
            </seg>
            <seg xml:id="i-e1db37ff5e3bdf90-0">
              Jag har i tidigare sammanhang här i riksdagen framhållit att
              det är viktigt att de personer som upplever att de får symtom
              på grund av elektromagnetiska fält tas på största allvar och att
              de drabbade får den vård och det stöd som de behöver. Enligt hälso-
              och sjukvårdslagen (1982:763) ska vården bygga på respekt för
              patientens självbestämmande och integritet och så långt som möjligt
              utformas och genomföras i samråd med patienten. Patienter som
              sätter sina besvär i samband med elektromagnetiska fält kan uppleva
              att de får ett dåligt bemötande i vården. De tycker inte att de
              blir tagna på allvar. De känner sig inte respekterade och uppfattar
              att många i vården anser att deras besvär är inbillade eller enbart
              psykiskt betingade. För att ge vägledning till vårdpersonal i
              kontakten med patienter som relaterar sina besvär till elektricitet
              har Socialstyrelsen utfärdat allmänna råd (SOSFS 1998:3) om bemötande
              av patienter som relaterar sina besvär till amalgam och elektricitet.
              I dem framhålls bland annat vikten av att de drabbade får en allsidig
              medicinsk utredning och att läkaren kan lyssna på och respektera
              patientens egen uppfattning om vad som kan vara orsak till besvären
              eller sjukdomssymtomen.
            </seg>
            <seg xml:id="i-097704745f725a2b-0">
              Det saknas i dag vetenskapligt underlag som styrker ett samband
              mellan allmänna sjukdomssymtom och elektricitet. Elkänsliga lider
              ofta av hudbesvär i form av värmekänsla, sveda, klåda med mera
              och i mer allvarliga fall även av andra symtom såsom trötthet,
              huvudvärk, hjärtklappning, svettningar och magbesvär. Sådana symtom
              är vanliga hos den svenska befolkningen och kan ha många orsaker.
              När ett orsakssamband i en viss fråga inte kan visas vetenskapligt
              innebär det självfallet inte att varje misstanke om ett sådant
              samband kan uteslutas. Det ställs dock stora krav på de studier
              som presenteras för att ett orsakssamband ska anses vara visat
              på ett vetenskapligt sätt. Enligt min mening är det viktigt att
              ständigt vara öppen för nya kunskaper, men mot bakgrund av vad
              som hittills visats vetenskapligt är jag inte beredd att vidta
              några åtgärder för att inrätta specialkliniker för elkänsliga.
            </seg>
            <seg xml:id="i-072af8895b37bc86-0">
              Kerstin Lundgren har även frågat vilka åtgärder jag vill vidta
              för att stärka forskning kring otraditionella miljörelaterade
              sjukdomar, till exempel elöverkänslighet.
            </seg>
            <seg xml:id="i-46829898da93e3fe-0">
              När det gäller medelsfördelning till forskning vill jag påminna
              om att det inte är regeringen som beslutar om vilka forskningsprojekt
              som ska beviljas medel. Den uppgiften hanteras i stället av de
              statliga forskningsråden, av universitet och högskolor samt av
              andra organisationer med vetenskaplig sakkunskap. Inom ramen för
              denna organisering konkurrerar området miljö och hälsa om forskningsmedel
              på samma villkor som alla andra områden. Denna ordning skapar
              förutsättningar för att svensk forskning håller hög kvalitet och
              är en av grundtankarna inom svensk forskningspolitik.
            </seg>
            <seg xml:id="i-56eeb692e177af1e-0">
              Jag vill också berätta att Vetenskapsrådet under 2004 fått i
              uppdrag att analysera forskningen om hälsoeffekter av elektromagnetiska
              fält. Vetenskapsrådet ska bland annat värdera den nationella forskningens
              kvalitet och inriktning, bedöma behovet av forskning samt ge förslag
              till framtida inriktning av den svenska forskningen på området.
              Uppdraget ska redovisas senast den 1 november i år, 2004.
            </seg>
          </u>
          <note type="speaker" xml:id="i-84d9adf0e24346ee-0">
            Anf. 20 KERSTIN LUNDGREN (c):
          </note>
          <u who="kerstin_lundgren_078b71" xml:id="i-24150147fe7613f2-3">
            <seg xml:id="i-c716a1d857ade3a5-0">
              Herr talman! Tack, socialministern, för svaret på mina frågor!
              Här känns det som att man befinner sig i en moment 22-situation.
              Ministern konstaterar att det saknas vetenskapligt underlag. Ministern
              säger att han inte har möjligheter att styra forskningen så att
              han kan få fram detta vetenskapliga underlag. Eftersom det inte
              finns något vetenskapligt underlag vill han inte heller vidta
              åtgärder för att inrätta specialkliniker för elöverkänsliga ett
              typiskt moment 22.
            </seg>
            <seg xml:id="i-75287866953bc110-0">
              Jag uppfattar ändå ministern som väl medveten om den situation
              som väldigt många människor upplever i vår komplexa värld i dag
              med sjukdomsbilder som inte är så tydliga, som inte kan relateras
              till en enskild händelse och som ofta baseras på komplexa samband,
              inte sällan miljörelaterade.
            </seg>
            <seg xml:id="i-e5ba475aeec79752-0">
              Människors exempel och människors vittnesbörd är otaliga. Det
              handlar då om hur man har fått kämpa för att nå fram till någon
              att tala med och om den oförståelse och misstro och ett nästintill
              undergrävande av trovärdigheten som man mötts av.
            </seg>
            <seg xml:id="i-2ed21995258a379a-0">
              Detta är naturligtvis inte heller bra, av många skäl. Det förbättrar
              säkert inte för den enskilda människan, och det förbättrar inte
              tilltron till vården. Här finns, tycker jag, en anledning för
              regeringen att vara uppmärksam och också att söka vidta åtgärder
              för att samla kunskap så som man gjort till exempel i Neukirchen
              i Tyskland. Där har man just inrättat en specialklinik för elöverkänsliga
              eller för sådana här komplexa sjukdomsbilder. Dit kan människor
              söka sig och där kan människor bli bemötta med respekt. I alla
              andra sammanhang talas det ofta om att det behövs ett visst underlag,
              en viss kritisk massa, för att kunna se vad som egentligen sker
              i det som synes hända så att säga. Genom att tydliggöra detta
              med en specialklinik som man gjort i Tyskland har man just kunnat
              bygga upp en erfarenhet, en kunskap, utifrån mötet med många patienter
              som har den här typen av komplexa sjukdomsbilder.
            </seg>
            <seg xml:id="i-81ca2270f10ffd54-0">
              Det har också varit ett underlag för att kunna hjälpa människor
              som vi i Sverige inte kan hjälpa i dag. Det handlar om människor
              som blir strandsatta oavsett hur mycket de kämpar för att hitta
              en möjlighet i vårdkedjan. Jag tycker därför att det är bekymmersamt
              att ministern i brist på vetenskapliga bevis inte vill vidta sådana
              åtgärder som just kan tydliggöra hur läget ser ut bland de medborgare
              som drabbats av den här typen av sjukdomsbilder.
            </seg>
            <seg xml:id="i-32fb6671757be08a-0">
              Jag noterar dock att Vetenskapsrådet i november i år ska redovisa
              inriktningen för den svenska forskningen på det här området. Måhända
              ger det ett litet hopp just när det gäller forskningssidan. Samtidigt
              är det viktigt att man från regeringens sida, och naturligtvis
              också från vår sida i kammaren, söker verka för att styra forskningens
              inriktning så att vi ökar kunskapsmassan.
            </seg>
            <seg xml:id="i-361cf3121887a509-0">
              Det här är ett stort fält, och det oroar många människor. Det
              bästa sättet att möta oro och skapa hälsa är att bygga upp kunskap.
              Det är forskningens uppgift. Jag hoppas verkligen att ministern
              är beredd att medverka till detta.
            </seg>
          </u>
          <note type="speaker" xml:id="i-ec3baa28aff5742b-0">
            Anf. 21 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-9">
            <seg xml:id="i-53b23075cade7a89-0">
              Herr talman! Låt mig först ge några allmänna kommentarer till
              hur svensk sjukvård ska bemöta människor som upplever att de har
              allvarliga symtom på elöverkänslighet.
            </seg>
            <seg xml:id="i-2648db1bd187012f-0">
              Det är viktigt att svensk sjukvård grundas på två principer.
              Den ena principen är respekt för patienten och för patientens
              anmälda besvär. Den andra är vetenskap och beprövad erfarenhet.
              När vi bestämmer behandlingsmetoder, vilka kliniker som ska öppnas
              och vilka insatser sjukvården ska göra är det viktigt att vi söker
              vetenskapligt stöd för de behandlingsmetoder och de val av behandlingar
              som vi rekommenderar patienten. Det är där problemet ligger.
            </seg>
            <seg xml:id="i-b2091c79e034d9ff-0">
              I december presenterades tre stora forskningsrapporter om elektromagnetiska
              fält, som framför allt handlade om mobiltelefoni. Alla tre rapporterna
              säger att det inte går att finna något entydigt vetenskapligt
              stöd för en koppling mellan dessa symtom och de elektromagnetiska
              fälten. Detta ställer oss naturligtvis inför ett bekymmer. Om
              det hade funnits ett tydligt stöd hade vi kunnat säga hur sjukvården
              ska organiseras.
            </seg>
            <seg xml:id="i-a6557a29da58784e-0">
              Samtidigt sägs i rapporterna, vilket är viktigt, att det saknas
              forskning, och därför rekommenderar de fortsatt forskning för
              att komma fram till mer entydiga svar. Avsaknaden av vetenskapligt
              stöd får alltså inte tolkas så att det inte framöver skulle vara
              möjligt att finna ett vetenskapligt stöd. Alla tre rapporterna
              rekommenderar att man fortsätter forska kring detta. Jag vill
              påpeka att det inte är regeringens sak att avgöra hur man ska
              fortsätta forskningspolitiken, men alla tre rapporterna rekommenderar
              alltså fortsatta forskningssatsningar på det här området.
            </seg>
            <seg xml:id="i-db9f5a0c939739a1-0">
              Vi kommer därför under de kommande åren att se en ökad satsning
              på forskning kring detta för att få klarhet. Innan vi har den
              klarheten är det emellertid viktigt att sjukvården möter patienterna
              med respekt inte med fördomar och förakt, som det ibland har rapporterats
              om. Med respekt för patienten måste vi erbjuda den hjälp som sjukvården
              kan erbjuda, och sedan måste vi fortsätta att söka de vetenskapliga
              belägg som behövs för att kunna bestämma vilka satsningar vi ska
              göra.
            </seg>
          </u>
          <note type="speaker" xml:id="i-5e3cd48691b4f6c6-0">
            Anf. 22 KERSTIN LUNDGREN (c):
          </note>
          <u who="kerstin_lundgren_078b71" xml:id="i-24150147fe7613f2-4">
            <seg xml:id="i-7bacbd4ffc122e3f-0">
              Herr talman! Respekt för den enskilde ja. Vetenskapligt stöd
              ja. Det kan byggas upp på olika sätt. Uppenbarligen upplever många
              att de i dagens vård inte möts med respekt. Det må ha gällt alla
              dem som var budbärare på nya fält inom vården. Det må gälla kvinnor
              som inte bemöts som kvinnor utan som män i genomsnittsåldern,
              och som vårdas utifrån detta. Problemet är ju att när man väl
              når fram till det vetenskapliga stödet har man kanske glömt bort
              eller tappat bort vidvinkeln och ser inte vad som händer på vägen
              framför sig. Då far många människor illa.
            </seg>
            <seg xml:id="i-2b09223565125a62-0">
              Det har visat sig när det till exempel gäller amalgamfrågorna
              och den specialklinik som fanns i Uppsala vilken stor betydelse
              den hade för många människor, men också för utvecklingen av ny
              kunskap och för initierandet av nya behandlingsmetoder i den vanliga
              vårdsfären.
            </seg>
            <seg xml:id="i-b7739c983b78b6b5-0">
              Vetenskap kan byggas på många sätt. Praktisk erfarenhet, praktisk
              forskning en gång i tiden de kloka gummorna är ett sätt att lära
              sig genom de åtgärder man vidtar. De människor som känner att
              de inte når fram, inte får tillbaka hälsan utan i stället blir
              hänvisade till försäkringskassans utbetalningar och till år av
              ohälsa då de inte kan göra sin insats i samhället, de tycker naturligtvis
              att deras liv känns bortkastat. Men det är också för samhällets
              del bortkastade resurser när man satsar så improduktivt.
            </seg>
            <seg xml:id="i-ea8110fe28b4ccef-0">
              Därför vore det rimligt att satsa på detta, om inte annat så
              som ett led i att stärka hälsoarbetet och uppmärksamma den stora
              grupp människor som har den här typen av komplexa problem. Det
              vore också ett sätt att underlätta för dem att komma fram och
              att underlätta för vården att hitta behandlingar. När fallen blir
              fler och man möter många människor i samma situation lär man sig
              också mer.
            </seg>
            <seg xml:id="i-aec0443e1c2e4cf5-0">
              När man på olika ställen möter dessa patienter en och en har
              man kanske svårt att upptäcka sambandet, men när man samlar ihop
              många på ett ställe får man möjlighet att lära av de möten som
              uppstår mellan dessa människor. Därför tycker jag alltjämt att
              det vore rimligt att försöka lyfta fram dessa patienter och samla
              ihop dem i en klinik av den typ som finns i Neukirchen. På så
              sätt kunde vi hjälpa de människor som i dag uppenbart hamnar vid
              sidan av.
            </seg>
            <seg xml:id="i-ee29e9c11b37b3ec-0">
              Det är, som sagt, viktigt att lyfta in forskningspolitiken och
              forskningspolitikens inriktning i den här typen av komplexa samband
              för att vi ska kunna lära oss mer och därmed kunna hjälpa människor
              till hälsa något som vi alla vill jobba för.
            </seg>
          </u>
          <note type="speaker" xml:id="i-999ba65550344151-0">
            Anf. 23 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-10">
            <seg xml:id="i-8acf6132023b72e1-0">
              Herr talman! Det verkar som om Kerstin Lundgren och jag i själva
              verket är ganska överens om problembilden, nämligen att det känns
              lite hopplöst att å ena sidan möta människor som så uppenbart
              har problem, å andra sidan konstatera att vetenskapsvärlden än
              så länge inte kan ge oss några entydiga svar på de frågor vi ställer.
            </seg>
            <seg xml:id="i-647b37519c63e74e-0">
              I det läget kan jag inte se annat än att vi måste stimulera fortsatt
              forskning. Vetenskapsrådets uppdrag är att gå igenom forskningssituationen
              och senast till hösten presentera sin analys av forskningen. Med
              den som grund kan de som nu fattar beslut om fortsatta forskningsprogram
              stimulera den fortsatta forskningen, eftersom alla rapporter som
              kommit pekar på behovet av ny kunskap och fortsatta insatser.
              Jag tror därför att vi kan vara säkra på att det kommer att ske
              en fortsatt forskning.
            </seg>
            <seg xml:id="i-5315265b0fd260ec-0">
              När det gäller den andra frågan är vi däremot inte överens, nämligen
              om vi, som man gjort i andra länder, ska upprätta särskilda kliniker.
              När vi ännu har en så stor okunnighet om detta är jag inte beredd
              att rekommendera den typen av behandling.
            </seg>
            <seg xml:id="i-48b50f305ae7d4f6-0">
              Det vi nu kan göra är att på en rad områden ge stöd till dem
              som rapporterar elöverkänslighet. Det sker genom kommunernas försorg
              när vi sanerar lägenheter och arbetsplatser och på olika sätt
              ger stöd. Det sker ett omfattande stödarbete för dem som är elöverkänsliga.
            </seg>
            <seg xml:id="i-6d9ecb624118673a-0">
              Vi bör också arbeta noggrannare med försiktighetsprincipen när
              det gäller exempelvis mobiltelefoni. Där är vi överens. Men när
              det gäller att utveckla vården skulle jag vilja avvakta större
              kunskap innan jag rekommenderar svensk sjukvård att etablera den
              typen av kliniker som nämnts.
            </seg>
          </u>
          <note type="speaker" xml:id="i-41abe94ead84cc83-0">
            Anf. 24 KERSTIN LUNDGREN (c):
          </note>
          <u who="kerstin_lundgren_078b71" xml:id="i-24150147fe7613f2-5">
            <seg xml:id="i-60f90bbcce196c32-0">
              Herr talman! Då koncentrerar jag mig på det område där vi uppenbart
              inte är överens. Det handlar om den avantgardism som också ligger
              i vårdens uppdrag, som jag ser det, nämligen att man måste söka.
              Vi har fått nya behandlingsmetoder genom andra aktörer, och genom
              mångfalden i vården har dörrar öppnats för att kunna söka och
              hitta lösningar även inom det som inte är vetenskapligt erkänt.
            </seg>
            <seg xml:id="i-8adccfaa8257369e-0">
              Här tycker jag fortfarande att ministern är för tövande som inte
              vågar se att vi i avvaktan på vetenskapliga klartecken borde öppna
              dörren för specialkliniker för att hjälpa de människor som i dag
              inte har någon annanstans att vända sig än till försäkringskassan.
              Genom att öppna den dörren kunde vi minska ohälsotalen och hjälpa
              dessa människor tillbaka i produktionen.
            </seg>
            <seg xml:id="i-8a25ddc7cf0005ed-0">
              Det behöver inte vara långsiktigt. Men det kan vara ett sätt
              att försöka bidra till att minska mänskligt lidande, minska ohälsotalen,
              förstärka kunskapsuppbyggnaden och också stimulera forskning.
              När man samlar ihop det kan man få en förnyad och förstärkt kompetens
              och lära av de erfarenheter man har gjort i andra länder. Jag
              tycker att det är beklagligt att regeringen och ministern inte
              är beredd att göra det.
            </seg>
          </u>
          <note type="speaker" xml:id="i-747e5114dbbe2457-0">
            Anf. 25 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-11">
            <seg xml:id="i-3413201aee5bedb6-0">
              Herr talman! Nu lät det på Kerstin Lundgren som om de som har
              dessa symtom och besvär inte får någon vård. Det får de faktiskt.
              Svensk sjukvård erbjuder vård mot de symtom som redovisas som
              är individuellt anpassad så långt som möjligt och med stöd från
              hela den svenska sjukvårdsapparaten.
            </seg>
            <seg xml:id="i-cbdd2e965d2f34a6-0">
              Vad vi diskuterar är om det i dag finns en grund för att etablera
              särskilda kliniker med den kunskap som vi i dag har. Jag skulle
              inte vilja rekommendera detta just nu beroende på att vi inte
              är säkra. Vi har inte tillräckligt vetenskapligt stöd för att
              välja någon enskild behandlingsform.
            </seg>
            <seg xml:id="i-090b5396575e96d2-0">
              Den behandling som erbjuds i dag utgår ofta från symtomlindring,
              att möta de symtom som patienterna redovisar och ge stöd för detta.
              Det sker med ganska stor framgång i många enskilda fall. Det gäller
              framför allt om det kombineras med annat stöd, nämligen stöd på
              arbetsplatser, stöd i hemmen och så vidare.
            </seg>
            <seg xml:id="i-adb844d5eca5432b-0">
              I avsaknad av mer entydiga vetenskapliga belägg för sambandet
              mellan elektromagnetiska fält och vissa av de symtom som redovisas
              vill jag avvakta innan jag rekommenderar att man bildar särskilda
              kliniker.
            </seg>
          </u>
          <note xml:id="i-5a6a729f1a0e2910-2">
            Överläggningen var härmed avslutad.
          </note>
          <note xml:id="i-87f3a609847d4e22-0">
            7 § Svar på interpellation 2003/04:206 om situationen för unga
            och medelålders dementa
          </note>
          <note type="speaker" xml:id="i-49f663701e375bd3-0">
            Anf. 26 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-12">
            <seg xml:id="i-d0d65748cdfc0fcf-0">
              Herr talman! Lars-Ivar Ericson har frågat mig dels vilka åtgärder
              jag avser vidta för att förbättra informationen om demenssjukdomar
              som drabbar yngre och medelålders personer, dels om min bedömning
              av hur de som drabbas av demenssjukdomar samt deras anhöriga ska
              kunna bli omhändertagna på ett bättre sätt än vad som sker i dag.
            </seg>
            <seg xml:id="i-4a0945cb1bfb4197-0">
              Att garantera alla människor en god vård och omsorg är en av
              samhällets allra viktigaste uppgifter. Det är visserligen ovanligt
              att människor i yngre åldrar drabbas av demenssjukdom, men för
              dem som drabbas och deras anhöriga blir den framtida situationen
              helt annorlunda än vad man tänkt sig. Det är viktigt att det inom
              hälso- och sjukvården finns goda kunskaper att ställa diagnos
              i ett tidigt skede, att personal inom hälso- och sjukvården samt
              inom socialtjänsten har tillräckliga kunskaper om demenssjukdomar
              och deras konsekvenser och att den som drabbas och de närstående
              får information om sjukdomen och vilken hjälp som finns att tillgå.
            </seg>
            <seg xml:id="i-e0ab1ceb5700883e-0">
              Den arbetsgrupp som regeringen tillsatte i februari 2002, och
              som kallade sig Demensarbetsgruppen, har avlämnat rapporten På
              väg mot en god demensvård (Ds 2003:47). Rapporten ger en god bild
              av demensvården i landet och hur den har utvecklats under de senaste
              åren. En grupp som särskilt uppmärksammas i rapporten är unga
              demenssjuka personer och de speciella problem som de möter i samhället.
              Demensarbetsgruppen har lyft fram behov av insatser för att förstärka
              och utveckla demensvården på kort och lång sikt. Ett av behoven
              är att en bred nationell informations- och kompetenssatsning om
              unga demenssjuka personer bör genomföras för att öka kunskaperna
              hos både allmänheten och vårdgivarna. Denna satsning kommer att
              påbörjas under året.
            </seg>
            <seg xml:id="i-745fa37cbae13b1d-0">
              Förutsättningarna för en långsiktig positiv utveckling inom vård
              och omsorg är att stat, kommun och landsting samverkar kring angelägna
              frågor. Regeringen har därför inlett diskussioner med företrädare
              för Svenska Kommunförbundet och Landstingsförbundet om möjligheterna
              att utveckla bland annat kvaliteten och tillgängligheten i vård
              och omsorg. Målsättningen är att etablera ett långsiktigt samarbete
              där utveckling av demensvården är ett viktigt inslag i detta samarbete.
              De förslag till förbättringar och utveckling av demensvården som
              Demensarbetsgruppen tagit fram ligger till grund för detta arbete
              som nu har påbörjats.
            </seg>
          </u>
          <note type="speaker" xml:id="i-162701e02680388a-0">
            Anf. 27 LARS-IVAR ERICSON (c):
          </note>
          <u who="unknown" xml:id="i-7a03bc30aa962e28-13">
            <seg xml:id="i-cfa8b7f972726933-0">
              Herr talman! Jag vill först tacka ministern för svaret.
            </seg>
            <seg xml:id="i-32c9792276ce0711-0">
              Vi ska i dag samtala i ett mycket angeläget ärende. Det är tungt
              för den som drabbas av demens oavsett om det sker som ung, medelålders
              eller äldre. När en anhörig eller vän får diagnosen Alzheimers
              sjukdom eller någon annan demenssjukdom svindlar tanken. Många
              viktiga frågor behöver svar, och man oroar sig för den drabbades
              framtid och för vad sjukdomen kommer att medföra för familjen
              och nära vänner.
            </seg>
            <seg xml:id="i-8b814dd1eca70b7b-0">
              Ministern tar i sitt svar upp att det är ovanligt att yngre åldrar
              drabbas. Jag tycker ändå att några siffror är värda att nämnas.
              Enligt Alzheimerföreningen i Sverige är det 10 000 yngre och medelålders
              som drabbas och 40 000 anhöriga till dessa. Enbart i Skåne beräknas
              1 300 yngre och medelålders lida av demens. Den yngsta av dem
              är i dag 33 år gammal. Om två år beräknas ytterligare 900 personer
              i Skåne ha drabbats av demens.
            </seg>
            <seg xml:id="i-d87d4f3f3accd461-0">
              Här behövs mycket av god vård och omsorg. Men det finns problem.
              Kommunernas biståndshandläggare erbjuder i första hand de yngre
              demenssjuka personliga assistenter för att de ska kunna bo kvar
              hemma. Senare när sjukdomsförloppet förvärras placeras de sannolikt
              i gruppboende bland äldre patienter, trots att det inte är lämpligt
              ur vårdsynpunkt. Fysiskt alerta demenssjuka har speciella behov
              av omsorg och boende.
            </seg>
            <seg xml:id="i-660c0fc30aba6d51-0">
              Utanför Höör finns sedan en tid ett nytt boende för yngre dementa
              på Fogdaröd. Det finns nio platser. Men endast en av dem är besatt.
              Trots intensiva marknadsföringsinsatser vill inte kommunerna ta
              till sig Fogdaröds erbjudande om ett särskilt boende med specialutbildad
              personal. Därför blir min fråga till ministern: Kan ministern
              tänka sig att lagstifta om yngre och medelålders dementas rätt
              till särskilt boende?
            </seg>
            <seg xml:id="i-5d9715d6a06b4ab9-0">
              Ett annat exempel är från Helsingfors. Där kan vi uppröras över
              hur två kommuner kan tänka så olika. Det handlar om två 59-åringar.
              Båda lider av Alzheimers sjukdom. Den ene får en meningsfull vård
              för unga dementa. Men den andre vistas i en miljö för 90-åringar.
            </seg>
            <seg xml:id="i-fc32ec334dd70a05-0">
              Båda fanns tidigare på dagvårdscentrumet Flygarhöjden i Skarpnäck.
              De trivdes bra tillsammans. Nu har den ene fått avslag från sin
              kommun på ansökan om fortsatt vård. Han finns i stället bland
              äldre med rullatorer. Hans sysselsättning är att få baka bullar.
            </seg>
            <seg xml:id="i-39c40dc84fc961e0-0">
              Det verkar som att de ansvariga för placeringen saknar förankring
              i verkligheten och inte tar medicinska och mänskliga hänsyn. De
              anhöriga var först trygga och glada över att han fick vara på
              Flygarhöjden. Nu är de oroliga eftersom de märker hur han försämras
              för varje dag som går.
            </seg>
            <seg xml:id="i-fe8b35ee779e1b4f-0">
              Det verkar som att kommunerna inte vill inse skillnaden på en
              person mitt i livet och en 90-åring. Jag tror att både jag och
              ministern skulle bli djupt deprimerade om vi drabbades av demens
              och blev placerade bland 80- och 90-åringar.
            </seg>
            <seg xml:id="i-e1ed6aabb8c93214-0">
              Vad kan vi göra åt denna orättvisa mellan kommunernas sätt att
              se på placeringar?
            </seg>
          </u>
          <note type="speaker" xml:id="i-ad5a7dd03e413eda-0">
            Anf. 28 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-14">
            <seg xml:id="i-6b64b5dc4a1ae79e-0">
              Herr talman! Det är ingen tvekan om att det är ett problem att
              kommunerna uppträder så olika när det gäller yngre dementa och
              för övrigt olika när det gäller demenssjuka över huvud taget.
              Detta redovisades av den demensarbetsgrupp som jag tidigare nämnde
              att regeringen tillsatte och som lade fram en rapport i slutet
              av förra året.
            </seg>
            <seg xml:id="i-752dc639a7e95dc8-0">
              I det siffermaterial som den redovisade är det ungefär samma
              siffror för antalet personer. Det är rätt viktigt att veta att
              om vi talar om det totala antalet demenssjuka i landet rör det
              sig om ungefär 140 000. Av dem är enligt dessa siffror 8 700 under
              65 år. Det rör sig ungefär om de storlekstal som vi talat om.
            </seg>
            <seg xml:id="i-7d126899e85033ee-0">
              När det gäller hela gruppen kan man konstatera att kommunerna
              uppträder olika. Men särskilt bekymmersamt är det just för de
              yngre. Jag ska nämna några siffror som förstärker detta.
            </seg>
            <seg xml:id="i-9c28736910de44ae-0">
              Det är bara 16 % av kommunerna som uppger att de har speciella
              insatser för yngre demenssjuka. Det är bara få kommuner som har
              arrangerat särskilda egna gruppboenden för yngre demenssjuka.
              Man har alltså betraktat demenssjuka under 65 år som om de tillhör
              en grupp av demenssjuka oavsett ålder. Det har inneburit att många
              unga demenssjuka kanske bara i 3040-årsåldern har kommit att få
              vård och stöd tillsammans med personer som är 8090 år gamla. Det
              är naturligtvis alldeles orimligt.
            </seg>
            <seg xml:id="i-f125a65552c04e40-0">
              Detta påpekades just av demensarbetsgruppen. Gruppens rapport
              ligger nu till underlag för det arbete som regeringen har startat
              tillsammans med Kommunförbundet och Landstingsförbundet. Avsikten
              är att vi i slutet på året ska kunna redovisa en gemensam handlingsplan
              som handlar om hela äldreomsorgen och hela demensvården men också
              om hur vi ska få en bättre vård för de unga demenssjuka. Tanken
              är att vi relativt snabbt, det vill säga någon gång i början på
              nästa år, ska kunna redovisa en gemensam plan mellan staten, kommunerna
              och landstingen för hur vi ska få en bättre situation. Den nuvarande
              situationen är inte acceptabel. Så här får det inte gå till. Vi
              måste kunna räkna med att få stöd i samtliga kommuner och att
              samtliga kommuner har samma attityd.
            </seg>
            <seg xml:id="i-ab07cea497993fe8-0">
              Detta är alldeles uppenbart en ganska ny kunskap. Kunskapen om
              demenssjukdom och kunskapen om exempelvis Alzheimer är relativt
              ny. Det här är ett nytt bekymmer för kommunerna. Men det är för
              att stödja kommunerna i det här fallet som vi ska upprätta en
              gemensam handlingsplan. Så ska vi få en bättre ordning.
            </seg>
            <seg xml:id="i-8ccd78ac2864ff61-0">
              När det gäller lagstiftningen vill jag svara att det egentligen
              redan finns en sådan. Socialtjänstlagen ger kommunerna en skyldighet
              att erbjuda personligt anpassat stöd och att även erbjuda en bostad
              i den mån någon inte klarar sitt liv i den egna bostaden. Den
              allmänna skyldigheten för kommunerna att erbjuda stöd finns alltså
              redan. Det som nu behövs är ökad kunskap, insikt om vad som behöver
              göras och ett stöd från statens sida för att kunna leva upp till
              de krav som vi ställer.
            </seg>
          </u>
          <note type="speaker" xml:id="i-0f00f6757218344e-0">
            Anf. 29 LARS-IVAR ERICSON (c):
          </note>
          <u who="unknown" xml:id="i-7a03bc30aa962e28-15">
            <seg xml:id="i-10f270aa5f6feb96-0">
              Herr talman! Med posten i dag kom Socialstyrelsens föreskrifter
              och allmänna råd. På s. 4 står det så här: Personer som har olika
              grundproblem eller som väsentligt skiljer sig åt i ålder och mognad
              bör i regel inte vårdas eller behandlas tillsammans i ett hem
              för vård eller i boende. Det måste väl också gälla för yngre och
              medelålders dementa? Jag gläder mig över att ministern uppmärksammar
              problemen.
            </seg>
            <seg xml:id="i-88b0f1ce7b950c58-0">
              Vi får också veta att demensarbetsgruppen tycker att det är viktigt
              med information och kompetens. Jag instämmer i detta. Det är viktigt
              att allmänheten informeras om att man ska söka hjälp i tid. Jag
              ska citera lite ur skriften Mamma glömmer : Jag tror inte att
              jag var mer än 14 år när jag upptäckte att mamma började glömma
              saker. I början var det lätt att hitta andra orsaker till hennes
              beteende, men glömskan blev alltmer påtaglig. Det började bli
              jobbigt att åka bil med henne, hon frågade allt oftare om samma
              sak fyra fem gånger och lokalsinnet svek. En fredag fick jag till
              och med efterlysa henne hos polisen. Det var svårt att inse att
              mamma var sjuk. Jag ville så gärna tro på en enklare förklaring.
              Något som kunde bli bra, som kunde botas. Jag insåg inte vidden
              av sjukdomen, jag ville ju inte ens tro att det var en sjukdom.
            </seg>
            <seg xml:id="i-2e5a1fe53cabbb74-0">
              Ett problem är att få människor att söka hjälp för ett sviktande
              minne. Det finns många som inte vågar ta kontakt med sjukvården
              trots att det finns bromsande mediciner som har god effekt om
              de sätts in i tid. Jag skulle önska att vi fick fler minnesmottagningar
              på olika håll i landet, som i Kristianstad. Där finns en mottagning
              där personalens specialitet är kunskap om demens. Man gör specialistutredningar
              och stöttar primärvården, hemsjukvården och sjukhusen i bedömningar
              och utredningar. De utbildar distriktsläkare och distriktssköterskor
              i att upptäcka demenssjukdomar. Det finns ju även andra sjukdomar
              som kan påverka minnet. Denna minnesmottagning har som mål att
              ge patienten bättre livskvalitet och ge råd och stöd åt anhöriga,
              som ofta får dra ett tungt lass i vardagen. Genom hembesök i patientens
              naturliga miljö märker man hur patienten har det och vilket stöd
              som behövs för att bättre fungera i hemmiljö. Denna minnesmottagning
              har ett gott samarbete med universitetskliniken i Lund och neuropsykiatrin
              i Malmö. Jag vill fråga ministern om han är beredd att verka för
              att liknande minnesmottagningar införs i övriga delar av Sverige.
            </seg>
            <seg xml:id="i-48a43a64066145c4-0">
              Jag tar nu några siffror. Demensområdet kostar årligen samhället
              omkring 40 miljarder kronor. Institutionsvårdskostnader står för
              över 85 %, medan utrednings- och läkemedelskostnaderna svarar
              för knappt 2 %. En utredning och ett års behandling av Alzheimers
              sjukdom kostar ungefär 20 000 kr. Det ska vi jämföra med ett års
              vård på institution, som kostar ca 350 000 kr. Det tyder på att
              det är både klokt, humant och kostnadseffektivt att lägga mer
              pengar på att utreda och behandla.
            </seg>
          </u>
          <note type="speaker" xml:id="i-5ecc45700191acf4-0">
            Anf. 30 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-16">
            <seg xml:id="i-776c09e231bdb103-0">
              Herr talman! Jag nämnde tidigare att problemet med demens är
              relativt nytt. Det är inte så att demens inte fanns tidigare,
              men insikten och kunskapen är relativt ny. Det betyder också att
              mycket av den omsorg och den vård som vi nu talar om är förhållandevis
              ny. Man behöver inte gå så många årtionden tillbaka för att konstatera
              att man över huvud taget inte bekymrade sig om att definiera demenssjukdomar
              för sig. Människor som hade svårt att klara sin tillvaro togs
              om hand i någon form av hem eller institution utan att man egentligen
              förstod vad problemet var. Vi står i själva verket i början på
              en period där vi kan börja se individen och de särskilda problemen
              och börja definiera sjukdomarna på ett nytt sätt.
            </seg>
            <seg xml:id="i-a273b7329c33e173-0">
              Vi kan konstatera att det saknas ganska mycket när det gäller
              demens över huvud taget. Men när det gäller unga demenssjuka famlar
              många kommuner i sin hantering. Det är alldeles för få kommuner
              som erbjuder särskilda boenden för dementa. Det är alldeles för
              få som erbjuder individuellt anpassad vård och stöd. Däremot måste
              jag säga att det har hänt ganska mycket när det gäller utveckling
              av utredningar. 72 utredningsenheter i landet utreder nu också
              yngre personer med demenssjukdom. Det är en snabb utveckling.
              Tidigare hade man ingen särskild kunskap om unga människor, men
              nu rapporteras det alltså att det finns 72 enheter.
            </seg>
            <seg xml:id="i-8cabc0cbaa16826b-0">
              Ambitionen är att alla de upp till 10 000 personer som drabbas
              av demens ska få en utredning så att man vet vilket stöd och vilken
              hjälp man kan ge. Man ska ha klart för sig att många av de unga
              som är dementa inte behöver särskilt boende. De kan klara sig
              ganska hyggligt om de får ett gott stöd, och framför allt om de
              anhöriga får ett gott stöd. Men flera av dem behöver också ett
              särskilt boende för att klara sin tillvaro eller för att klara
              ett drägligt liv. Då ska de ha stöd för detta. Men hur stödet
              ska se ut och hur vi ska få kommunerna att välja rätt form det
              är det som vi ska söka oss fram till i det arbete som har inletts
              tillsammans med Kommunförbundet och Landstingsförbundet. Jag hoppas
              att vi ska kunna presentera en långsiktigt hållbar och väl genomtänkt
              plan för att se till så att vi får en framtida väl fungerande
              demensvård också för de unga dementa.
            </seg>
          </u>
          <note type="speaker" xml:id="i-9be9334d56cda332-0">
            Anf. 31 LARS-IVAR ERICSON (c):
          </note>
          <u who="unknown" xml:id="i-7a03bc30aa962e28-17">
            <seg xml:id="i-f1cc6796fa35c131-0">
              Herr talman! Vi är överens om att dementa inte är någon homogen
              grupp, varför det behövs nya vårdformer, individuella insatser
              med mera. Vi är också överens om att lagstiftningen behöver förbättras
              och förtydligas för att öka rättssäkerheten för demenssjuka eftersom
              det nu verkar som om lagstiftningen och verkligheten inte riktigt
              går i takt.
            </seg>
            <seg xml:id="i-0948285340a74b25-0">
              Kvalitetssäker vård är också ett måste. Alltför ofta placeras
              unga med tidig demensdebut i felaktig miljö på grund av okunnighet.
              Följden blir att patienterna snabbt blir mycket sämre. Vi har
              också konstaterat att kommunerna ibland vägrar att ge stöd åt
              dagverksamhet och vägrar att skicka patienter till alternativa
              vårdformer som exemelvis Fogdaröd.
            </seg>
            <seg xml:id="i-cd4eae1e07e5fad6-0">
              Jag hoppas nu att den av ministern aviserade positiva utvecklingen
              ska bli verklighet inom en snar framtid. För alla goda krafter
              behöver samverka för att de demenssjuka och deras anhöriga ska
              få riktig och viktig hjälp.
            </seg>
            <seg xml:id="i-c9d525befef5c6e5-0">
              En god kraft i det här sammanhanget ska också nämnas, nämligen
              anhörigorganisationen Alzheimerföreningen. Den får anslag till
              att bedriva telefonjourverksamhet, men den får inga bidrag till
              övrig verksamhet. Kan ministern tänka sig att, mot bakgrund av
              den här debatten, ta ett initiativ för att öka stödet till denna
              viktiga förening som genom sin tidning och sin verksamhet betyder
              så mycket för så många? Ska de som drabbas av demenssjukdomar
              och deras anhöriga kunna få leva ett så bra liv som möjligt är
              det viktigt att snabbt gå från vackra ord till handling.
            </seg>
          </u>
          <note xml:id="i-5a6a729f1a0e2910-3">
            Överläggningen var härmed avslutad.
          </note>
          <note xml:id="i-ae60515b7ca76888-0">
            8 § Svar på interpellation 2003/04:212 om brott mot äldre
          </note>
          <note type="speaker" xml:id="i-0aab9cc29b9b360f-0">
            Anf. 32 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-18">
            <seg xml:id="i-c0a417668d5fc190-0">
              Herr talman! Helena Höij har frågat mig vilka åtgärder jag avser
              vidta för att en personalkontroll i likhet med den som finns i
              barnomsorgen också införs för dem som söker anställning inom vården
              och äldreomsorgen.
            </seg>
            <seg xml:id="i-f4cb209ca757c5a0-0">
              Avsikten med lagstiftningen om personalkontroll inom skolan och
              barnomsorgen är att stärka barns och ungdomars skydd mot främst
              sexuella övergrepp men också grova våldsbrott. Lagen är tvingande
              och arbetsgivaren är skyldig att genomföra en kontroll av den
              som erbjuds en anställning. Däremot finns inget anställningsförbud.
              Arbetsgivaren avgör själv om en person bör anställas eller inte.
              Kontrollen utgör endast en del av lämplighetsprövningen och bör
              ses som ett komplement till anställningsförfarandet i övrigt.
              Beslutet om lagstiftning infördes efter noggranna överväganden
              där behovet av trygghet och skydd för barn och ungdomar samt Sveriges
              åtaganden enligt barnkonventionen vägdes mot bland annat skyddet
              för den enskildas personliga integritet.
            </seg>
            <seg xml:id="i-48374c863d5ad7b7-0">
              Regeringen har för knappt ett år sedan tagit ställning till att
              inte lägga fram förslag om motsvarande bestämmelser när det gäller
              personer som söker anställning inom äldre- och handikappomsorgen.
            </seg>
            <seg xml:id="i-449955916f60c9ef-0">
              Personer som av olika skäl är olämpliga för att arbeta med människor
              ska självklart heller inte arbeta inom äldre- och handikappomsorgen.
              Min och regeringens uppfattning är dock att huvudmännen i dag
              har goda möjligheter att tillse att rätt personer anställs och
              sedan också kan utföra sitt arbete på ett professionellt sätt.
              Det handlar bland annat om själva anställningsprocessen. Här finns
              möjligheter att genomföra intervjuer, ta referenser och vid behov
              också genomföra tester av olika slag för att få fram lämpliga
              sökanden. Vidare bör arbetsgivaren, när personal väl har anställts,
              erbjuda en grundlig introduktion. Arbetsgivaren bör också sörja
              för att personalen fortlöpande har tillgång till handledning och
              stöd i arbetet samt ges tillfällen att delta i fortbildning och
              annan kompetensutveckling. Det är också angeläget att tillsynen
              och kvalitetssäkringen inom vård och omsorg bedrivs på ett sådant
              sätt att brister och missförhållanden snabbt uppdagas och åtgärdas.
              Det lagliga stödet för detta finns i socialtjänstlagen genom den
              så kallade lex Sarah-bestämmelsen. Det har nämligen visat sig
              att i de fall personer gör sig skyldig till övergrepp eller andra
              brott mot äldre så finns det inte sällan problem med i bilden
              som handlar om brister i arbetsledning, bemanning, rutiner, kompetens,
              kvalitetssäkring etcetera. Att införa personalkontroller av enskilda
              löser inte den typen av problem.
            </seg>
            <seg xml:id="i-97c698274024c00e-0">
              Som jag tidigare nämnt anser jag att huvudmännen redan i dag
              har de instrument som krävs för att kunna garantera de äldre en
              trygg vård och omsorg.
            </seg>
          </u>
          <note type="speaker" xml:id="i-9bcebef1a91e0e2c-0">
            Anf. 33 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-a2d4de06e0e519ba-0">
            <seg xml:id="i-cfeda167b7d8969e-0">
              Herr talman! Jag vill börja med att tacka socialministern för
              svaret som var mycket tydligt. Regeringen kan inte tänka sig att
              göra det möjligt för till exempel kommuner och landsting att använda
              sig av personalkontroll inom vård och äldreomsorg på motsvarande
              sätt som i dag görs inom barnomsorgen. Detta gör mig bekymrad.
              Jag beklagar det.
            </seg>
            <seg xml:id="i-94191e7306c5e8f5-0">
              Bakgrunden till min interpellation är dels de många brott som
              begås mot äldre, till exempel våldsbrott, stölder etcetera, dels
              den utsatta situation som många äldre lever i. Enligt Brottsoffermyndighetens
              studie Ofrid förekommer våld mot äldre i en sådan omfattning och
              får sådana konsekvenser att det bör betraktas som ett folkhälsoproblem.
              Bara i Söderort i Helsingfors kommer det in över 200 anmälningar
              om brott mot gamla varje år. Situationen är säkert liknande på
              många andra håll i landet.
            </seg>
            <seg xml:id="i-d6d833d764ca94b7-0">
              I höstas fick vi via medierna höra om hur en kvinna kunde stjäla
              kontanter från äldre på ett äldreboende. När hon blev upptäckt
              och anmäld försvann hon och tog anställning på ett annat äldreboende
              i en annan kommun där hon stal bland annat vigselringar och andra
              smycken. Hon kunde till och med ta anställning på ett tredje vårdhem
              innan det här upptäcktes. Allt detta har i alla fall fått mig
              att reagera.
            </seg>
            <seg xml:id="i-3fbf2798b30c30b0-0">
              Samhället har, enligt min och Kristdemokraternas mening, ett
              ansvar att se till att alla människor kan åldras med värdighet
              och i trygghet. Gamla människor i det svenska samhället är, inte
              alltid men många gånger, utlämnade till vård av personer som de
              inte känner och i alla fall inte har valt själva. I många sammanhang
              är det berättigat att kalla de gamla för skyddslösa. Äldre som
              drabbats av till exempel stölder lever i en ovanligt utsatt situation
              eftersom de på grund av sitt vårdbehov tvingas öppna sitt hem
              för en stor grupp utomstående.
            </seg>
            <seg xml:id="i-810016179f89c498-0">
              Jag hoppas och tror att socialministern håller med mig i synen
              på brott mot äldre och att samhället har ett ansvar att se till
              att alla människor får vara trygga även när man blir äldre och
              i behov av vård och omsorg.
            </seg>
            <seg xml:id="i-873c1b8701522f3b-0">
              Herr talman! Eftersom socialministern inte kan tänka sig att
              kontrollera dem som söker anställning inom äldreomsorgen mot polisens
              belastningsregister blir den självklara frågan: Har socialministern
              några andra förslag för att komma till rätta med denna fullständigt
              oacceptabla situation?
            </seg>
          </u>
          <note type="speaker" xml:id="i-9a72a1393a48c1cc-0">
            Anf. 34 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-a75df5ddfa02c59d-0">
            <seg xml:id="i-89499e216c8b7a47-0">
              Herr talman! Dagens interpellation som vi har att ägna oss åt
              ytterligare en liten stund har som rubrik Brott mot äldre. Det
              var faktiskt det som väckte mitt intresse trots att jag egentligen
              inte alls hade tänkt att gå upp i det här ärendet. Brott mot äldre
              är ett ämne som berör mig och tar tag i mig på djupet. Det engagerar
              mig helt och fullt.
            </seg>
            <seg xml:id="i-49dd4f43b013b250-0">
              I Socialstyrelsens rapport om äldrevården som kom 1994 kan man
              läsa om våld och övergrepp i flera olika huvudgrupper. Man berättar
              också att det är en kombination av de här övergreppen som ofta
              karakteriserar våld mot äldre. Ofta är förövaren en familjemedlem,
              en make eller maka, en son eller en dotter.
            </seg>
            <seg xml:id="i-deab0d19faa7545f-0">
              I juni förra året, 2003, överlämnade Nationella rådet för kvinnofrid
              sin slutrapport till regeringen. Där föreslår man en rad insatser
              för äldre kvinnor som också är tillämpbara för äldre män i många
              fall, herr talman. Där lyfts ministrarnas ansvar för att förebygga
              våld och övergrepp och för att garantera de äldre brottsoffrens
              rätt till hjälp och stöd. I den här rapporten föreslår man att
              man ska inrätta ett samordningskansli inom Statsrådsberedningen
              för att departementen inte ska kunna skyffla ärendena mellan sig.
              Detta samordningskansli ska samordnat ta tag i det operativa arbetet
              och lösa den problematiska situation som finns där ingen egentligen
              äger frågan fullt ut.
            </seg>
            <seg xml:id="i-7b786a9e917b637d-0">
              Det minst uppmärksammade våldet mot äldre är våldet i de nära
              relationerna, och det drabbar främst äldre kvinnor. Jag läser
              i socialministerns svar på Helena Höijs interpellation att socialministern
              menar att huvudmännen redan i dag har de instrument som krävs
              för att kunna garantera äldre en trygg vård och omsorg. Jag är
              inte benägen att hålla med om det. Det fattas väldigt mycket.
            </seg>
            <seg xml:id="i-ac05fc46bd45a83d-0">
              I Norge har man inrättat ett resurscentrum som kallas Vern for
              eldre. Detta fungerar rådgivande för äldre personer som har utsatts
              för våld. Man kan ringa dit eller komma dit och göra ett personligt
              besök. Anhöriga är också välkomna att söka hjälp och stöd där.
            </seg>
            <seg xml:id="i-a5d9c86fa67f586b-0">
              Herr talman! Det finns ett uttalat behov också i Sverige att
              inrätta en svensk motsvarighet till detta Vern for eldre. Jag
              skulle vilja fråga socialministern om han delar min uppfattning
              att ett sådant resurscentrum skulle vara positivt för äldre som
              utsatts för våldsbrott.
            </seg>
          </u>
          <note type="speaker" xml:id="i-fadf1056c2e13b10-0">
            Anf. 35 RAGNWI MARCELIND (kd):
          </note>
          <u who="ragnwi_marcelind_f36578" xml:id="i-7931dd5672ac9094-0">
            <seg xml:id="i-2a2efd31607fcd12-0">
              Herr talman! Så gott som varje vecka eller åtminstone ett antal
              gånger per månad blir jag uppringd av någon som jag inte har mött
              eller inte känner eller av någon anhörig eller får bara av någon
              bekant på ett kalas höra sägas: Tänk, nu har mamma slarvat bort
              sina vigselringar! Eller: Det försvann 1 000 kr i mammas handväska.
              Hon har blivit så snurrig att hon inte längre har någon kontroll
              på hur hon har det.
            </seg>
            <seg xml:id="i-bf71e5311318acac-0">
              Ofta visar det sig faktiskt att dessa gamla människor har blivit
              bestulna. När de kränkts genom att bli bestulna kränks de än en
              gång av personal eller barn eller anhöriga som säger: Nu har du
              väl ändå blivit bra vimsig, när du inte kan hålla reda på dina
              saker!
            </seg>
            <seg xml:id="i-327aac9f584236ba-0">
              Sådant här rapporteras gång på gång, och Helena tog upp att inte
              mindre än 200 sådana ärenden anmäls varje år till Söderortspolisen.
              Det är en liknande situation i Malmö och i Göteborg, och samma
              företeelse har också spritt sig ut till landsbygden.
            </seg>
            <seg xml:id="i-90f51b534c004f8c-0">
              Senast i dag fick jag från en högt uppsatt person, mycket välkänd
              inom Regeringskansliet, höra följande. Häromkvällen ringde det
              på mammas telefon och någon sade: Det är ett läckage från ditt
              badrum, och vi måste komma och renovera det. Mamman sade med tanke
              på den son hon hade: Jag släpper inte in dig. Jag ser inget läckage.
              Då sade den här personen: Det kan du inte se inifrån. Det kan
              vi bara se utifrån.
            </seg>
            <seg xml:id="i-5fce885bed466517-0">
              Sådant här utsätts gamla människor dagligen för i Sverige. Det
              som jag tycker är det mest graverande är när människor kränks
              i sina hem. De är ju genom sina vårdbehov tvingade att upplåta
              sina hem för främmande människor, som nästan utan kontroll kan
              röra i deras saker. De gamla är inte bara skyddslösa, som Helena
              sade, utan också värnlösa, och därför blir detta ett så värdeladdat
              ämne.
            </seg>
            <seg xml:id="i-37e66cd161cd1f49-0">
              Jag blir lite upprörd när jag läser svaret, och det är därför
              som jag har gett mig in i den här debatten, även om det är Helena
              som har väckt interpellationen. Socialministern säger att huvudmännen
              redan i dag har de instrument som krävs för att kunna garantera
              äldre en trygg vård och omsorg.
            </seg>
            <seg xml:id="i-7a0b22a79dc63a78-0">
              När det ser ut som det gör i vårt land i dag tycker jag att det
              är lite oansvarigt av socialministern att avfärda det här problemet
              på det sätt som han gör. När vi i vårt parti har pratat om att
              vi tycker att det skulle vara bra om man kunde införa någon form
              av personalkontroll i likhet med den som förekommer inom barnomsorgen
              är det mot bakgrund av att det också kommer uppgifter om att vissa
              kriminella faktiskt har gjort den här verksamheten till sin nisch.
              De vet att de när de söker jobb i princip kan komma in i äldreomsorgen
              direkt från gatan, jobba några veckor och stjäla från de äldre.
            </seg>
            <seg xml:id="i-41b99c2766312333-0">
              Vi bygger dessa uppfattningar på rapporter från polisen i Söderort.
              Jag tycker att detta är graverande. Vi har också en mängd ärenden
              där gode män har missbrukat sina uppgifter. Jag skulle kunna redovisa
              en massa exempel på detta, men tiden tillåter inte det. Människor
              har blivit bestulna på stora penningbelopp. Jag skulle önska att
              jag kunde få ett klartecken från socialministern att han har för
              avsikt att dels göra en översyn av gode mäns uppgifter, dels kanske
              se till att människor som i sina hem får ta emot vårdpersonal
              ska kunna känna sig trygga. Inte heller ska den personal som jobbar
              inom vård och omsorg behöva känna sig ifrågasatt. Det är bara
              några få som missköter sig, men de utsätter många andra för en
              känsla av skuld.
            </seg>
          </u>
          <note type="speaker" xml:id="i-85228580ae38e8f7-0">
            Anf. 36 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-19">
            <seg xml:id="i-c20159c4794783bd-0">
              Herr talman! Jag vet inte riktigt vilken debatt som vi ska föra
              här. Ska vi föra en debatt om den fråga som ställs i interpellationen,
              eller ska vi föra en allmän debatt om våldet i samhället? Jag
              kan gärna föra en diskussion om samhälleligt våld mot äldre, men
              jag tror att justitieministern är bättre på att svara på de frågorna
              eftersom de är hans ansvarsområde.
            </seg>
            <seg xml:id="i-9222d542b1c56587-0">
              Jag har svarat på en mycket enkel frågeställning, nämligen: Har
              de huvudmän som är ansvariga för omsorgen om äldre de instrument
              som behövs för att de ska ha möjlighet att garantera en trygg
              äldreomsorg inom den samhälleligt organiserade omsorgen? Jag menar
              att de har de instrumenten. De kan göra en noggrann prövning när
              de ska anställa. De kan ta fram referenser för var och en av de
              sökande. De kan gå tillbaka till deras historia, ringa upp tidigare
              arbetsgivare och kontrollera vad det är för personer som man anställer.
              De kan försäkra sig om att de anställer människor som är kompetenta
              för uppgifterna. De har nu de instrumenten. Vi behöver inte införa
              ytterligare en möjlighet, nämligen att gå in i polisens belastningsregister,
              något som skulle innebära att man inom en mycket stor sektor i
              samhället i så fall aldrig kan tillåta en människa att sona sitt
              brott. Man utesluts då från stora delar av den offentliga verksamheten.
            </seg>
            <seg xml:id="i-f7f22aaf9476d333-0">
              För barnomsorgen kände riksdagen ett behov av att införa detta,
              framför allt beroende på risken för sexuella trakasserier. Men
              det är nu risk att vi steg för steg inför ett samhälle som aldrig
              ger en människa en möjlighet att rehabilitera sig för ett arbete
              när man har sonat sitt brott. Jag vill undvika det, men inte genom
              att utsätta äldre för en risk utan genom att betona att arbetsgivarna
              faktiskt har möjligheter att kontrollera de anställda.
            </seg>
            <seg xml:id="i-1304486e259a16de-0">
              Sanningen är att de brott som har anmälts inom äldreomsorgen
              nu talar jag inte allmänt i riksdagen om ett jättestort problem,
              nämligen generellt om våld mot äldre, utan om äldreomsorgen i
              mycket liten utsträckning begås av de anställda. Stölder eller
              våld utövas dessvärre ofta mellan vårdtagare. Av de 626 anmälningar
              som kom till Socialstyrelsen under 2002 handlade 158 om ekonomiska
              övergrepp. Med ekonomiska övergrepp menas stölder, det vill säga
              tillgripande av värdeföremål eller pengar från vårdtagarna. De
              allra flesta av dessa handlade om brott begångna av andra patienter
              eller andra vårdtagare.
            </seg>
            <seg xml:id="i-c62e19aee2b9a0a6-0">
              Detta löser vi inte genom att diskutera kontroll av personalen
              utan genom att diskutera hur personalen vidareutvecklas och får
              större kompetens att möta sådana här situationer samt utveckla
              en vård som utesluter sådana här företeelser.
            </seg>
            <seg xml:id="i-ca42f94dd0d144b5-0">
              Det är alltså inte så att de bekymmer vi har i äldreomsorgen
              handlar om brist på möjligheter att försäkra sig om att man anställer
              rätt personal. De problem som vi har är brist på personal, brist
              på utveckling och utbildning av personalen, brist på stöd till
              personalen för att känna tillfredsställelse i jobbet och därmed
              naturligtvis också en brist på resurser för att erbjuda en god
              omsorg.
            </seg>
            <seg xml:id="i-a9dd68c6e73d695a-0">
              Det är den frågan som jag svarat på. En mycket vidare och allvarligare
              fråga är den allmänna våldsutvecklingen och det egendomliga fenomenet
              att trots att äldre faktiskt utsätts för våldsbrott i mycket mindre
              omfattning än ändra, är det de äldre som känner störst oro. Ska
              vi garantera dem trygghet handlar det om att satsa på polisen,
              om att satsa på ett samhälle som tar våldet på allvar och som
              bekämpar våldet. Men det som jag har svarat på var en mycket enkel
              fråga: Ska vi använda polisens belastningskontroll vid anställning
              av personal i äldreomsorgen? Jag anser inte att det behövs.
            </seg>
          </u>
          <note type="speaker" xml:id="i-95ff4355ad7ff7df-0">
            Anf. 37 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-a2d4de06e0e519ba-1">
            <seg xml:id="i-168b366375506080-0">
              Herr talman! Jag vill börja med att hålla med två av mina meddebattörer,
              de som är kritiska mot socialministerns slutsats att huvudmännen
              redan i dag har de instrument som krävs för att kunna garantera
              äldre en trygg vård och omsorg. Hade jag tyckt det hade jag självklart
              inte väckt min interpellation. Jag vill också säga att anställningsprocessen
              självklart är viktig, liksom introduktion av nya medarbetare,
              handledning och kompetensutveckling. Jag skulle till och med kunna
              hålla med socialministern om att det säkert finns möjligheter
              att ytterligare förfina de här metoderna, så att man blir bättre
              på att i anställningsprocessen hitta de rätta människorna och
              genom arbetsledning och förbättrade rutiner, kompetensutveckling
              och bättre kvalitetssäkringssystem undanröja flera av de brister
              som vi i dag kan hitta.
            </seg>
            <seg xml:id="i-d1b9e87004873b84-0">
              Jag påstår inte alls att en kontroll mot polisens belastningsregister
              är hela lösningen. Socialministern tangerade resursfrågan, och
              den är självklart viktig, liksom brottsutvecklingen i samhället
              i övrigt, polisens resurser och så vidare, men det är andra debatter.
            </seg>
            <seg xml:id="i-e4112ce5d9aea56a-0">
              Herr talman! Ofta får vi höra från barnomsorgen utlåtanden i
              stil med: Det är så stora barngrupper, men det är en underbar
              personal! Från äldreomsorgen kan vi höra: Personalen gör ett fantastiskt
              arbete, men de är alldeles för få.
            </seg>
            <seg xml:id="i-dabf6ed17acb2968-0">
              Det här är personalgrupper som vi måste uppvärdera och vars status
              vi verkligen måste stärka. Jag menar att vi genom att öppna för
              någon form av kontroll av också den personal som ska arbeta inom
              äldreomsorgen skulle visa vilken vikt vi lägger vid deras uppgifter
              och vilket förtroende vi ger dem i deras arbete. Jag menar att
              detta på så sätt skulle kunna vara ett steg i riktning mot att
              höja statusen.
            </seg>
            <seg xml:id="i-b0bcd2471905eb78-0">
              Det är viktigt att understryka, precis som Ragnwi Marcelind gjorde,
              att det är en liten grupp som begår de här brotten mot människor
              inom äldreomsorgen, till exempel våldsbrott och stölder, men det
              drabbar väldigt många. Det drabbar självklart den enskilda, men
              det drabbar också de övriga boende, det drabbar de övriga inom
              hemtjänsten som känner sin trygghet beskuren eller naggad i kanten,
              det drabbar de anhöriga och det drabbar inte minst personalen.
            </seg>
            <seg xml:id="i-0328d6d404cd5081-0">
              De som begår brotten gömmer sig bakom verksamheten och bakom
              sina arbetskamrater. Vi kan inte låta ett fåtal sprida oro och
              misstänksamhet. Det leder till misstämning och dålig arbetsmiljö,
              och det blir en negativ spiral. Vi måste bryta denna utveckling
              och skapa positiva spiraler så att människor inom äldreomsorgen
              känner vilket förtroende vi har för dem och vilket viktigt arbete
              de gör och så att de kan göra det utan misstänksamhet.
            </seg>
            <seg xml:id="i-905090794961fdd5-0">
              Jag tror på en möjlighet till kontroll mot polisens belastningsregister.
              Det är ju inte heller inom barnomsorgen så att det råder något
              anställningsförbud. Visst: Människor ska kunna sona sina brott,
              och människor ska kunna börja en annan bana, men då ska man göra
              det i öppenhet och i en dialog med sin arbetsgivare.
            </seg>
          </u>
          <note type="speaker" xml:id="i-a88d78558da66100-0">
            Anf. 38 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-a75df5ddfa02c59d-1">
            <seg xml:id="i-1d6ee214e2fc1bd4-0">
              Herr talman! Jag är också medveten om att det här är en stor
              och vid fråga. Det är medvetet som jag har vidgat den här frågan
              till att inte bara handla om anställningar av personal till äldreboenden.
              Våld mot äldre är en realitet. Många gamla upplever att de som
              brottsoffer inte får den status som yngre brottsoffer får och
              att man inte tar dem på allvar på samma sätt. Också när man är
              gammal har man rätt att vara sedd för den man är, och man har
              rätt att vara huvudperson i sitt eget liv. Man har rätt att vara
              det brottsoffer som man faktiskt är om man har blivit utsatt för
              våld, för fysiska, psykiska eller ekonomiska övergrepp, för försummelse
              eller vanvård eller för utnyttjande på annat sätt. Detta är viktigt
              att framhålla.
            </seg>
            <seg xml:id="i-7c3699a7216f723a-0">
              Herr talman! Jag undrar fortfarande om socialministern skulle
              vilja ge mig ett svar på frågan om man från regeringens sida tänker
              följa den rapport som Nationella rådet för kvinnofrid har givit
              till regeringen och om man har för avsikt att inrätta ett sådant
              samordningskansli. Min andra fråga är: Finns det någon tanke på
              att inrätta ett resurscentrum, likt det norska Vern for eldre
              , för att garantera att också äldre brottsoffer blir sedda som
              de brottsoffer de är och att de får vara agerande subjekt i sina
              egna liv?
            </seg>
          </u>
          <note type="speaker" xml:id="i-5b37068ce7fdf88b-0">
            Anf. 39 RAGNWI MARCELIND (kd):
          </note>
          <u who="ragnwi_marcelind_f36578" xml:id="i-7931dd5672ac9094-1">
            <seg xml:id="i-6e3428bde35d5fa9-0">
              Herr talman! Det är så, herr socialminister, att gamla, sjuka
              och senila är lika värnlösa som barn. Man kan faktiskt se det
              på samma sätt. Nu säger inte vi att vi har den hela och fulla
              lösningen. Det kanske finns andra förslag på åtgärder som skulle
              kunna vara ännu bättre, men någonting måste göras, och den här
              frågan behöver ses över.
            </seg>
            <seg xml:id="i-6f8456ab0686df23-0">
              Nu säger socialministern att han inte på något sätt oroar sig
              och att han inte tycker att det här är något problem, men det
              är faktiskt så att den socialdemokratiska majoriteten i Stadshuset
              till och med har bjudit in den polisman som jobbar med de här
              frågorna i Söderorts verksamhet för att de ser det här problemet.
            </seg>
            <seg xml:id="i-5d1e5c04febefb39-0">
              Då kan man fråga sig vems ansvar det är. Det är klart att den
              här debatten tenderar att hamna inom både justitieministerns och
              socialministerns områden, men jag utgår ifrån att socialministern
              har så pass mycket samtal med justitieministern och för samtal
              om helheten för de äldres trygghet i samhället att man på det
              sättet skulle kunna komma fram till ett bra förslag på lösning
              i de här frågorna.
            </seg>
            <seg xml:id="i-a37ef184bfdfb0d5-0">
              Jag menar inte att socialministern inte skulle vara medveten
              om problematiken, men när socialministern säger att huvudmännen
              har kontroll i frågan, och jag och många med mig vet att det inte
              är så, då måste man fråga sig vad det är för bild socialministern
              har av äldreomsorgen.
            </seg>
            <seg xml:id="i-444bd3cb020d8839-0">
              Kom gärna med ett annat förslag! Det behöver inte vara det som
              finns inom barnomsorgen, bara det är ett förslag som gör att våra
              äldre kan känna sig trygga om de blir sjuka, senila och värnlösa.
            </seg>
          </u>
          <note type="speaker" xml:id="i-ca7c08261df7f59b-0">
            Anf. 40 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-20">
            <seg xml:id="i-8d06befc216a5458-0">
              Herr talman! Jag är inte säker på att Ragnwi Marcelind skulle
              förstå vad jag svarar på, därför att hon har inte ansträngt sig
              att läsa mitt svar.
            </seg>
            <seg xml:id="i-9c5d771df5ca5529-0">
              Jag säger inte att allting är välbeställt när det gäller äldreomsorgen.
              Jag säger i svaret att man har de instrument som krävs för att
              kunna garantera äldre en trygg vård och omsorg. När vi talar om
              instrument handlar det om vilka möjligheter arbetsgivarna har
              att kontrollera de anställda. Man kan göra det på en rad olika
              sätt. Man kan ta referenser. Man kan gå igenom med de sökande
              vilken bakgrund de har. Man kan kontrollera vilka erfarenheter
              de har, vad de gjort tidigare och så vidare. Man har alla de instrument
              som behövs för att kontrollera de anställda.
            </seg>
            <seg xml:id="i-9e0b04142a03cd09-0">
              Frågan jag har ställts inför är: Ska man också gå in i polisens
              belastningsregister? Och jag har sagt att det är en farlig väg
              om vi i hela den offentliga sektorn inför system som innebär att
              man ska kontrollera polisens belastningsregister. Då får vi ett
              samhälle där människor får svårt att sona brott. Den som en gång
              har dömts för något brott blir utesluten från en stor del av framtidens
              arbetsuppgifter. Det ska vi förhindra. Det vi ska garantera är
              att arbetsgivarna har en möjlighet att se till att man får en
              förnuftig anställningspolitik och har möjlighet att kunna garantera
              de äldre en trygghet.
            </seg>
            <seg xml:id="i-067cce12c0705725-0">
              Jag tror att Ragnwi Marcelind inte heller lyssnar. Hon säger
              att jag har sagt att allting är välbeställt i övrigt. Det har
              jag aldrig sagt. Våld mot äldre är ett stort problem i det svenska
              samhället. Hade Ragnwi lyssnat på partiledardebatten så hade hon
              hört hur statsministern redovisade en stor satsning för att just
              stärka det brottsförebyggande arbetet, brottsbekämpningen och
              polisens arbete. Hörde hon inte det? Jo det är bra. Men då är
              vi överens om att regeringen faktiskt försöker ta fatt i det här
              problemet.
            </seg>
            <seg xml:id="i-eec5a712048bb0ba-0">
              Jag har svarat på en fråga. Det handlar om frågan: Ska vi låta
              kommunerna gå in i polisens belastningsregister vid sina anställningsförfaranden?
              Jag vill inte rekommendera detta, för jag har som socialdemokrat
              jag tror Cecilia Wikström har det också som liberal en viss respekt
              för människors integritet. Se till att vi får en trygghet i vården
              utan att offra den personliga integriteten det är det som det
              handlar om.
            </seg>
          </u>
          <note type="speaker" xml:id="i-9f04c7cb181bffa8-0">
            Anf. 41 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-a2d4de06e0e519ba-2">
            <seg xml:id="i-4b13f540b8ff25f4-0">
              Herr talman! Jag hade ställt en, som socialministern uttrycker
              det, enkel fråga i min interpellation, och svaret på den frågan
              var nej. Då är det självklart att vi som deltar i den här debatten
              förväntar oss att socialministern har ett alternativt förslag,
              en annan väg för att hitta lösningar på den problematik som jag
              tycker har blivit väldigt väl belyst i den här interpellationsdebatten.
              Men det svaret är socialministern oss fortfarande skyldig. Det
              är ett nej som så att säga är slutklämmen på den här debatten.
            </seg>
            <seg xml:id="i-11c2500a9d2d57ab-0">
              Socialministern lägger över ansvaret på huvudmännen, och det
              är väl gott så: Det är huvudmännen som har ansvaret. Men till
              exempel här i Helsingfors har huvudmännen efterfrågat fler verktyg.
              Det finns mycket att göra man kan förbättra sina processer och
              så vidare men i detta arbete finns det en väldigt stor huvudman,
              nämligen Helsingforss stad, som har sagt: Vi skulle vilja överväga
              den här typen av kontroller. Man har efterlyst fler verktyg. Då
              klingar ett nej väldigt kort och väldigt tafatt.
            </seg>
            <seg xml:id="i-5407e67a538541c9-0">
              Herr talman! Jag vet att socialministern har ytterligare ett
              inlägg. Det vore, tycker jag, bra för den fortsatta debatt som
              jag vet kommer att äga rum i det här ärendet, om socialministern
              kunde säga: Nej, vi vill i stället det här. Om det är så att den
              socialdemokratiska regeringen har några andra förslag så vore
              det intressant att få lyssna på dem.
            </seg>
          </u>
          <note type="speaker" xml:id="i-1c1ae254e781c8f3-0">
            Anf. 42 Socialminister LARS ENGQVIST (s):
          </note>
          <u who="unknown" xml:id="i-7a03bc30aa962e28-21">
            <seg xml:id="i-faa74324f5451a22-0">
              Herr talman! Regeringen har noggrant redovisat ett program för
              att skapa trygghet i äldreomsorgen. Det handlar om mer personal.
              Det handlar om att ge stöd till personalens utveckling och utbildning.
              Det handlar om att skapa utrymme för att ge personalen den uppskattning
              de behöver, inte i form av att vi kontrollerar dem extra utan
              att de faktiskt får bättre arbetsvillkor, bättre lön och bättre
              utvecklingsmöjligheter.
            </seg>
            <seg xml:id="i-1e97b5b7ed5dd6bc-0">
              Ska vi klara framtidens äldreomsorg handlar det om att ge resurser
              så att personalen kan erbjuda den vård och omsorg som de äldre
              begär. Det är det viktigaste.
            </seg>
            <seg xml:id="i-8692b11a0188c8cb-0">
              Sedan ska arbetsgivaren ha möjlighet att göra noggranna kontroller
              vid sina anställningar och försäkra sig om att man anställer kompetent
              personal och att man inte anställer människor som är olämpliga
              för att ta på sig uppgifter inom äldreomsorgen. Även för detta
              finns ett program.
            </seg>
            <seg xml:id="i-01695d139194e782-0">
              Den stora frågan om att bekämpa brott är otroligt viktig. Utan
              att ge mig in på Thomas Bodströms område ska jag säga att jag
              tycker att det är spännande att i framtiden prova möjligheterna
              att, ungefär som man har gjort i Norge, upprätta särskilda värn
              för äldre för det brottsförebyggande arbetet. Men det är en fråga
              som Thomas Bodström hanterar, och jag vet att det pågår ett arbete
              om hur vi ska använda de kommande resurser för brottsbekämpning
              som statsministern har redovisat.
            </seg>
            <seg xml:id="i-7e19ac6a9c55e586-0">
              På frågan om vi ska utnyttja just polisens register vid anställningsförfarandet
              är mitt svar nej. Det är bättre att satsa på att utveckla personalen
              och se till att de kan erbjuda en god trygghet i stället.
            </seg>
          </u>
          <note xml:id="i-5a6a729f1a0e2910-4">
            Överläggningen var härmed avslutad.
          </note>
          <note xml:id="i-b0902b8dd9f0108f-0">
            9 § Svar på interpellation 2003/04:233 om Helsingfors International
            Forum om att förebygga folkmord
          </note>
          <note type="speaker" xml:id="i-1e2ab989deb9a019-0">
            Anf. 43 Statsrådet PÄR NUDER (s):
          </note>
          <u who="unknown" xml:id="i-7a03bc30aa962e28-22">
            <seg xml:id="i-cfac93ed2df5394e-0">
              Herr talman! Yvonne Ruwaida har frågat statsministern om hur
              statsministern avser att agera för att den internationella konferensen
              som anordnas av regeringen ska vara öppen för alla världens folk
              och hur statsministern förklarar bakgrunden till att den israeliska
              regeringen uppfattat ett löfte från Sverige om att Mellanösternkonflikten
              ska hållas utanför folkmordskonferensen. Interpellationen har
              överlämnats till mig.
            </seg>
            <seg xml:id="i-80b8ee9c0f2222df-0">
              Den internationella konferens som regeringen arrangerade i förra
              veckan var den sista konferensen i en serie om fyra. Till den
              första konferensen bjöds regeringar in som engagerat sig i frågorna
              kring Förintelsens konsekvenser och lärdomar. De tre följande
              konferenserna har tagit sin utgångspunkt i den första konferensen
              både vad gäller tema och inbjudna deltagare. Till den sista konferensen
              som arrangerades i förra veckan bjöds således den krets av länder
              som aktivt har deltagit eller anmält sitt intresse för att delta
              vid de tidigare konferenserna in.
            </seg>
            <seg xml:id="i-7874829d150fe797-0">
              Vår förhoppning är att dialogen med denna krets av länder ska
              leda fram till förslag som sedan kan behandlas av hela världssamfundet,
              i första hand inom Förenta nationerna. Det är därför med stor
              glädje vi välkomnade FN:s generalsekreterares närvaro vid Helsingforss
              Internationella Forum.
            </seg>
            <seg xml:id="i-1fec6dfe052de254-0">
              Syftet med den avslutade konferensen har hela tiden varit att
              i stället för att värdera enskilda konflikter tala om ansvaret
              hos regeringar att förebygga och stoppa nya konflikter som kan
              leda till folkmord. Temat för konferensen har bestämts från det
              svenska värdskapets sida.
            </seg>
          </u>
          <note type="speaker" xml:id="i-e3a85295467a2ba1-0">
            Anf. 44 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-bdf32fbd0291c18a-0">
            <seg xml:id="i-688d5ec8dd207f1a-0">
              Herr talman, minister och alla som lyssnar! Deltagarlistan vid
              konferensen om att förebygga folkmord men även den vid de tidigare
              konferenserna om kampen mot intolerans, för sanning, rättvisa
              och försoning och konferensen om Förintelsen har diskuterats och
              kritiserats. Det är de fyra konferenser som har hållits. Det är
              viktiga och angelägna frågor som har diskuterats på alla fyra
              konferenserna.
            </seg>
            <seg xml:id="i-06adf5e6985dcac5-0">
              Många av dem som i dag utsätts för kränkningar av mänskliga rättigheter
              har kritiserat vilka Sverige har bjudit in till konferenserna.
              Några av dem som bjudits in är länder som i dag inte följer FN:s
              konventioner utan kränker dem på allvarliga sätt.
            </seg>
            <seg xml:id="i-58b8cc291e95aca9-0">
              USA har till exempel skapat en egen, ny säkerhetspolitisk doktrin
              som strider mot FN-reglerna. USA har fångar på Guantánamobasen
              och andra baser som inte behandlas utifrån de regler som finns
              i FN.
            </seg>
            <seg xml:id="i-81930451dd3f8985-0">
              Israel bryter också mot FN:s regler, både genom ockupationen
              av Gaza och Västbanken och annekteringen av östra Jerusalem. Israel
              gör det också genom det våld man använder, speciellt mot civila
              och mot politiska ledare. Man genomför utomrättsliga, illegala
              avrättningar.
            </seg>
            <seg xml:id="i-4564665a5d91c773-0">
              Sverige har bjudit Ryssland men inte tjetjenerna. Sverige har
              bjudit Kina men inte uigurerna. Sverige har bjudit Turkiet men
              inte kurderna. Sverige har bjudit Rumänien, Slovakien, Tjeckien
              och Polen men inte romerna, Chile men inte mapuchefolket, Mexiko
              men inte mayafolket, Marocko men inte det ockuperade Västsahara.
              Listan kan göras väldigt mycket längre.
            </seg>
            <seg xml:id="i-a982ce6d2d5706b9-0">
              Man har bjudit in regeringar som kränker de mänskliga rättigheterna,
              naturligtvis i olika stor utsträckning, men man har inte bjudit
              in dem som får sina mänskliga rättigheter kränkta. Det har kritiserats
              mycket. Många i Sverige vill att Sverige ska lyfta fram utsatta
              grupper i världen, att de också ska få delta i den här typen av
              konferenser. De ska få vara med i diskussionen om tolerans eller
              försoning, i diskussionen om att förebygga folkmord. Där behövs
              fler.
            </seg>
            <seg xml:id="i-b4792ee6cc1a5a84-0">
              Inbjudningslistan från svensk sida har en konstig karaktär och
              den har ifrågasatts. Jag undrar om Pär Nuder anser att de grupperingar
              som jag har nämnt, som inte var bjudna och som får sina rättigheter
              kränkta, inte är viktiga att lyssna till. Jag undrar också vilken
              signal man ger till länder som USA och Israel, rika och mäktiga
              länder som i dag bryter mot FN-regler vilket övriga västvärlden
              är mycket kritisk till. Vilken signal ger man till dem när man
              bjuder dem men inte grupper som de är i konflikt med? Jag skulle
              gärna vilja att ministern kunde utveckla det och säga att man
              i framtiden tänker bjuda in till en konferens mer öppet.
            </seg>
          </u>
          <note type="speaker" xml:id="i-0c260f35c66378de-0">
            Anf. 45 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-a75df5ddfa02c59d-2">
            <seg xml:id="i-fec0384e42e727ba-0">
              Herr talman! Jag vill börja med att rikta ett djupt känt tack
              till Pär Nuder för det svar som han har avgivit. Det är balanserat,
              nyanserat och rör inte upp de känslostormar som Yvonne Ruwaida
              lyckades röra upp genom sina uttalanden här i kammaren alldeles
              nyss. Att relativisera det hemska som sker, som faktiskt är folkmord,
              som hon gör när hon talar om Israels beteende under den terrorintifada
              som pågår är faktiskt farligt. Det relativiserar folkmordsbegreppet,
              och det är faktiskt livsfarligt.
            </seg>
            <seg xml:id="i-11a11b43fcfaf534-0">
              Den folkmordskonferens som alldeles nyss har avslutats har givit
              oss möjlighet till reflexion över folkmord som har skett genom
              historien. Men folkmordskonferensen har också påmint oss på djupet
              om att ökade kunskaper är det enda verkningsfulla medlet mot grupphat
              och hets mot folkgrupper. Ökad kunskap kan leda till att världssamfundet
              ingriper tidigare mot hotande etniska rensningar, varav den största
              är Förintelsen där sex miljoner människor offrades.
            </seg>
            <seg xml:id="i-10b9ac30184c06c2-0">
              Främlingsfientlighet och ytterst antisemitism har en lång och
              fasansfull historia med systematiska mord av judar, däribland
              en miljon barn och fem miljoner handikappade, oppositionella,
              homosexuella, romer och oliktänkande. Nu kan vi se en ny våg av
              antisemitism i Sverige, enligt en rapport från EUMC. Det är oerhört
              smärtsamt att tala om det.
            </seg>
            <seg xml:id="i-188816200b3670e5-0">
              Självklart kan man som Yvonne Ruwaida, Miljöpartiet, Vänstern
              och alla vi andra kritisera Israels politik och de företeelser
              som sker där. Vi kan till och med kritisera dem hårt utan att
              det kan anses vara antisemitiskt. Men att i samma andetag säga
              att det skulle vara nära folkmord, det tycker jag är anstötligt.
            </seg>
            <seg xml:id="i-97e874dfa55f53e4-0">
              Det är viktigt att den debatten förs också här i kammaren på
              det sätt som statsministern, Pär Nuder och andra har gjort på
              ett föredömligt sätt. Det är viktigt att vi sätter punkt för de
              strömningar inom Vänstern och Miljöpartiet som faktiskt relativiserar
              folkmordsbegreppet. Det är mycket angeläget.
            </seg>
          </u>
          <note type="speaker" xml:id="i-589f62d5552bf123-0">
            Anf. 46 Statsrådet PÄR NUDER (s):
          </note>
          <u who="unknown" xml:id="i-7a03bc30aa962e28-23">
            <seg xml:id="i-979c52094dc28570-0">
              Herr talman! Under blott fyra månader för tio år sedan mördades,
              slaktades 800 000 människor i Rwanda. Detta inträffade inte under
              medeltiden utan det inträffade mitt under informationstidsåldern,
              en tidsålder då information flödar över gränser och kontinenter
              med ljusets hastighet. Vi kan inte skylla ifrån oss och säga att
              vi inte vet hur det ser ut i andra länder eller på andra kontinenter.
              Det kanske fanns en tid då man kunde göra det. Det kan inte nutidsmänniskan
              göra.
            </seg>
            <seg xml:id="i-417b0a9c9fb8aba7-0">
              Bakgrunden till Helsingforss Internationella Forum, den fjärde
              och avslutande konferensen, var att fylla orden aldrig mer med
              substans och framför allt att förmå så många länders regeringar
              som möjligt att sluta upp bakom ett gemensamt politiskt förpliktande
              och se till att ett Rwanda, ett Srebrenica aldrig någonsin mer
              blir verklighet.
            </seg>
            <seg xml:id="i-d069b5fcd2908fc5-0">
              Den konferens vi har bakom oss hade tre syften.
            </seg>
            <seg xml:id="i-107aed03e926b29f-0">
              För det första att för första gången sedan 1948, då FN:s konvention
              mot folkmord antogs, samla världssamfundet kring frågan hur man
              ska förebygga folkmord.
            </seg>
            <seg xml:id="i-379c7cb152d0f1e4-0">
              För det andra att vara en mötesplats mellan å ena sidan ansvariga
              beslutande regeringars politiker, å andra sidan världens främsta
              experter på det här området och låta oss beslutsfattare lära av
              dem som kan de här frågorna i grunden.
            </seg>
            <seg xml:id="i-f903f18e9e002571-0">
              För det tredje att åstadkomma ett uttalande i form av en deklaration
              där länders regeringar förpliktar sig att göra sitt yttersta för
              att förhindra folkmord.
            </seg>
            <seg xml:id="i-7b3b089724a7f0cb-0">
              Alla dessa tre syften uppnåddes vid Helsingforss Internationella
              Forum. Därtill gjorde FN:s generalsekreterare, Kofi Annan, ett
              oerhört viktigt inlägg när han föreslog att en kommission, en
              särskild rapportör, ska inrättas i FN-systemet och ha till uppgift
              att direkt rapportera till säkerhetsrådet i syfte att förhindra
              folkmord. Det hade vi inte förväntat oss, och vi är naturligtvis
              väldigt glada över det som skedde.
            </seg>
            <seg xml:id="i-397f8fdecefdf0d9-0">
              Den här konferensen handlade inte om enskilda regionala konflikter.
              Yvonne Ruwaida räknade upp ett antal regionala konflikter runtom
              i världen. Det är precis som hon säger, listan skulle dessvärre
              kunna göras betydligt längre. Framför allt om man talar i folkmordstermer
              skulle man kunna nämna ett antal konflikter som finns i Afrika.
            </seg>
            <seg xml:id="i-80684b7cc5aa3573-0">
              Vi diskuterar den afrikanska kontinenten alldeles för lite i
              den svenska utrikespolitiska debatten. Vi har en tendens att diskutera
              en fråga i taget, när de stora hoten mot enskilda befolkningsgrupper
              kanske finns i Afrika. Jag tänker på konflikter i Burundi, Sudan,
              Zimbabwe och runt de stora sjöarna.
            </seg>
            <seg xml:id="i-f54824a9a795bcff-0">
              En konferens gör naturligtvis inte skillnad. Skillnad görs om
              länder går samman och förpliktar sig. Självklart är det, som Yvonne
              Ruwaida säger, oerhört viktigt att ge forum för minoriteter, grupper
              och befolkningar som på ett eller annat sätt är förtryckta. Det
              försöker Sverige göra i alla tänkbara och otänkbara sammanhang.
              Det är inget tvivel om den saken.
            </seg>
            <seg xml:id="i-2db01e2038b26654-0">
              Men var och en av de konflikter som Yvonne Ruwaida räknar upp
              förtjänar en konferens i sig själv. Det var inte möjligt att greppa
              alla enskilda konflikter vid ett och samma tillfälle. Däremot
              lyckades vi åstadkomma en mötesplats mellan beslutsfattare och
              världens samlade expertis. Dessutom förmådde vi 58 länder att
              samla sig kring ett gemensamt förpliktande aldrig någonsin mer
              ett Srebrenica, ett Rwanda.
            </seg>
          </u>
          <note type="speaker" xml:id="i-12242427427f2b31-0">
            Anf. 47 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-bdf32fbd0291c18a-1">
            <seg xml:id="i-9b24bfd07ac8b2ce-0">
              Herr talman! Jag delar det brinnande engagemang som Pär Nuder
              visar här mot folkmord och det ansvar vi alla har för att förebygga
              folkmord. Jag hoppas att vi kan göra de insatser som vi i Sverige
              borde göra som kan bidra till detta, nämligen mer bistånd och
              mindre vapenexport.
            </seg>
            <seg xml:id="i-02e44291849aab9c-0">
              Det finns en lång lista på åtgärder och saker man kan göra. Men
              det handlar också om att behandla alla regeringar, när de begår
              övergrepp mot mänskliga rättigheter, enligt samma måttstock.
            </seg>
            <seg xml:id="i-a76e429cd6165ea1-0">
              Tyvärr är det med den utrikespolitiken samma sak som med den
              deltagarlista som har funnits till alla de fyra konferenserna.
              De tar alla upp viktiga och angelägna ämnen, och jag är väldigt
              glad över att de diskuteras. Men man har bjudit de som är mäktiga
              och i mycket mindre utsträckning de som omfattas av övergrepp
              av dem som vi har bjudit.
            </seg>
            <seg xml:id="i-cd90e08dcefc2efc-0">
              Det väcker tyvärr känslor av att kurdernas rättigheter inte är
              lika mycket värda som turkarnas eller att palestiniernas rättigheter
              inte är lika mycket värda som israelernas. Varför är inte samerna
              inbjudna? Jag vet så många grupperingar som är besvikna och ledsna
              och inte finner någon logik i deltagarlistan.
            </seg>
            <seg xml:id="i-fe413c323619b6d8-0">
              Det här är någonting som har diskuterats och kritiserats tidigare.
              Jag tycker inte att det handlar om att säga: Nej, vi kan inte
              ta tag i alla regionala konflikter. Jag håller med om att det
              här inte skulle bli en Mellanösternkonferens, en fråga om kurdernas
              rättigheter eller en fråga om hur man kan uppnå mänskliga rättigheter
              i Kina. Det var inte de konkreta sakfrågorna som skulle upp utan
              snarare principer och större grepp. Men deltagarlistan är jag
              fortfarande tveksam till.
            </seg>
            <seg xml:id="i-4e20980e965b2b33-0">
              Jag vill ändå ta upp en viktig sak. Vi vet vad som pågår. Sedan
              kanske inte alltid allmänheten får den informationen därför att
              medierna inte har intresse för alla konflikter som finns och alla
              övergrepp som görs i världen. Men kunskap finns för dem som vill
              ha den om var vi har konflikter, om var det begås övergrepp av
              mänskliga rättigheter och om var det begås folkmord.
            </seg>
            <seg xml:id="i-1da8c42dd8c373f2-0">
              Problemet är att många av de länder som har deltagit i den här
              konferensen har sina egna intressen. Och de intressena gör att
              man inte tar ansvar när en konflikt uppstår eller när ett folkmord
              står för dörren. Det handlar inte om att man inte visste utan
              om att man noggrant analyserat vilka politiska risker man kan
              ta och vilka eventuella vinster man kan göra genom att ingripa.
            </seg>
            <seg xml:id="i-46c7b377f8f37cf2-0">
              Det var USA som ökade biståndet till Irak efter folkmordet på
              kurderna, då över 100 000 kurder mördades. Det var ett politiskt
              medvetet beslut. Därför blir det upprörande. Jag förstår att vissa
              grupper är upprörda. Jag är själv upprörd över att vi hade den
              deltagarlista vi hade. Jag tycker inte att den visar på att Sverige
              har stått på de svagas sida.
            </seg>
            <seg xml:id="i-27de05061ad7d047-0">
              Det är dessutom oftast de som inte har en stat som är de svagaste,
              som till exempel tjetjenerna, uigurerna och många andra grupperingar.
              De är de svagaste. Jag hävdar att Sverige skulle kunna göra väldigt
              mycket för att försvara de grupperna. Det är oftast de grupperna
              som löper störst risk att bli utsatta för folkmord i framtiden.
              De borde få göra sin röst hörd, och Sverige skulle kunna bidra
              till det. Förhoppningsvis kan vi göra det i framtiden i större
              utsträckning än vad som har gjorts hittills.
            </seg>
          </u>
          <note type="speaker" xml:id="i-f40857c7ef2f0d36-0">
            Anf. 48 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-a75df5ddfa02c59d-3">
            <seg xml:id="i-2c61a54113271a83-0">
              Herr talman! För tio år sedan arbetade jag i Gimo, som är en
              liten uppländsk ort. Aldrig någonsin kommer jag att kunna glömma
              kontakten med de flyktingar som då kom dit från kriget i det forna
              Jugoslavien. Bilderna av barnen och deras föräldrar och av de
              gamla människorna kommer aldrig att blekna bort.
            </seg>
            <seg xml:id="i-6343902019f09221-0">
              På blanketterna till myndigheterna stod som skäl för deras asylansökan
              två ord: Etnisk rensning.
            </seg>
            <seg xml:id="i-c94630960239ed68-0">
              Tio år har gått sedan dess, tio år av brott mot mänskligheten.
              Vi har nämnt länderna Rwanda, Kosovo, Bosnien-Hercegovina, Kongo,
              Irak, Tjetjenien. Risken för nya etniska rensningar och nya folkmord
              är inte borta.
            </seg>
            <seg xml:id="i-12483670c9e1a0c4-0">
              Det krävs nu, precis som vid Folkmordskonferensen, ett tydligt
              avståndstagande från all form av rasism och främlingsfientlighet.
              Nu måste demokratins alla aktörer mobiliseras. Jag tycker faktiskt
              att regeringen har tagit ett föredömligt ansvar som har arrangerat
              de här konferenserna. Jag är glad och stolt över detta.
            </seg>
            <seg xml:id="i-1aba5a0d6f334b69-0">
              Hat försvinner inte av sig självt, herr talman. Hat måste hela
              tiden motarbetas och bekämpas. Det är allas vårt ansvar att kämpa
              mot främlingsfientlighet, rasism och hat i vår vardag. Det är
              bara då som vi kan skapa ett öppet samhälle, tolerant och demokratiskt.
              Annars tynar Europas viktigaste, mest dyrköpta lärdom bort. Om
              fördomar tillåts slå över i hat och hets kommer vi att tvingas
              se nya folkmord och nya etniska rensningar i framtiden.
            </seg>
            <seg xml:id="i-ebd1955c93bd89a6-0">
              Vi ska också komma ihåg att det Europa vi i dag lever i har vuxit
              fram ur ruinerna efter ett världskrig som utlöstes av en nazistisk
              regim vars främsta mål var etnisk rensning, att utrota det judiska
              folket. Tillåt mig, herr talman, att avslutningsvis citera den
              skrift som tillkom på Göran Perssons initiativ om detta må ni
              berätta .
            </seg>
          </u>
          <note type="speaker" xml:id="i-579418f8ddaf75cf-0">
            Anf. 49 Statsrådet PÄR NUDER (s):
          </note>
          <u who="unknown" xml:id="i-7a03bc30aa962e28-24">
            <seg xml:id="i-38b417a7eff9bf0c-0">
              Herr talman! Jag vill verkligen försöka förstå Yvonne Ruwaidas
              kritik. Jag vill inte tro att det är ett allmänt gnällsjukt inlägg
              eller ett försök att misstänkliggöra en konferens som världens
              samlade experter på folkmord samfällt tyckte var oerhört värdefull.
              Det är första gången sedan 1948 som något liknande genomförts.
            </seg>
            <seg xml:id="i-f1d76ff3cef3cf80-0">
              Jag ska ändå försöka att positivt förstå vad Yvonne Ruwaida är
              ute efter. Jag hade förstått kritiken om det hade varit så att
              den svenska regeringen hade varit flat i sin kritik mot den turkiska
              regeringen när det gäller kurdernas sak eller om det vore så att
              regeringen visade en flathet inför Israels ockupation av Västbanken
              och Gaza för att ta de två exempel Yvonne Ruwaida själv nämnde.
              Sanningen är den att det förmodligen inte finns någon europeisk
              regering som har varit så tydlig i kritiken mot den turkiska regimens
              behandling av den kurdiska befolkningen. Anna Lindh var den som
              gick allra längst allra först i sin kritik. Hon räddes inte å
              den svenska regeringens vägnar att öga mot öga ta upp kurdernas
              sak i sina samtal med sin turkiska kollega.
            </seg>
            <seg xml:id="i-27b77fb58cef72a4-0">
              Sak samma gäller Mellanöstern. Vi är oerhört engagerade i den
              frågan. Dagen efter Helsingforss Internationella Forum besöktes
              Sveriges regering för första gången på många år under en timmes
              tid av två utländska företrädare, nämligen Yasir Abed Rabbo och
              Avraham Burg, två av initiativtagarna till det så kallade Genèveinitiativet.
              Det är kanske den enda hoppingivande riktning som finns just nu
              i Mellanöstern.
            </seg>
            <seg xml:id="i-39241883f7ca5580-0">
              Det finns en underton i det som Yvonne Ruwaida säger, nämligen
              att vi skulle vara flata och passiva i de olika regionala konflikter
              som finns runtom i världen eller att vi skulle blunda inför kränkningar
              av mänskliga rättigheter. Så är inte fallet.
            </seg>
            <seg xml:id="i-d3fb8565ac7b298f-0">
              Detta var en regeringskonferens med ett tema, nämligen hur vi
              ska förebygga folkmord i framtiden. För första gången sedan 1948
              samlar vi nu världssamfundet kring den frågeställningen. FN:s
              generalsekreterare var här och gjorde ett för framtiden oerhört
              viktigt ställningstagande. Han sade att FN-systemet måste reformeras
              i syfte att förhindra folkmord i framtiden. Vi fick över 50 länder
              att förpliktiga sig att göra sitt yttersta. Många av dessa länder
              väljer vi att kritisera i olika sammanhang, men nu har vi svart
              på vitt fått ett förpliktigande från dem. Deras respektive folk,
              inte minst minoriteter, kan visa upp detta förpliktigande som
              har gjorts i Helsingfors. Det går inte att smita undan sitt ansvar.
              Det var själva syftet med konferensen.
            </seg>
            <seg xml:id="i-b81eac3882ff8080-0">
              Jag hoppas och tror att detta inte är ett försök att smutskasta
              en konferens som de som var där uppfattade som oerhört viktig
              för framtiden.
            </seg>
          </u>
          <note type="speaker" xml:id="i-09a9aa661db1b734-0">
            Anf. 50 YVONNE RUWAIDA (mp):
          </note>
          <u who="yvonne_ruwaida_3a17e1" next="cont" xml:id="i-bc51e35d61bf22c6-0">
            <seg xml:id="i-2b92feaf10c66b19-0">
              Herr talman! Jag förstår att de som var där tyckte att det var
              en värdefull och viktig konferens. De som inte var där borde också
              ha varit där, nämligen de grupperingar i världen som får sina
              mänskliga rättigheter kränkta. Att regeringen bjöd in de som var
              inbjudna ger uttryck för en syn där förtryckta folk och minoritetsgrupper
              inte ges rättigheter. Jag tycker att man inte har reflekterat
              över att det är dessa grupper som i dagens värld är mest utsatta
              för allvarliga kränkningar av mänskliga rättigheter, etnisk rensning
              och hotet om framtida folkmord. De hade behövts i diskussionen
              om hur man ska förebygga folkmord, de skulle ha behövts i diskussionen
              om tolerans och de skulle ha behövts i diskussionen om försoning
              och rättvisa.
            </seg>
            <seg xml:id="i-fb2d01b6f9ed3823-0">
              Jag är inte grälsjuk, men jag är inte överens med Pär Nuder om
              att regeringen har gjort tillräckligt när det gäller att försvara
              till exempel palestiniernas och kurdernas mänskliga rättigheter.
              Det finns fler grupperingar, tjetjener, uigurer och andra, vars
              mänskliga rättigheter devalveras. De har inte samma värde. På
              vilket sätt agerar man handgripligen för att förhindra att palestiniernas,
              kurdernas och uigurernas rättigheter kränks? Alldeles för lite.
              Man behandlar tyvärr länder som USA, Israel, Kina och Ryssland
              inte på samma sätt som man skulle ha behandlat Zimbabwe, Uganda
              och andra länder. Man använder inte samma politiska påtryckningar.
              Man kanske vågar göra lite mer mot Ryssland och Kina, men absolut
              inte mot USA och Israel. Det är problematiskt. Jag hoppas att
              vi kan se en förbättrad linje i de frågorna i framtiden.
            </seg>
          </u>
          <note xml:id="i-5a6a729f1a0e2910-5">
            Överläggningen var härmed avslutad.
          </note>
          <note xml:id="i-3240662f7817dc2d-0">
            Ajournering
          </note>
          <note xml:id="i-f68ffd6093e9c3bf-0">
            Kammaren beslutade kl. 16.25 på förslag av talmannen att ajournera
            förhandlingarna till kl. 18.00.
          </note>
          <u who="yvonne_ruwaida_3a17e1" prev="cont" xml:id="i-17ddfeaece1a4a47-0">
            <seg xml:id="i-7633ef137e1dc4f8-0">
              Återupptagna förhandlingar
            </seg>
          </u>
          <note xml:id="i-649ac298b9247afa-0">
            Förhandlingarna återupptogs kl. 18.00.
          </note>
          <note xml:id="i-d27e7c43eb2801e6-0">
            10 § Svar på interpellation 2003/04:247 om åtgärder inom socialtjänsten
            för att förebygga brott och förstärkning av samhällets värdegrund
          </note>
          <note type="speaker" xml:id="i-1e12244cee90580a-0">
            Anf. 51 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-6d800421861b7fe3-0">
            <seg xml:id="i-2c10a523f635fb95-0">
              Fru talman! Kenneth Johansson har frågat mig om vilka åtgärder
              jag avser vidta för att socialtjänsten i alla kontakter med ungdomar
              ska främja en gemensam värdegrund om respekt för andras liv, egendom
              och integritet. Vidare har Kenneth Johansson frågat mig om vilka
              åtgärder jag avser vidta för att stärka socialtjänstens möjligheter
              att samordna de åtgärder som behövs för att hjälpa ungdomar som
              riskerar att hamna i fortsatt brottslighet samt för att underlätta
              samverkan mellan socialtjänst, skola och polis.
            </seg>
            <seg xml:id="i-5c091ac6656c6559-0">
              Jag vill börja med att hålla med Kenneth Johansson om att hela
              samhället måste engageras i arbetet med att värna och utveckla
              vår gemensamma värdegrund och att rop på strängare straff och
              fler poliser riskerar att skymma detta allas vårt gemensamma ansvar.
              Vi måste alla ta ansvar för att motverka ungdomsbrottsligheten,
              och en självklar grund för detta arbete är den generella välfärdspolitiken.
            </seg>
            <seg xml:id="i-8364898e9551a522-0">
              Jag håller även med om att en väl fungerande socialtjänst kan
              vara av avgörande betydelse för att nå ut till ungdomar som riskerar
              att hamna på en brottslig bana. För närvarande arbetar en utredning
              (Ju 2002:14) om översyn av det allmännas ingripanden vid ungdomsbrott.
              Inom ramen för detta uppdrag kommer det också att lämnas förslag
              som förtydligar socialtjänstens roll och ansvarsområde i arbetet
              med unga lagöverträdare.
            </seg>
            <seg xml:id="i-3ef2c77b2f12404c-0">
              Det är många som behöver ta sitt ansvar när en ung flicka eller
              pojke visar tecken på att utvecklas ogynnsamt. Behovet av samverkan
              är därför stort. Riksdagen har fattat beslut i enlighet med regeringens
              förslag i propositionen (2002/03:53) Stärkt skydd för barn i utsatta
              situationer som förtydligar socialtjänstens ansvar för att samverkan
              kommer till stånd. Regeringen har också fattat beslut om att Socialstyrelsen
              i samverkan med Rikspolisstyrelsen och Myndigheten för skolutveckling
              ska ta fram en övergripande strategi för samverkan när det gäller
              barn som far illa eller riskerar att fara illa.
            </seg>
            <seg xml:id="i-744bf0ef8665b7cd-0">
              Vår gemensamma värdegrund måste värnas, och de grundläggande
              värden som vårt samhällsliv vilar på måste förmedlas och förankras.
              Det handlar om människolivets okränkbarhet, individens frihet
              och integritet, alla människors lika värde, jämställdhet mellan
              kvinnor och män samt solidaritet med svaga och utsatta.
            </seg>
            <seg xml:id="i-1452b077e0ece138-0">
              Jag menar att socialtjänsten spelar en viktig roll i detta arbete.
              Min utgångspunkt är att ett samhälle ska bedömas utifrån dess
              förmåga att ta hand om sina mest utsatta medborgare. Därför måste
              vi utveckla vårt sätt att sprida kunskap om, och förmågan att
              förmedla, sådana värden. Unga flickor och pojkar lever i dag i
              en tuff verklighet som alltmer präglas av ökad kommersialisering
              och sexualisering. Regeringen beslutade därför i november 2003
              att starta ett projekt om unga flickors självbild.
            </seg>
            <seg xml:id="i-25205dd3174a23ff-0">
              Regeringen har också på olika sätt tagit initiativ till utvecklingsarbete
              kring värderingsfrågor inom socialtjänsten. Ett sådant är regeringens
              uppdrag till Socialstyrelsen att följa upp, analysera och redovisa
              könsskillnader inom hälso- och sjukvårdens och socialtjänstens
              verksamhetsområden. Ett annat är regeringens uppdrag åt Socialstyrelsen
              att kartlägga i vilka situationer och i vilka ärenden en persons
              sexuella läggning kan ha betydelse för bemötandet inom socialtjänsten.
            </seg>
            <seg xml:id="i-8179318561f29db9-0">
              Dessa uppdrag och den tidigare nämnda utredningen kommer att
              ge oss ytterligare underlag för det fortsatta arbetet. Det bådar
              gott att jag och Kenneth Johansson verkar vara överens i mycket
              när det gäller socialtjänstens roll i arbetet med att förebygga
              ungdomsbrottslighet.
            </seg>
          </u>
          <note type="speaker" xml:id="i-d03ec0918f81e430-0">
            Anf. 52 KENNETH JOHANSSON (c):
          </note>
          <u who="kenneth_johansson_7d251e" xml:id="i-9fb76a18c584591f-0">
            <seg xml:id="i-be0c7d78ffdbd33b-0">
              Fru talman! Jag vill börja med att tacka för svaret.
            </seg>
            <seg xml:id="i-48b51d75c30ddab0-0">
              Jag känner en grabb som fick en ljusgrön cykel. Han var stolt,
              och ögonen lyste. Han åkte till skolan och parkerade cykeln på
              skolgården. Under dagen plockade någon i en bil upp hans och flera
              andras nya cyklar. Jag glömmer aldrig den förtvivlan som grabben,
              som för övrigt var min son, kände. Han var kränkt. Någon hade
              tagit hans cykel.
            </seg>
            <seg xml:id="i-6dee84968878a4e5-0">
              Förra veckan presenterade vi från Centerpartiet en rapport, Ett
              tryggare samhälle börjar med barnen . Vårt budskap är att vi,
              för att komma till rätta med kriminaliteten, måste ha ett samhälle
              med tydliga normer, respekt för varandras åsikter, respekt för
              varandras övertygelser, respekt för integriteten och respekt för
              äganderätten.
            </seg>
            <seg xml:id="i-90e86d619d675813-0">
              Vi har i dag en våg av våldsbrott. Med rätta ställs krav på mer
              polisresurser, och det handlar om domstolarnas roll. Det var inte
              minst statsministerns intentioner i partiledardebatten. Det är
              en insikt som vi från Centerpartiet hälsar välkommen. Det har
              vi jobbat för länge. Det behövs mer resurser, men det är inte
              alls tillräckligt.
            </seg>
            <seg xml:id="i-b02acdbf3e432573-0">
              För att det ska bli en minskad kriminalitet är det än viktigare
              att för det första just arbeta med förändring av normer och värderingar,
              för det andra att förebygga och satsa på familjen och för det
              tredje att tidigt ingripa.
            </seg>
            <seg xml:id="i-8442d2383d68114b-0">
              I vår rapport lyfter vi fram några frågor som är speciellt angelägna.
              Barn måste få ta tid. Vi måste ha noll tolerans mot droger. Vi
              måste ha en fungerande integration. Listan kan göras lång.
            </seg>
            <seg xml:id="i-30dcdd4c85c59a84-0">
              Jag tycker att ministerns svar på min interpellation är okej,
              om än något allmänt hållet. Jag skulle vilja ställa några följdfrågor.
            </seg>
            <seg xml:id="i-1727e440dcc13e22-0">
              För det första vill jag säga att vi, när vi pratar om värdegrund
              från Centerpartiets sida, bland annat har sneglat på skollagen,
              som är ganska tydlig i den delen. Min konkreta fråga är om ministern
              är beredd att se om man i socialtjänstlagen i detta sammanhang
              skulle kunna föra in tydligare skrivningar om värdegrunden.
            </seg>
            <seg xml:id="i-06d487351d50f49d-0">
              För det andra vill jag säga att förebyggande är det allra viktigaste
              när det gäller att stärka socialtjänsten och att samordna åtgärder.
              Vi pekar i vår rapport om förebyggande insatser på fritiden och
              på att socialtjänsten kan ha en ökad inverkan, vara mer offensiv
              och aktiv i den delen. Vi menar att det är mycket angeläget att
              stärka civilsamhället. Det handlar om olika självhjälpsgrupper,
              som AA och NA, och andra exempel.
            </seg>
            <seg xml:id="i-0ab71a687789e7ba-0">
              Vi tar upp föräldragrupper och betydelsen av att samhället ger
              ett ökat stöd till föräldrar så att de kan ta sitt ansvar. De
              allra flesta föräldrar fixar det, men några föräldrar behöver
              samhällets stöd, och då ska det finnas ett starkt och varmt samhälle
              som ska ge det stödet.
            </seg>
            <seg xml:id="i-151d9062ce714d39-0">
              Vi behöver metodutveckling när det gäller mötet mellan socialarbetare
              och klient. Det är i mötet mellan de två parterna som det behövs
              kompetensutveckling. Vi behöver se över möjligheter till samverkan
              i andra former. Små kommuner borde till exempel få ökade möjligheter
              att ha gemensam myndighetsutövning för att på det sättet kvalitetssäkra
              sin verksamhet. Hur ser statsrådet på det?
            </seg>
          </u>
          <note type="speaker" xml:id="i-9c5da83652394852-0">
            Anf. 53 PER LANDGREN (kd):
          </note>
          <u who="per_landgren_365b3c" xml:id="i-d8ce6ce815d7b7c3-0">
            <seg xml:id="i-170178c5e2a0ffab-0">
              Fru talman! Herr statsråd! Låt mig börja med att säga att jag
              tycker att den här interpellationen och tre andra som har lagts
              fram samma dag om värdegrunden är oerhört viktiga och betydelsefulla.
            </seg>
            <seg xml:id="i-53bd899cc4af5a6b-0">
              Utan att på något sätt göra debatten onödigt filosofisk tycker
              jag ändå att det är viktigt att vi backar några steg och tittar
              på vad vi menar med de olika begreppen. Här dyker ju upp såväl
              värdegrund som normer och värderingar. Och det kanske inte riktigt
              klaras ut vilka förhållanden de har till varandra och vad som
              avses, hur man definierar detta.
            </seg>
            <seg xml:id="i-a3e50271f4b131dd-0">
              Med all respekt för orsaken till den här interpellationen vill
              jag säga att Kenneth Johansson i den första frågan talar om respekt
              för såväl andras liv som egendom och integritet.
            </seg>
            <seg xml:id="i-0eaee9a53086c611-0">
              Med hjälp av den värdeteoretiska litteraturen, om man nu kan
              vara så svepande, identifierar i alla fall jag ett grundläggande
              värde som rätteligen hör till en värdegrund, och det är liv. Egendom
              kanske inte i en socialistisk och ännu mindre i en kommunistisk
              tradition skulle ses som ett grundläggande värde. Det kan vara
              en intressant diskussion i och för sig, men vi är överens om att
              äganderätten är väldigt betydelsefull. Sedan har vi ordet integritet.
              Integritet betyder egentligen någon typ av okränkbarhet.
            </seg>
            <seg xml:id="i-219955f09e577ca5-0">
              Det leder in på människosyn. Jag tycker att det bör slås fast
              vilken människosyn som ska ligga till grund för en värdegrund.
              Människosynen och de olika etiska uppfattningar och teorier man
              har ligger också till grund för den värdegrund som ligger fast.
              Om vi har en debattör, kanske en regeringsledamot, eller en lagstiftare
              som står för en nyttoetik, en utilitaristisk etik, är värdegrunden
              helt annorlunda än hos en som står för en traditionell eller mer
              pliktbetonad etik.
            </seg>
            <seg xml:id="i-16030c328b9ca091-0">
              Jag tar upp de här sakerna nu för att visa att de är fundamentala.
              Vi ser resultaten av att vår gemensamma värdegrund krackelerar,
              som man brukar säga nu för tiden. Vi måste då backa några steg
              och se vad det är som ligger bakom detta och hur vi kan förstärka
              den värdegrunden.
            </seg>
            <seg xml:id="i-9a5a4592f2ed9b0a-0">
              Jag vill ställa frågan både till Kenneth Johansson och till statsrådet
              Johansson: Vilken människosyn ska vi utgå ifrån? Vilka värden
              är det som vi ska värna, identifiera och slå vakt om? Utan att
              komma med pekpinnar måste vi identifiera de fundamentala värden
              som hör samman med en civilisation och dess överlevnad. Det kan
              låta allvarligt, och det är allvarligt.
            </seg>
          </u>
          <note type="speaker" xml:id="i-0ce291c4a9990487-0">
            Anf. 54 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-6d800421861b7fe3-1">
            <seg xml:id="i-9fcd599d7ca4ce43-0">
              Fru talman! Jag vill tacka Kenneth Johansson för interpellationen
              och möjligheten att diskutera de här frågorna. Jag vill också
              tacka Per Landgren för möjligheten att fördjupa de mer ideologiska
              och etiska övervägandena.
            </seg>
            <seg xml:id="i-2b7b512b54950d73-0">
              Jag vill först säga något angående Kenneth Johanssons inlägg.
              När det gäller socialtjänstlagens grundläggande värderingar och
              norm ska vi utgå ifrån det som i dag står i portalparagrafen i
              socialtjänstlagen. Det skrivs: Samhällets socialtjänst ska på
              demokratins och solidaritetens grund främja människornas ekonomiska
              och sociala trygghet, jämlikhet i levnadsvillkor och aktiva deltagande
              i samhällslivet. Socialtjänsten ska under hänsynstagande till
              människans ansvar för sin och andras sociala situation inriktas
              på att frigöra och utveckla enskildas och gruppers egna resurser.
              Verksamheten ska bygga på respekt för människornas självbestämmanderätt
              och integritet.
            </seg>
            <seg xml:id="i-2d1ed5c247a8467e-0">
              Här finns många av värdeorden med, de som vi gärna rör oss med
              i den här debatten. Demokratin finns här, solidariteten, jämlikheten,
              integriteten, självbestämmanderätten. Jag tycker att det är en
              bra utgångspunkt att ha för socialtjänsten när man arbetar med
              de mest utsatta.
            </seg>
            <seg xml:id="i-7e99cb38a181a62c-0">
              Som svar på Kenneth Johanssons fråga om socialtjänstens syn tycker
              jag att det är den utgångspunkten som socialtjänsten ska ha. Det
              får anses utgöra svar på frågan om vad som är socialtjänstens
              värdegrund.
            </seg>
            <seg xml:id="i-8aeb704dde3c636a-0">
              När vi frågar hur vi ska komma till rätta med ungdomsbrottsligheten
              brukar jag försöka stycka upp diskussionen i tre delar. Det ena
              handlar om att förebygga på ett mycket bättre sätt än vi har gjort
              tidigare. Det handlar om att inrikta sig mot ungdomar som är i
              riskzon, som kanske har hamnat i ett missbruk eller är på väg
              ut i kriminalitet. Den andra delen handlar om brottsbekämpningen.
              Det handlar om förstärkta resurser till polisen, domstolar och
              åklagare. Den tredje delen handlar om kriminalvården eller ungdomsvården.
            </seg>
            <seg xml:id="i-e9be37a58599ba69-0">
              Häromåret gjorde vi en reform som heter LSU-reformen, lagen om
              sluten ungdomsvård. Med den kan vi på ett mycket bättre sätt än
              tidigare ta hand om de ungdomar som har begått de allra grövsta
              brotten. De sitter nu på Statens institutionsstyrelses institutioner
              och får en adekvat vård under ganska lång tid. Jag vet att det
              för många av dem går väldigt bra. Man har väldigt bra resultat.
              Jag tycker att den reformen är värd att lyfta fram.
            </seg>
            <seg xml:id="i-16a14c2dcfcf5c05-0">
              Per Landgren väcker en intressant diskussion om värdena, vad
              vi lägger i vår grundläggande ideologiska övertygelse och hur
              värdena relateras till det. Jag ska säga något ytterligare om
              det i nästa inlägg. Men jag vill säga att min utgångspunkt är
              att värdegrunden är helt avgörande för att ett samhälle ska fungera
              och bli harmoniskt på sikt. Men det räcker inte med en grund.
              Det måste också finnas väggar och tak på samhället. Det måste
              finnas någon form av politik för de ekonomiska grundläggande förutsättningarna,
              för minskade klyftor i samhället, för minskade klassklyftor, för
              en minskad social utslagning. Den får man aldrig väja för när
              man diskuterar värdegrund. Man måste hela tiden ha frågan om ekonomisk
              utjämning levande.
            </seg>
            <seg xml:id="i-994325583b2d716c-0">
              Man kan diskutera vilka värden man utifrån det ska lägga som
              grund och ha en etisk diskussion om det. Det vill jag gärna fortsätta
              med under nästa inlägg.
            </seg>
          </u>
          <note type="speaker" xml:id="i-edc6d4a507ae0b37-0">
            Anf. 55 KENNETH JOHANSSON (c):
          </note>
          <u who="kenneth_johansson_7d251e" xml:id="i-9fb76a18c584591f-1">
            <seg xml:id="i-4e8d6f75a28478e5-0">
              Fru talman! Det är intressant. Jag hoppas också att statsrådet
              svarar på de frågor som interpellanten ställer.
            </seg>
            <seg xml:id="i-3d08835f5aa739aa-0">
              Jag vill med min interpellation peka på betydelsen av att stärka
              samhällets gemensamma värdegrund. Från Centerpartiet lägger vi
              ett konkret och direkt förslag att alla myndigheter som har kontakt
              med barn och ungdomar ska få ett tydligare uppdrag att förmedla
              normer i form av respekt för andras liv, egendom och integritet.
              Jag tycker att jag kan begära att få ett besked huruvida ministern
              är beredd att medverka till att alla myndigheter ska få ett sådant
              förtydligat uppdrag. I annat sammanhang ska jag gärna diskutera
              Per Landgrens frågor som är djupa, värdefulla och viktiga.
            </seg>
            <seg xml:id="i-1b81fbacc2cd1314-0">
              Jag tog också upp frågan om en effektivare socialtjänst. Jag
              gav några exempel på att stimulera det förebyggande arbetet. Där
              är vi överens, utgår jag ifrån. Jag tog upp hur viktigt det är
              att stärka civilsamhället, det som är runtom, att stärka den enskilda
              individens egen möjlighet, förmåga och styrka att ta tag i sina
              egna problem med samhällets stöd. Föräldragrupperna är ett mycket
              tydligt exempel på det.
            </seg>
            <seg xml:id="i-750bdc1fb49e96d6-0">
              Det gäller metodutvecklingen i förhållandet mellan socialarbetare
              och klient. Det är där man når man resultaten, tar tag i problemen
              och möter aggressiviteten och utåtagerandet. Man har den allra
              bästa möjligheten att påverka. Då är det viktigt att det finns
              kompetens. Det är viktigt att kommunerna ges möjligheter till
              stöd när det gäller metodutveckling och liknande.
            </seg>
            <seg xml:id="i-41986a61cda8ffc4-0">
              Samverkansfrågorna är direkt avgörande för att det ska lyckas.
              Vi kommer precis från en utskottsresa till Örebro med socialutskottet.
              Där tittade vi på en hel del SIS-verksamheter, Statens institutionsstyrelse.
              Bland annat tog vi del av ett samverksansprojekt som kallas för
              PULS, där en rad myndigheter från landsting, kommun, polis med
              flera, har nått utomordentliga resultat utifrån befintlig lagstiftning
              och befintliga resurser med en klar kraftsamling mot ett gemensamt
              mål. Det är ett bra exempel.
            </seg>
            <seg xml:id="i-fe582a4ed4ba138a-0">
              Vi fick också ett exempel på hur sekretesslagen kan fungera i
              praktiken. En pappa vid ett behandlingshem berättade att hans
              son 14 dagar efter att han fyllt 18 år var ute och övningskörde
              med pappan. Det visade sig senare att åklagaren kände till att
              sonen var amfetaminberoende, vilket inte pappan kände till under
              övningskörningen.
            </seg>
            <seg xml:id="i-9c6c00803ad0ba18-0">
              Jag tar det som ett exempel och undrar om ministern är beredd
              att se på möjligheterna att stärka en förälders möjligheter att
              ta det ansvar som man vill ta för sitt barn. Om det hade varit
              min son och jag inte hade känt till detta kan jag lova att jag
              hade blivit vansinnig.
            </seg>
            <seg xml:id="i-f09d6c1b9a02743a-0">
              Jag menar inte att man ska luckra upp sekretesslagen som sådan,
              men vi måste se möjligheter att få rimlighet i de lagar och bestämmelser
              som vi beslutar om i denna kammare. Detta var ett tydligt och
              konkret exempel.
            </seg>
            <seg xml:id="i-918b04d7c600914c-0">
              Ett problem för mindre kommuner, avslutningsvis, är att kunna
              ha kompetens. En möjlighet att lösa detta är att tillåta en gemensam
              myndighetsutövning, till exempel mellan två eller tre mindre kommuner,
              så att man kan ge sitt stöd till varandra. Är ministern beredd
              att ge sådana möjligheter?
            </seg>
          </u>
          <note type="speaker" xml:id="i-df84751f75a6833f-0">
            Anf. 56 PER LANDGREN (kd):
          </note>
          <u who="per_landgren_365b3c" xml:id="i-d8ce6ce815d7b7c3-1">
            <seg xml:id="i-838c9e935a36e540-0">
              Fru talman! Det är viktigt att ta varje tillfälle i akt att debattera
              värdegrunden. Jag välkomnar att statsrådet Johansson säger att
              värdegrunden är avgörande. Jag håller med om att det krävs mer
              än själva grunden om huset, civilisationen, ska bestå. Där tror
              jag att vi kan komma överens ganska långtgående.
            </seg>
            <seg xml:id="i-a6ea1cf26b6f095c-0">
              Traditionellt talar man ju om en etikens treenighet. Jag säger
              inte att alla etiker eller moralfilosofer gör det, men det handlar
              om dels värden, dels rättigheter att förverkliga dessa värden
              och dels skyldigheter att låta andra förverkliga dem alltså: värden,
              rättigheter och skyldigheter.
            </seg>
            <seg xml:id="i-b00a8766ffa831b4-0">
              Ibland känns det som att vi i denna kammare är fullständigt överens
              när vi talar om rättigheter. När vi talar om mänskliga fri- och
              rättigheter har vi en total enighet FN:s deklaration, Europarådets
              konvention och så vidare. Men när vi talar om värden rätten till
              liv handlar ju om att få förverkliga värdet liv, rätten till utbildning
              om att få förverkliga värdet kunskap etcetera ligger det nära
              till hands att uppfatta det som att vi på något sätt kommer in
              på etikens område, och då blir det moralism.
            </seg>
            <seg xml:id="i-dc9767d061125487-0">
              I stället skulle jag säga, i den gamla traditionen ända från
              Aristoteles, att rättigheter, skyldigheter och värden hänger samman.
              Man kan egentligen inte bedriva politik på något område utan att
              det bottnar i någon människoskyn och i någon etisk uppfattning
              om vad som är rätt och fel: Vad ska vi lagstifta, och hur ska
              vi göra det så att det blir etiskt riktigt? Eller moraliskt riktigt;
              jag använder de orden synonymt.
            </seg>
            <seg xml:id="i-8626ab0bd925e094-0">
              För att komma till rätta med detta och jag säger inte att det
              hjälper är den här diskussionen oerhört viktig.
            </seg>
          </u>
          <note type="speaker" xml:id="i-0922a1003d33c596-0">
            Anf. 57 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-6d800421861b7fe3-2">
            <seg xml:id="i-813ea76f8630c9d9-0">
              Fru talman! Jag svarade på Kenneth Johanssons fråga när det gällde
              socialtjänstlagens resonemang och värderingar genom att lyfta
              fram den portalparagraf som finns.
            </seg>
            <seg xml:id="i-c7edbf3975c701c8-0">
              Sedan ställde Kenneth Johansson också några andra frågor. Det
              gällde bland annat frågan om gemensam myndighetsutövning. Detta
              kanske skulle kunna fungera på en del håll. Det kanske är så.
              Å andra sidan bör man kanske också resonera så att om det finns
              ett sådant genuint behov kanske det i själva verket är en annan
              lösning man ska överväga, till exempel en kommunsammanläggning.
              Det grundläggande problemet är ju i så fall att man inte klarar
              av att upprätthålla den struktur som krävs i det här fallet.
            </seg>
            <seg xml:id="i-0bcacebdf8a00fbf-0">
              Sådana frågor har vi diskuterat under lång tid i riksdagen. Jag
              vet att Centern alltid har varit emot att lägga samman kommuner,
              men här ser vi kanske väldigt konkreta fall där man kanske ska
              överväga att göra det. Hur ska man annars räkna majoriteter i
              den ena kommunen i förhållande till den andra när de ska utöva
              sitt myndighetsuppdrag, så att säga?
            </seg>
            <seg xml:id="i-0738f8fdb9bbe241-0">
              Jag ser väldigt många bekymmer med detta, men det är möjligt
              att några av dessa faktiskt kan lösas. Jag ska gärna titta närmare
              på frågan, men jag ser väldigt många problem med den.
            </seg>
            <seg xml:id="i-c5908da983a65154-0">
              Självklart är det också helt avgörande att civilsamhället fungerar.
              Men vi ska alltid komma ihåg att även om familjen, om vi nu utgår
              från den enheten, i de allra flesta fall är samhällets bästa brottsförebyggande
              resurs så är den ibland en del av problemet och inte en del av
              lösningen. I situationer där det i familjen finns missbruk, kriminalitet,
              sexuellt utnyttjande och alla sådana bekymmer som vi vet finns
              måste vi vara väldigt tydliga: Där familjen är svag måste samhället
              vara starkt. Det måste finnas en grundläggande generell välfärdsstruktur
              som kan fånga upp.
            </seg>
            <seg xml:id="i-17a98c9368802ee2-0">
              Därför säger jag återigen: Även om vi har en grundmurad värdegrund
              som vi är överens om måste det också finnas både väggar och tak
              i samhället. De väggarna och det taket utgörs av den generella
              välfärdspolitiken, i vart fall från min utgångspunkt.
            </seg>
            <seg xml:id="i-ec7e8432c8764773-0">
              Sedan kan man diskutera frågan om vilken värdegrund vi egentligen
              står på. Det är inte okontroversiella frågor, sannerligen inte!
              Vilken människosyn ligger till grund? Jag utgår från den egentligen
              ganska enkla idén om att människan har vissa rättigheter. Hon
              har politiska rättigheter, hon har sociala rättigheter och hon
              har kulturella rättigheter, och vi som beslutsfattare ska i så
              stor utsträckning som möjligt försöka uppfylla de rättigheterna
              för varje enskild individ i varje situation.
            </seg>
            <seg xml:id="i-212059de45b67dda-0">
              Den människosynen, som i grunden handlar om människans okränkbarhet
              och hennes grundläggande rättigheter, räcker egentligen för mig
              att gå vidare på. Det är ingen utilitaristisk etik. Det är en
              etik som utgår från värden som jag menar är eviga och inte förändras
              över tiden, som inte ska förändras över tiden. Den behöver inte
              hängas upp på någon religiös övertygelse; det räcker med en grundläggande
              humanistisk människosyn, enligt min uppfattning. Jag vet att man
              kan ha olika uppfattningar om det.
            </seg>
            <seg xml:id="i-bcfef99a94d40b00-0">
              I varje värde vi talar om finns det dock alltid inneboende sprängkrafter.
              När vi i ett avseende talar om alla människors lika värde, är
              det då inte detsamma som jämlikhet? Jämlikheten kanske har en
              annan politisk sprängkraft när vi använder det ordet som slagord.
              När vi talar om att ta ansvar för varandra kanske jag hellre talar
              om begreppet solidaritet. Vilket av de båda vi använder kan vara
              beroende av vilken del av den politiska skalan vi befinner oss
              på, men de kanske oftast är ungefär samma sak.
            </seg>
          </u>
          <note type="speaker" xml:id="i-43de7cdcb8aa321c-0">
            Anf. 58 KENNETH JOHANSSON (c):
          </note>
          <u who="kenneth_johansson_7d251e" xml:id="i-9fb76a18c584591f-2">
            <seg xml:id="i-1890d0c2592aae2c-0">
              Fru talman! Vad kan egentligen vara viktigare än att våra barn
              och ungdomar ska få växa upp med mycket kärlek och frihet från
              kriminalitet och droger? Visst behövs det förstärkningar av polisens
              resurser, men framför allt behövs tydlighet om normer och värderingar,
              en fast hand, förebyggande insatser och snabba ingripanden för
              att våra barn och ungdomar ska slippa ifrån problem och få en
              god uppväxtmiljö. Det har varit och är mitt och Centerpartiets
              budskap. Jag hoppas att vi kan ha en ganska stor samstämmighet
              om det.
            </seg>
            <seg xml:id="i-cfa75094e41e482e-0">
              Jag har också föreslagit en värdegrund som tydligt ska integreras
              i alla myndigheters arbete och uppmanar ministern att fundera
              på en metod för att nå detta på ett tydligare sätt än i dag.
            </seg>
            <seg xml:id="i-a31c9ed1fd7e9e41-0">
              Jag har också pekat på att vi behöver stärka socialtjänsten.
              Jag tycker att ministern borde gå ännu mer på offensiven för att
              ge kommuner möjligheter och förutsättningar att vidta de viktiga
              åtgärder som en socialtjänst kan vidta. Här finns det mer som
              kan göras från regeringens sida.
            </seg>
            <seg xml:id="i-f59b6e1dbc59de26-0">
              Jag har pekat på åtgärder när det gäller att underlätta samverkan.
              Jag tror inte alls på lösningen med kommunsammanslagningar. Det
              var ett dåligt förslag, ministern! Jag tror att man med kommunalförbund
              i samverkan kan lösa många frågor, så även om myndighetsutövning,
              om viljan och insikten om betydelsen av ett sådant arbete finns.
            </seg>
            <seg xml:id="i-a890eb2fc2510533-0">
              Jag har inte fått något svar eller någon kommentar när det gäller
              sekretesslagen och mitt exempel med pappan som inte visste att
              sonen var amfetaminmissbrukare. Det kanske jag kan få som en slutkläm.
            </seg>
            <seg xml:id="i-c7bb5c81778d472c-0">
              Till sist, fru talman, vill jag överlämna Centerpartiets rapport,
              med många goda förslag, för kvällsläsning.
            </seg>
          </u>
          <note type="speaker" xml:id="i-ff77fadade59a27d-0">
            Anf. 59 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-6d800421861b7fe3-3">
            <seg xml:id="i-8566a8780b10a386-0">
              Fru talman! Tack för en intressant diskussion. Det är så mycket
              man skulle vilja säga i det här sammanhanget. Låt mig bara säga
              att när det gäller sekretesslagen handlar det hela tiden om spännvidden
              i hur långt man ska gå. Var ska man sätta gränsen för vem man
              lämnar uppgifter till? Jag har inte uppfattat något konkret förslag
              från Kenneth Johansson i den delen. Ska man sätta en åldersgräns
              för det, och hur skulle en sådan reglering i så fall se ut?
            </seg>
            <seg xml:id="i-d9e9de9dd92e0847-0">
              Jag tar gärna med mig frågan, för jag förstår att den kan ge
              upphov till stor frustration. Jag tror att man på något sätt måste
              markera föräldrarnas ansvar och också rättigheter i det avseendet.
              Den problematiken tar jag alltså gärna med mig.
            </seg>
            <seg xml:id="i-8f122a1375106b65-0">
              Som avslutning vill jag säga att när man har sådana här diskussioner
              måste man ibland också ha tid att diskutera vilka värden man gärna
              vill ha definierade. Frågan är inte enkel. Man kan inte bara säga
              att vi lägger ut en värdegrund som vi alla sedan kan vara överens
              om. Ibland är det ju inte så, utan tvärtom finns det en stor spännvidd
              mellan våra egentliga uppfattningar.
            </seg>
            <seg xml:id="i-b551e912fbad0095-0">
              Jag följer den amerikanska debatten inför presidentvalet, och
              ibland är det så att de som allra mest talar om värden, om vikten
              av värderingar, också är de som helst vill ha dödsstraff och till
              exempel mest gillar rätten att aga barn. Det handlar om sådant
              som för oss ligger fullständigt utanför det som vi kan acceptera
              i den politiska diskussionen. Ibland stämmer det till eftertanke.
            </seg>
            <seg xml:id="i-f0150ab5ff50dc4d-0">
              Jag tycker att vi ska basera våra värderingar på den grundläggande
              deklarationen om de mänskliga rättigheterna, som varje individ
              ska tillförsäkras. Det är en ganska bra utgångspunkt för vår politik.
            </seg>
          </u>
          <note xml:id="i-5a6a729f1a0e2910-6">
            Överläggningen var härmed avslutad.
          </note>
          <note xml:id="i-fe13a5d11c2fd7be-0">
            11 § Svar på interpellation 2003/04:254 om placeringen i Sverige
            av EU:s smittskyddsmyndighet
          </note>
          <note type="speaker" xml:id="i-9c511422716becda-0">
            Anf. 60 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-6d800421861b7fe3-4">
            <seg xml:id="i-9f7a54566f043d0d-0">
              Fru talman! Cecilia Wigström har frågat statsministern vilka
              åtgärder han avser att vidta för att tillse att EU:s smittskyddsmyndighet
              förläggs till Göteborg. Arbetet inom regeringen är så fördelat
              att det är jag som är ansvarigt statsråd för frågor som rör smittskydd
              inom EU. Interpellationen har därför överlämnats till mig.
            </seg>
            <seg xml:id="i-36a3e1f4bab12717-0">
              I juli 2003 presenterade kommissionen ett förslag om att inrätta
              ett europeiskt centrum för förebyggande och kontroll av sjukdomar.
              För närvarande pågår förhandlingar mellan rådet och Europaparlamentet
              i frågan. Det finns förhoppningar om att en överenskommelse om
              myndigheten ska kunna träffas relativt snart och att arbetet med
              att bygga upp myndigheten därmed ska kunna inledas.
            </seg>
            <seg xml:id="i-b547b4e4eae0bcb9-0">
              Vid Europeiska rådets möte i Bryssel den 1213 december 2003 träffades
              en överenskommelse om att centrumet ska lokaliseras till Sverige
              samt att den svenska regeringen ska fatta beslut om i vilken stad
              som det ska lokaliseras. Efter Europeiska rådets beslut har ett
              antal orter hört av sig till regeringen och anmält intresse för
              myndigheten, däribland Göteborg.
            </seg>
            <seg xml:id="i-0d0c2a30598a3a2a-0">
              Samhällets skydd mot spridning av allvarliga infektioner är en
              fråga som för svensk del har hög prioritet i internationellt samarbete.
              Det är därför glädjande att den smittskyddsmyndighet som håller
              på att inrättas inom EU ska lokaliseras till Sverige. Det är ett
              erkännande för Sveriges kompetens på området. Sverige ligger långt
              fram när det gäller forskning kring folkhälsofrågor och smittskydd
              och kan därför erbjuda goda förutsättningar för den nya myndigheten.
            </seg>
            <seg xml:id="i-3847987dbdc6fecc-0">
              För att kunna bedöma de olika lokaliseringsalternativen är det
              angeläget att regeringen har ett bra underlag om förutsättningarna
              för myndigheten på de orter som anmält intresse. Ett led i detta
              är att de lokala företrädarna ges möjlighet att presentera de
              förutsättningar som finns på respektive ort. En sådan dialog pågår
              för närvarande mellan regeringen och företrädare för de intresserade
              orterna. Jag vill avvakta denna dialog innan regeringen är beredd
              att ta ställning till vilket av dessa lokaliseringsalternativ
              som är mest lämpligt för myndigheten.
            </seg>
          </u>
          <note type="speaker" xml:id="i-102b271d010e42d2-0">
            Anf. 61 CECILIA WIGSTRÖM (fp):
          </note>
          <u who="cecilia_wigstrom_05ae66" xml:id="i-28815b0c6cd2e8d8-0">
            <seg xml:id="i-72588717986bb235-0">
              Fru talman! Jag vill börja med att tacka statsrådet för svaret.
              Jag har förståelse för att Morgan Johansson i dag inte kan ge
              mig besked om var i Sverige myndigheten kommer att förläggas.
              Jag förstår också att regeringen och Morgan Johansson behöver
              lyssna på de olika orternas representanter och höra om förutsättningarna,
              och jag vet att man från bland annat Västra Götalandsregionen
              i dag uppvaktade ministern.
            </seg>
            <seg xml:id="i-2f0442fbe140043b-0">
              Jag skulle vilja ge några skäl till varför Göteborg enligt mitt
              förmenande vore den lämpligaste orten. När man ska ta ställning
              till var myndigheten ska förläggas antar jag att det är viktigt
              att det finns verksamhet på orten som angränsar till den nya myndighetens
              områden. Det är också viktigt att orten är attraktiv och kan locka
              till sig personal från Europa. Det är ju meningen att folk utifrån
              ska komma och jobba där, och då är det viktigt att den medföljande
              familjen också trivs.
            </seg>
            <seg xml:id="i-a9471649c4d87499-0">
              Ett tredje kriterium, när man tittar på var myndigheten ska ligga,
              är att inte alla statliga verk och myndigheter lokaliseras till
              Helsingfors. Ett fjärde, som jag tror viktigt, kriterium är att
              det finns en stark lokal förankring med stor beredskap och vilja
              att ta emot myndigheten.
            </seg>
            <seg xml:id="i-18526b65b3107e4a-0">
              När det gäller den verksamhet i Göteborg som angränsar till eller
              är densamma som den som myndigheten ska ägna sig åt, nämligen
              att förhindra spridning av smittsamma sjukdomar, har vi där Sahlgrenska
              Universitetssjukhuset, ett av norra Europas största sjukhus. Vidare
              har vi Sahlgrenska Akademin och Göteborgs universitet, alltså
              forskningsinstitutioner som bedriver forskning inom mikrobiologi,
              immunologi, vaccin och smittskydd. Man har på dessa institutioner
              en hög internationell kompetens och ett brett internationellt
              samarbete. Göteborgs universitet är med i en mängd olika EU-program,
              ingår i styrgrupper och jobbar för att etablera ett Centrum Excellence
              för immunitet och vaccination i Göteborg.
            </seg>
            <seg xml:id="i-73049aa7862699d2-0">
              Det är dock inte bara inom forskningsvärlden och sjukhuset som
              man jobbar med smittskyddsfrågor, utan det finns också ett starkt
              biomedicinskt kluster i Göteborgsregionen när det gäller samarbete
              mellan forskare, näringsliv, sjukvård och det offentliga, vilket
              gett internationellt erkända resultat.
            </seg>
            <seg xml:id="i-bc2c1f7f60f50528-0">
              När det gäller det andra kriteriet, som jag tog fram, att orten
              ska vara attraktiv för att kunna locka personer med medföljande
              familj till Sverige, tror jag att Göteborg även där har mycket
              goda förutsättningar. Staden är av tradition en internationell
              handelsstad med vana att ta emot utländska gäster och inte bara
              gäster, utan också sådana som slår sig ned där. Till exempel är
              stadens kanaler byggda av holländare.
            </seg>
            <seg xml:id="i-ed03d0e68b5258f0-0">
              Göteborg har också många internationella skolor anpassade för
              utländska barn, och där finns ett stort natur- och kulturutbud.
              Dessutom tror jag att det är lätt för medföljande make eller maka
              att hitta ett jobb i Göteborg eller i regionen. Det bor nämligen
              en miljon människor på 45 minuters pendlingsavstånd från Göteborg.
            </seg>
            <seg xml:id="i-c67f32418a89c7ae-0">
              När det gäller den tredje punkten, att allt inte ska ligga i
              Helsingfors, har vi i dag 128 statliga huvudkontor i Helsingfors
              medan vi endast har sex stycken i Göteborg. Ändå är Göteborg Sveriges
              andra stad. Om vi ser till de andra EU-myndigheterna kan vi konstatera
              att den myndighet för livsmedelssäkerhet som förläggs till Italien
              kommer att hamna i Parma, inte i Rom. Sjösäkerhetsmyndigheten
              kommer att hamna i Porto, inte i huvudstaden i Portugal. Man bör
              alltså även beakta att det i Göteborg i dag finns mycket få myndigheter.
            </seg>
          </u>
          <note type="speaker" xml:id="i-000ddb4eebac4fc0-0">
            Anf. 62 LARS JOHANSSON (s):
          </note>
          <u who="lars_johansson_0beb24" xml:id="i-e3f3e31b8990110c-0">
            <seg xml:id="i-e3e4f015ed84c3e7-0">
              Fru talman! Statsrådet Morgan Johansson! Jag vill gärna passa
              på att tacka för det mottagande som vi fick i dag vid den uppvaktning
              där jag medverkade och där Västra Götalandsregionen och SU gemensamt
              både muntligt och skriftligt beskrev vilka förutsättningar det
              skulle finnas för den nya EU-myndigheten, smittskyddsmyndigheten,
              i Göteborg.
            </seg>
            <seg xml:id="i-01fdfae04c78d308-0">
              När man diskuterar den här frågan är det viktigt att inte bara
              tala om att man vill ha den nya myndigheten till Göteborg utan
              också peka på de förutsättningar som finns för att smittskyddsmyndighetens
              arbete ska kunna utvecklas på ett så bra sätt som möjligt genom
              att lokalisera myndigheten till den plats i Sverige där det finns
              en bra miljö.
            </seg>
            <seg xml:id="i-e9aca5055a5cf164-0">
              Nu har Cecilia Wigström argumenterat en hel del kring varför
              Göteborg skulle vara en lämplig lokaliseringsort. Jag ska inte
              upprepa allt det hon sade utan koncentrera mig på några punkter.
              Samtidigt är det intressant att Cecilia Wigström och jag har ungefär
              samma argumentation. Det är kanske inte så konstigt. I Västra
              Götalandsregionen samverkar Socialdemokraterna tillsammans med
              Folkpartiet och Centerpartiet när det gäller hälso- och sjukvård.
            </seg>
            <seg xml:id="i-1eae9ed753eef8b4-0">
              Det har en viss betydelse i sammanhanget att vi under tre år
              har haft ett sådant blocköverskridande samarbete. Det är också
              lite intressant politiskt att det fungerat på det viset att vi
              där har kunnat ta ett ansvar för ekonomin och att utveckla regionen
              framåt. Vi påtalade i dag att vi kan redovisa att vi har ganska
              stora utbyggnadsplaner också för hälso- och sjukvården i Västra
              Götalandsregionen och inte minst i Göteborg runt och kring Sahlgrenska
              Universitetssjukhuset.
            </seg>
            <seg xml:id="i-8fce361ddd29e7d9-0">
              En smittskyddsmyndighet kommer till en miljö där det sker en
              rejäl expansion av sjukvården och en koncentration kring olika
              områden som är viktiga för hälso- och sjukvården i Västra Götaland
              men också för Sverige. Det är riktigt som Cecilia Wigström har
              sagt att Sahlgrenska Universitetssjukhuset är ett av norra Europas
              största sjukhus med 17 000 anställda. Man har också haft en genomgång
              om hur detta sjukhus ska vara organiserat sedan några år tillbaka
              och har det bakom sig. Man kan därför kraftsamla kring en satsning
              på framtiden.
            </seg>
            <seg xml:id="i-b591c4a13d377488-0">
              Våra lokaliseringsmöjligheter är sådana att vi har närhet till
              Medicinarberget. Där har vi forskning och utveckling och Sahlgrenska
              Akademin. Vi har också universitetet och Chalmers väldigt nära
              inpå. Det är kanske 1015 minuters gångavstånd mellan de olika
              enheterna. I detta område där vi för närvarande har mikrolabb
              kan vi erbjuda lokaliteter som gör att smittskyddsenheten skulle
              kunna hamna väldigt nära de övriga verksamheterna. Det kan därför
              ingå i det nätverk som vi tror är viktigt, även om vi vet att
              smittskyddsmyndigheten naturligtvis måste jobba mot alla europeiska
              länder i kontakter med forskare och enheter på andra håll i Europa.
            </seg>
            <seg xml:id="i-38841097b207a384-0">
              Det är naturligtvis också avgörande att Göteborg i det avseendet
              kan erbjuda bra kommunikationer med Europa i övrigt. Vi har också
              överlämnat underlag för det under dagen. Jag tänker därför inte
              heller på den punkten upprepa det hela. Jag vill peka på att Göteborgs
              stad har en bostadspolitik som gör att det finns goda möjligheter
              att under de kommande åren också kunna ordna bostäder för de personer
              som ska arbeta på smittskyddsenheten.
            </seg>
          </u>
          <note type="speaker" xml:id="i-606abbd7936c795c-0">
            Anf. 63 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-b4157cec599075f4-0">
            <seg xml:id="i-11ad7df877400d36-0">
              Fru talman! Jag håller med de båda föregående två talarna om
              att den nya smittskyddsmyndigheten borde placeras i Göteborg.
              Båda har framfört många argument vilka jag instämmer i. Jag ska
              inte upprepa dem.
            </seg>
            <seg xml:id="i-64666c396e216af9-0">
              Jag som bor utanför Göteborg vill också framhålla att det inte
              är viktigt bara för Göteborg med de institutioner och företag
              som finns där. Det är viktigt för hela Västra Götalandsregionen
              och således också för Borås, som jag kommer ifrån. Man samverkar
              också mellan sjukhusen inom hela regionen.
            </seg>
            <seg xml:id="i-feea973512ada8c0-0">
              Framför allt vill jag påpeka att det är viktigt att man från
              regeringshåll börjar inse att man kan faktiskt kan lokalisera
              myndigheter och institutioner också utanför Helsingforssområdet.
              Cecilia Wigström har nämnt ett antal siffror. Jag ska inte upprepa
              dem.
            </seg>
            <seg xml:id="i-d5a10e6eb667b454-0">
              Fru talman! I fredags besökte jag tillsammans med några riksdagskolleger
              en av de myndigheter som utlokaliserades från Helsingfors under
              70-talet, Sveriges Provnings- och Forskningsinstitut. SP, som
              det förkortas, är att lysande exempel på hur man kan få en framgångsrikt
              utlokaliserad myndighet. Men det behövs att fler myndigheter lokaliseras
              på andra platser än Helsingfors. Kan statsrådet tänka sig att
              placera smittskyddsmyndigheten i Göteborg och Västra Götaland?
            </seg>
          </u>
          <note type="speaker" xml:id="i-57d34490520817f4-0">
            Anf. 64 KENNETH JOHANSSON (c):
          </note>
          <u who="kenneth_johansson_7d251e" xml:id="i-9fb76a18c584591f-3">
            <seg xml:id="i-7e37bb775f6ef8c7-0">
              Fru talman! Först vill jag uttrycka min tillfredsställelse att
              Sverige blir värdland för EU-myndigheten. Vi är många som har
              talat för det under ett antal år. Det var en fråga som jag tog
              upp i en av min första interpellationsdebatter här i riksdagen.
              Jag tycker att det är bra att vi har nått den lösningen.
            </seg>
            <seg xml:id="i-fa84ef19a9e7ece5-0">
              Nu ska regeringen besluta om lokaliseringen. Jag instämmer för
              min del i att allt behöver inte med automatik hamna i Helsingfors.
              Jag är frestad att föreslå Falun, ministern, men jag gör kanske
              inte det så här direkt. Däremot vill jag anmäla att min partiordförande
              Maud Olofsson har väckt ett förslag om en nätverksmyndighet. Man
              ska ha möjligheter att utveckla ett samarbete mellan olika orter.
              Ett exempel på det är Smittskyddsinstitutet vid Karolinska Institutet
              i Helsingfors och i Umeå. Det finns också andra alternativa lösningar
              som vi har hört här tidigare i debatten.
            </seg>
            <seg xml:id="i-a458e48824849908-0">
              Jag tycker för min del att det kunde vara intressant att med
              en nätverksmyndighet visa EU att det går att lösa myndigheters
              lokalisering och organisatoriska inplacering på olika sätt. Enligt
              uppgift har också en uppvaktning skett hos ministern när det gäller
              Umeå. Jag hoppas att även det väger in i det slutliga avgörandet.
            </seg>
            <seg xml:id="i-2d9602e4eb6b9152-0">
              Jag vill fråga om ministern har ett ärligt, öppet sinnelag för
              att hitta en alternativ lokalisering så att myndigheten inte med
              automatik ska hamna i Helsingfors. Jag vill också fråga om ministern
              har tänkt på att det faktiskt kan spela en roll för människors
              inställning till EU hur vi hanterar just lokaliseringsfrågan.
            </seg>
          </u>
          <note type="speaker" xml:id="i-544790e2136dd4ba-0">
            Anf. 65 PER LANDGREN (kd):
          </note>
          <u who="per_landgren_365b3c" xml:id="i-d8ce6ce815d7b7c3-2">
            <seg xml:id="i-52d958a56b069026-0">
              Fru talman! Jag ska göra ett kort inlägg och inte använda mina
              fyra minuters talartid, även om detta är oerhört viktigt.
            </seg>
            <seg xml:id="i-ca0a5de98c6a8622-0">
              Jag vill uppmuntra och kanske till och med försöka locka fram
              ett svar från statsrådet. Välkommen till Göteborg i tid och besök
              dessa institutioner och se de möjligheter som Cecilia Wigström
              och Lars Johansson med flera har beskrivit! Jag har förmånen tillsammans
              med bland annat Lars Johansson att ha suttit i styrelsen för Sahlgrenska
              Universitetssjukhuset i många år. Som göteborgare kan jag inte
              låta bli att framhålla detta.
            </seg>
            <seg xml:id="i-6a3b65f214267eeb-0">
              Fakta och förhållandena får tala för sig själva i första hand
              innan andra typer av aspekter får läggas. Då tror jag att de talar
              till Göteborgs fördel. Jag tror inte att statsrådet Morgan Johansson
              kommer att bli besviken. Svensk smittskyddsforskning håller en
              hög klass inte bara i Helsingfors utan också i Göteborg.
            </seg>
          </u>
          <note type="speaker" xml:id="i-07d7a2561ddbae49-0">
            Anf. 66 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-6d800421861b7fe3-5">
            <seg xml:id="i-36963855bbeea532-0">
              Fru talman! Det nämndes att jag i dag har träffat företrädarna
              för Västra Götalandsregionen och Göteborg. Det är ingen tvekan
              om att Göteborg har väldigt starka argument för sin kandidatur.
              Så är det. Bekymret är att det har också fler orter.
            </seg>
            <seg xml:id="i-76a0bf76087c3491-0">
              Jag har träffat företrädare för Umeå, som nämndes, i förra veckan.
              Jag träffar företrädare för Helsingfors och Uppsala i morgon och
              på fredag företrädare för Skåne. Var och en av dem har ganska
              starka argument för varför myndigheten ska hamna på just den orten
              man förespråkar.
            </seg>
            <seg xml:id="i-de8c8ddc8d1c612c-0">
              Det kan man tycka är konstigt. Jag tycker nog att det är ganska
              naturligt. Det fanns ett skäl till varför Sverige fick myndigheten.
              Att vi har fem orter som vardera kan visa så starka kandidaturer
              inte minst på den vetenskapliga sidan är ett tecken på att vi
              är ganska bra på dessa frågor i Sverige.
            </seg>
            <seg xml:id="i-bd4dbbe65544d123-0">
              Detta är egentligen en välfärdsmyndighet. Det är ett erkännande
              av att vi är ganska bra på hälso- och sjukvård och att förebygga
              sjukdomar. Det visar inte minst vår historia. Den minskande dödligheten
              bland barn som vi såg under hela förra seklet, där dödligheten
              gick ned oerhört kraftigt, hade till stor del sitt ursprung i
              att vi klarade av att bemästra svåra och allvarliga sjukdomar
              bland barn i Sverige på ett bättre sätt än på många andra ställen.
            </seg>
            <seg xml:id="i-a84cff7616517c64-0">
              Vi ligger i frontlinjen i de här frågorna, och det är detta ett
              erkännande av.
            </seg>
            <seg xml:id="i-c0370b81077a3347-0">
              Det är riktigt, som alla har hållit fram här och inte minst interpellanten,
              Cecilia Wigström, att det finns en lång rad argument som talar
              för Göteborg. Varje ort talar också för sig själv. Varje ort för
              fram starka argument från varje sida.
            </seg>
            <seg xml:id="i-41abcc32fafe6bc3-0">
              En sak som jag däremot inte riktigt håller med om är när man
              resonerar om varför alla statliga myndigheter ska ligga i Helsingfors.
              Då ska man tänka på en sak detta är ingen statlig myndighet. Det
              är inte ens en svensk myndighet, utan det är en europeisk myndighet.
              Vi har ett åtagande i förhållande till den europeiska unionen
              att ge myndigheten de allra bästa förutsättningarna för att fungera
              i den europeiska unionen. Jag tror att man får vara klar och tydlig
              när det gäller att det är så det förhåller sig.
            </seg>
            <seg xml:id="i-c312427869dfd94a-0">
              Vi är nu inne i en dialog med olika orter. Det är som sagt fem
              stycken som har anmält sitt intresse, och de är mycket starka
              alternativ. Vilken vi än väljer av de orter som kandiderar blir
              det bra. Så känns det!
            </seg>
            <seg xml:id="i-87786c181cdadbc5-0">
              Frågan är då enligt vilka kriterier vi väljer. Jag skulle nästan
              kunna kalkera det som Cecilia Wigström sade, för det är ungefär
              de kriterierna som vi arbetar efter.
            </seg>
            <seg xml:id="i-cca6c9327ab6d7a3-0">
              Det gäller naturligtvis den vetenskapliga miljön. Även om man
              ska arbeta på en europeisk botten och ha tillgång till hela den
              europeiska vetenskapliga kompetensen så är det viktigt att det
              finns en grundläggande struktur på den svenska ort där man placerar
              myndigheten.
            </seg>
            <seg xml:id="i-073a54c040643cb8-0">
              Goda kommunikationer över hela EU i så stor utsträckning som
              möjligt är också en viktig sak som vi tittar på.
            </seg>
            <seg xml:id="i-b0ccc8d2597576d8-0">
              Tillgängliga lokaler är självklart. Det ska finnas lokaler som
              kan lösgöras ganska omgående.
            </seg>
            <seg xml:id="i-be27c5c72e7bf5cd-0">
              En hög attraktionskraft i övrigt är också sådant som Cecilia
              Wigström pekade på. Arbete för medföljande, barnens skolgång för
              dem som kommer hit, bostadssituation och kulturutbud är sådant
              som man också ska väga in.
            </seg>
            <seg xml:id="i-ff4c09f3ce68c115-0">
              Vi siktar på beslut i frågan i slutet av februari, fru talman.
              Mer än så kan jag nog inte säga i dag.
            </seg>
          </u>
          <note type="speaker" xml:id="i-f1244b1d182d7e07-0">
            Anf. 67 CECILIA WIGSTRÖM (fp):
          </note>
          <u who="cecilia_wigstrom_05ae66" xml:id="i-28815b0c6cd2e8d8-1">
            <seg xml:id="i-5d19d5850413c883-0">
              Fru talman! Tack så mycket för att vi fick beskedet att vi presenterar
              starka argument från Göteborg. Det var betryggande och glädjande
              att höra från statsrådet. Det var också en bekräftelse på att
              vi jobbar i rätt riktning.
            </seg>
            <seg xml:id="i-bd15731d3e4324de-0">
              När statsrådet räknar upp de fyra kriterier som han anser är
              viktiga för att välja var myndigheten ska hamna så kan jag konstatera
              att jag tycker att det ser bra ut för Göteborg.
            </seg>
            <seg xml:id="i-3333b57d106d2947-0">
              Vi har den vetenskapliga miljön med Sahlgrenska Akademin och
              Göteborgs universitet.
            </seg>
            <seg xml:id="i-7f451b2baa814ae4-0">
              Vi har kommunikationer. Jag hann inte med att säga det i mitt
              första inlägg, men vi har landets andra största flygplats med
              många direkta linjer ned till Frankfurt, Bryssel, München och
              Köpenhamn och med hubbar som finns runtom och som är viktiga för
              kommunikationerna i Europa. Vi har också direktlänkar till många
              stora städer.
            </seg>
            <seg xml:id="i-6cd01f80bd7fa5a1-0">
              Precis som Lars nämnde när det gäller tillgängliga lokaler är
              Västra Götalandsregionen beredd att fixa i ordning lokaler som
              finns eller se till att en nybyggnation kan komma till stånd.
              Man har ett samarbete med Göteborgs kommun för att klara av detta
              planmässigt.
            </seg>
            <seg xml:id="i-56bddb9ccc042e8f-0">
              Göteborg har också en hög attraktionskraft.
            </seg>
            <seg xml:id="i-c592717b6fcf2dad-0">
              Jag vill tacka för diskussionen och avsluta med att säga att
              man som göteborgare förstås är väldigt stolt över Göteborg. Det
              blir säkert bra om myndigheten hamnar någon annanstans också,
              men lite ledsen blir man ändå.
            </seg>
          </u>
          <note type="speaker" xml:id="i-73a85bc7ffbfd809-0">
            Anf. 68 LARS JOHANSSON (s):
          </note>
          <u who="lars_johansson_0beb24" xml:id="i-e3f3e31b8990110c-1">
            <seg xml:id="i-15132e79c7a89627-0">
              Fru talman! Jag kan instämma i det senare; jag blir också lite
              ledsen om myndigheten inte kommer till Göteborg. Men man får väl
              leva med det också. Det viktiga är naturligtvis att denna EU-myndighet
              kommer till Sverige. Det är självfallet den centrala frågan.
            </seg>
            <seg xml:id="i-8406e61f56365416-0">
              Jag ska inte förlänga diskussionen så mycket mer, utan bara säga
              att Göteborg har en lång tradition av internationella kontakter.
              Det tycker jag är viktigt att man beaktar i sammanhanget. Vi har
              många företag och industrier, inte minst inom läkemedelsbranschen,
              som också har många internationella kontakter. Det är av betydelse
              för en sådan här myndighets möjligheter att ge arbete till anhöriga
              och liknande också.
            </seg>
            <seg xml:id="i-244aea3a0a3f255c-0">
              Ur den synpunkten och med hänsyn till många andra argument som
              vi har anfört så tror jag att det skulle vara bra för Sverige
              om myndigheten kom till Göteborg. Myndigheten ligger också kanske
              lite närmare Europa om den hamnar i Göteborg än på en del andra
              platser.
            </seg>
          </u>
          <note type="speaker" xml:id="i-236762e113957121-0">
            Anf. 69 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-b4157cec599075f4-1">
            <seg xml:id="i-0499e29527535a8f-0">
              Fru talman! Jag ska inte heller förlänga debatten, utan jag instämmer
              i det som båda två tidigare här har sagt: Det vore välkommet om
              myndigheten kom till Göteborg och Västra Götaland.
            </seg>
          </u>
          <note type="speaker" xml:id="i-385ed2649a4f1e53-0">
            Anf. 70 KENNETH JOHANSSON (c):
          </note>
          <u who="kenneth_johansson_7d251e" xml:id="i-9fb76a18c584591f-4">
            <seg xml:id="i-e2d17d9b469821bb-0">
              Fru talman! Jag tycker att det så här långt verkar som om ministern
              har ett öppet sinnelag och lägger in olika aspekter. Han finner
              säkert en bra lösning till slut; det tror jag också.
            </seg>
            <seg xml:id="i-80c357cb868be997-0">
              Jag vill bara upprepa den fundering om den form av samverkan
              och den nätverksmyndighet som jag nämnde. Är det någonting som
              ministern är beredd att överväga i form av att tänka nytt och
              i form av att kunna utnyttja flera kompetenser, som onekligen
              finns i det här sammanhanget?
            </seg>
            <seg xml:id="i-601b2b49dc8c8705-0">
              I övrigt känns det bra att det blir ett snabbt beslut. Jag utgår
              från att vi alla är ivriga att komma i gång med detta arbete och
              visa Europa att Sverige kan.
            </seg>
          </u>
          <note type="speaker" xml:id="i-c220cbad6c347318-0">
            Anf. 71 PER LANDGREN (kd):
          </note>
          <u who="per_landgren_365b3c" xml:id="i-d8ce6ce815d7b7c3-3">
            <seg xml:id="i-17f0e6b11fcc2052-0">
              Fru talman! Jag vill bara säga till statsrådet: Välkommen till
              Göteborg! Det skulle komplettera delegationen och debatten.
            </seg>
          </u>
          <note type="speaker" xml:id="i-3b4d6cbefb0295e2-0">
            Anf. 72 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-6d800421861b7fe3-6">
            <seg xml:id="i-429d55e8a8ea994a-0">
              Fru talman! Tack jag kommer gärna till Göteborg! Bekymret är
              väl bara det att om jag ska göra det innan beslutet fattas så
              måste jag åka till alla de andra fyra orterna också och göra det.
              Jag hade tänkt att lösa hela processen på det sätt som vi nu har
              gjort, med uppvaktningar helt enkelt, och genom det få en god
              bild av vad man har att erbjuda. Därför tänker jag nog hålla den
              linjen fram till slutet av den här månaden då vi fattar beslut
              i frågan. Då får man hålla sig neutral i förhållande till alla
              områden. Jag kan ju inte undvika att vara i Helsingfors, men jag
              besöker inte Karolinska Institutet och Smittskyddsinstitutet för
              att titta just på de här förutsättningarna.
            </seg>
            <seg xml:id="i-ccbef3fc0b089bd0-0">
              Det ligger i sakens natur att även om det är roligt att jobba
              med någonting som handlar om att bygga upp något nytt så blir
              det problem när man ska välja en av fem. En blir glad och fyra
              blir besvikna hur man än gör. Så kommer det att vara. Alla som
              jag har hört hittills har starka kandidaturer och har svar på
              alla kriterier som jag ger. Det handlar då för oss om att överväga
              var någonstans man i grund och botten kan göra ett så bra jobb
              som möjligt.
            </seg>
            <seg xml:id="i-6e77e03ac9d48f85-0">
              När det gäller en nätverksmyndighet, som Kenneth Johansson lyfte
              fram, så tycker jag fortfarande att idén är lite för diffus. Någonstans
              måste man ändå ha en grundläggande struktur en huvudort. Åtminstone
              jag har inte fått riktigt klart för mig hur det där är tänkt att
              fungera. När det gäller utrymmet i det beslut som vi fick från
              stats- och regeringscheferna i Europeiska unionen så framgår det
              där att vi ska peka ut en lokaliseringsort. Sedan kan man naturligtvis
              samarbeta med andra delar i Sverige, men å andra sidan ska det
              samarbetet faktiskt ske med alla de olika vetenskapliga centrum
              som finns i Europa. Återigen: Detta är ingen svensk myndighet
              utan en europeisk myndighet. Jag är alltså inte riktigt säker
              på att det där är så genomtänkt i grunden.
            </seg>
            <seg xml:id="i-668ec978c934b078-0">
              Processen pågår nu. Uppvaktningarna avslutas den här veckan.
              Därefter går vi under nästa vecka lite djupare in på varje område.
              Sedan hoppas vi kunna landa någon gång i slutet av februari, men
              under förutsättning det ska man komma i håg att det parallellt
              med detta sker en process i Europaparlamentet. Beslutet träder
              ju inte i kraft förrän Europaparlamentet har hanterat frågan.
              Men det hoppas vi att man ska göra under våren. I så fall är vårt
              åtagande att se till att vi har en myndighet på plats och i sving
              våren 2005. Det måste vara genomfört tolv månader efter det att
              beslutet har trätt i kraft.
            </seg>
            <seg xml:id="i-c9ff7981a16b4b81-0">
              Det är ett roligt jobb. Det är inte alldeles utan konflikter,
              men det finns också många glädjeämnen i detta.
            </seg>
          </u>
          <note xml:id="i-5a6a729f1a0e2910-7">
            Överläggningen var härmed avslutad.
          </note>
          <note xml:id="i-fb7eca272403c5e8-0">
            12 § Svar på interpellation 2003/04:228 om anhöriginvandring
          </note>
          <note type="speaker" xml:id="i-9622b427d4ec0030-0">
            Anf. 73 Statsrådet BARBRO HOLMBERG (s):
          </note>
          <u who="ulf_holm_a45651" next="cont" xml:id="i-39402bc726452780-0">
            <seg xml:id="i-f1d64a94224e3a42-0">
              Fru talman! Linnéa Darell har frågat mig dels vilka initiativ
              jag har tagit för att påskynda förhandlingarna kring EG-direktivet
              om familjeåterförening, dels om jag är beredd att ta initiativ
              till regeländringar i syfte att underlätta familjeåterförening
              avseende gamla föräldrar och vuxna barn, i enlighet med Anhörigkommitténs
              förslag, i avvaktan på EG-direktivet.
            </seg>
          </u>
          <note xml:id="i-0f686ed6d8a4a87d-0">
            Jag kan meddela att direktivet om rätt till familjeåterförening
            antogs av Europeiska unionens råd den 22 september 2003. Redan
            vid rådsmötet för rättsliga och inrikes frågor i februari 2003
            uppnåddes en politisk överenskommelse om direktivet mellan medlemsstaterna.
            Direktivet ska vara genomfört i nationell rätt senast den 3 oktober
            2005.
          </note>
          <u who="ulf_holm_a45651" prev="cont" xml:id="i-802ae4479b2a6dca-0">
            <seg xml:id="i-cbc50660d8301025-0">
              Anhörigkommittén har i sitt delbetänkande Vår anhöriginvandring
              (SOU 2002:13) föreslagit att invandringsmöjligheterna för anhöriga
              ska vidgas något. Kommittén föreslår vidare att ett visst försörjningsansvar
              ska införas vid nyligen etablerade förhållanden och för nära anhöriga
              utanför kärnfamiljen. Med kärnfamilj avses i sammanhanget makar,
              sambor samt minderåriga barn under 18 år. Anknytningspersonen
              föreslås i dessa fall svara för vanliga levnadskostnader inklusive
              kostnader för boendet under högst två år. Delbetänkandet har remissbehandlats,
              och flera instanser anser att det finns risk för tillämpningssvårigheter
              när det gäller det föreslagna försörjningskravet.
            </seg>
            <seg xml:id="i-02f28cf298d655eb-0">
              Regeringen kommer därefter att ta ställning till Anhörigkommitténs
              förslag rörande anhöriginvandring i samband med beredningen av
              hur direktivet om familjeåterförening ska genomföras i Sverige.
            </seg>
          </u>
          <note xml:id="i-44d1779352627816-0">
            Regeringen antog den 11 december 2003 kommittédirektiv till en
            utredning om genomförandet av EG-direktivet om rätt till familjeåterförening
            (dir. 2003:181). Utredaren ska ta ställning till hur direktivet
            ska genomföras i svensk rätt. I uppdraget ingår också att utreda
            hur förslagen i Anhörigkommitténs delbetänkande förhåller sig
            till bestämmelserna i direktivet. Utredningen kommer att påbörja
            sitt arbete inom kort.
          </note>
          <note type="speaker" xml:id="i-23e4f6152d531045-0">
            Anf. 74 LINNÉA DARELL (fp):
          </note>
          <u who="linnea_darell_51713a" xml:id="i-597f3afce93d2c8c-0">
            <seg xml:id="i-bffcaa37d3235565-0">
              Fru talman! Jag tackar för svaret. Som jag skriver i interpellationen
              är bakgrunden ett aktuellt fall med ett föräldrapar, 73 respektive
              68 år gamla, från Kosovo. Fyra av deras sju barn finns i Sverige.
              De tre övriga vuxna barnen är spridda över världen. Båda makarna
              har ett tillsynsbehov på grund av sjukdom. De barn som finns i
              Sverige har fått uppehållstillstånd här, men inte det gamla paret.
            </seg>
            <seg xml:id="i-0263de661077b53b-0">
              Jag vet att ansvarig minister inte kan uttala sig i enskilda
              ärenden, men det är ändå nödvändigt att något beröra ett av flera
              exempel ur verkligheten för att diskussionen inte ska bli alltför
              teoretisk. Debatten här handlar ju om hur och när beslut ska fattas
              om eventuellt ändrad lagstiftning, men vi får ju aldrig glömma
              att varje lagstiftningsbeslut påverkar människor av kött och blod.
              Det är människor som vi, när vi går ut ur den här kammaren, ska
              kunna se i ögonen och motivera våra beslut inför.
            </seg>
            <seg xml:id="i-f621496304799337-0">
              Det är snart två år sedan Anhörigkommittén avlämnade sitt delbetänkande
              Vår anhöriginvandring , men något förslag har inte kommit från
              regeringen trots att frågan är angelägen. Den är angelägen inte
              minst mot bakgrund av kriget i forna Jugoslavien och många människors
              flykt till Sverige.
            </seg>
            <seg xml:id="i-fba6ab0a461363eb-0">
              Efter det att riksdagen beslutade om den lagändring som började
              gälla 1997 har vid flera tillfällen påtalats att effekterna avseende
              möjligheten för gamla föräldrar och vuxna barn att förenas i Sverige
              blivit kraftigt försämrade. Redan 1999 uttalade socialförsäkringsutskottet
              att en utredning av bestämmelserna i utlänningslagen som reglerar
              invandring av anhöriga utanför kärnfamiljen behövde göras. Utskottet
              påtalade att den utredningen behövde ske skyndsamt. Dessutom sade
              man att utvärderingen borde uppmärksamma speciellt udda och ömmande
              fall, bland annat hänvisades till just situationer för åldriga
              föräldrar.
            </seg>
            <seg xml:id="i-9b7e916e6d0bd050-0">
              Därefter tillsattes utredningen om anhöriginvandring som lämnade
              sitt delbetänkande i februari 2002. Sedan dess har väntans tider
              rått. På en fråga från Anne-Marie Ekström här i kammaren för ett
              år sedan svarade dåvarande ansvarig minister Jan O Karlsson att
              regeringen avvaktade förhandlingarna om EG-direktivet kring familjeåterförening.
              Nu, ett år senare, svarar nuvarande ansvarig minister att ungefär
              vid den här tiden, då den interpellationen besvarades, blev staterna
              eniga om direktivet.
            </seg>
            <seg xml:id="i-87a449e909af89e8-0">
              Även om direktivet formellt inte antogs förrän den 22 september
              i höstas kunde ju arbetet ha börjat i Sverige just därför att
              frågan är så angelägen.
            </seg>
            <seg xml:id="i-0c98cb5e1c016048-0">
              Vad har då hänt? Jo, den 11 december antog regeringen kommittédirektiv
              till en utredning om hur detta inväntade EG-direktiv ska genomföras
              i svensk rätt. Barbro Holmberg säger att utredningen ska påbörja
              sitt arbete inom kort. Hon påpekar samtidigt att EG-direktivet
              förutsätts vara genomfört i nationell rätt senast den 3 oktober.
            </seg>
            <seg xml:id="i-f91e66ab49b1d477-0">
              Fru talman! Riksdagen har ansett, bland annat genom socialförsäkringsutskottets
              hemställan redan 1999, att möjligheterna för åldriga föräldrar
              att förenas med sina vuxna barn kraftfullt försämrades från och
              med den 1 januari 1997, något som också styrks av Anhörigkommittén.
              En begäran om skyndsam utredning borde väl också innebära att
              något ska hända utan alltför lång väntan efter det att utredningen
              genomförts.
            </seg>
            <seg xml:id="i-01c4264f63bbae64-0">
              Jag har ytterligare några frågor.
            </seg>
            <seg xml:id="i-c1f9976149c9fccb-0">
              Anser statsrådet att den tidsplan som redovisas i interpellationssvaret
              lever upp till denna riksdagens begäran om skyndsamhet?
            </seg>
            <seg xml:id="i-9265bcf506b9a3fa-0">
              När ska den utredning som inom kort ska påbörjas redovisa resultat?
            </seg>
            <seg xml:id="i-fdc93fee4b86a755-0">
              Vad har regeringen gjort för att finna svar på påtalandena om
              eventuella tillämpningssvårigheter avseende förslaget om försörjningskrav?
            </seg>
          </u>
          <note type="speaker" xml:id="i-d4a2badc6f0e730d-0">
            Anf. 75 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-b4157cec599075f4-2">
            <seg xml:id="i-a24891061df2283a-0">
              Fru talman! Jag håller med Linnéa Darell om att det utreds alldeles
              för mycket och att det hittills har tagit alldeles för lång tid
              att presentera ett förslag till hur man ska ändra lagstiftningen
              när det gäller anhöriginvandring.
            </seg>
            <seg xml:id="i-37776feafb26406a-0">
              Redan i september 2002 fanns det ett PM från Utrikesdepartementet
              där det står att EG:s direktivförslag, även om inte hela förslaget
              var klart då, inte torde innebära ökade kostnader för Sveriges
              del eftersom Sverige huvudsakligen tillämpar generösare regler
              än förslaget. Då hade det väl varit lätt att plocka in det som
              finns med i Anhörigkommitténs utredning och lägga fram en proposition
              redan då. Men i stället blir det utredning på utredning.
            </seg>
            <seg xml:id="i-aa2741beec237d94-0">
              Fru talman! Jag har också ett exempel, precis som Linnéa. Jag
              har en god vän som mår väldigt dåligt för att hon inte kan få
              hit sin pappa som finns i ett flyktingläger i Pakistan. Ursprungligen
              kommer han från Afghanistan. Om det hade varit före 1997, när
              man slopade det som kallas den sista länken, hade han haft möjlighet
              att få komma hit. Hon har som sagt mått väldigt dåligt, men i
              början av förra året kom hon till mig och sade: Nu ska pappa kunna
              få komma hit från och med den 1 juli det har jag läst i en röd
              bok. Den röda boken var Anhörigkommitténs utredning.
            </seg>
            <seg xml:id="i-f1bfd89c3e95e342-0">
              Fru talman! Man väcker en massa förväntningar hos människor när
              man presenterar en utredning som till och med anger vid vilket
              datum den ska träda i kraft. Men sedan händer ingenting utan man
              börjar utreda igen.
            </seg>
            <seg xml:id="i-eb638bad54d2ec91-0">
              Min goda vän är inte den enda som mår dåligt på grund av att
              hon inte kan få leva med sin gamla mamma eller pappa. Linnéa Darell
              har nämnt ett exempel. Det finns många fler: både sådana som redan
              är här och ska avvisas, och som kanske i många fall har gömt sig
              därför att de inte har någonting att återvända till, och sådana
              som finns kvar i sitt gamla hemland utan att ha någon anhörig
              där och som inget hellre vill än att få tillbringa sin ålderdom
              tillsammans med sina barn och barnbarn.
            </seg>
            <seg xml:id="i-91a4c8f910c85043-0">
              Fru talman! Vi pratar mycket om att vi ska ha en bra integration,
              men när man är orolig för en gammal anhörig är det inte så lätt
              att satsa allt för att skaffa sig en plattform i det nya hemlandet,
              att delta i samhällslivet och bli delaktig. Ur den aspekten är
              det viktigt att vi snarast får en ändring av lagstiftningen för
              anhöriginvandring.
            </seg>
            <seg xml:id="i-d8c7e439499fd886-0">
              Jag instämmer i Linnéa Darells fråga om när den senaste utredningen
              ska visa fram sina resultat. Min andra fråga är: Skulle migrationsministern
              kunna tänka sig att innan den här utredningen är färdig snabbt
              kunna medverka till att vi återinför den sista länken?
            </seg>
          </u>
          <note type="speaker" xml:id="i-8ce5a5764194dc0e-0">
            Anf. 76 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-c065995aed681aff-0">
            <seg xml:id="i-0fcd4f9b6f980376-0">
              Fru talman! Jag vill inledningsvis säga att jag har full förståelse
              för att både Linnéa Darell och Anne-Marie Ekström känner en viss
              otålighet i frågan om att öppna upp för gamla mamma, som man brukar
              säga, och även för andra anhöriga när det gäller att återförenas
              med sina släktingar.
            </seg>
            <seg xml:id="i-2d17fb5b2526bc2e-0">
              Det var ju så att förhandlingarna i EU tog fart i anslutning
              till att Anhörigkommittén kom med sitt betänkande. Därför beslöt
              det förra statsrådet att de här frågorna skulle beredas tillsammans.
              Annars hade vi först möjligtvis fått en lagändring och sedan kort
              därefter en utredning om en lagändring inom samma område.
            </seg>
            <seg xml:id="i-d2aabadd86ed9a7c-0">
              Det är där som vi står i dag. Nu är direktivet antaget och har
              trätt i kraft. Vi har förordnat en utredare, och betänkandet kommer
              i oktober. Jag kan inte gå händelserna i förväg utan jag tror
              att vi nu verkligen i lugn och ro måste få bereda de förslag som
              utredaren kommer med.
            </seg>
            <seg xml:id="i-166f0e2412993ac4-0">
              Jag skulle dock vilja problematisera den här frågan lite. Det
              är inte en helt enkel fråga utan man måste ta hänsyn till en rad
              olika aspekter. Det var faktiskt också det som remissvaren på
              Anhörigkommitténs betänkande visade.
            </seg>
            <seg xml:id="i-895a24429e66580b-0">
              Först och främst menar jag att grunden i det här är det som framhålls
              i interpellationen, nämligen att det finns väldigt många människor
              i vårt land som har bott här länge och som vill ta hand om sina
              gamla föräldrar, som kanske är kvar i hemlandet. Det är klart
              att det skapar väldigt mycket oro hos människor om de inte kan
              göra det. Jag håller helt med om att man aldrig får glömma att
              varenda lagstiftningsåtgärd faktiskt påverkar människor väldigt
              mycket, inte minst på just det här området. Men därför är det
              ju också viktigt att vi får verkligt hållbara beslut liksom en
              lagstiftning och regler av hållfast slag när vi fattar beslut
              om detta.
            </seg>
            <seg xml:id="i-9b241e0aa3bf669e-0">
              Jag har sannolikt i likhet med många andra mött väldigt många
              människor som säger att de gärna skulle stå för sina gamlas försörjning
              bara de får en möjlighet att få hit dem. Jag tror att det är frågan
              om försörjningsansvaret som vi måste grunna väldigt mycket på.
              Ska vi lägga försörjningsansvaret på den som bor här när gamla
              mamma kommer? Jag menar att det inte är någon enkel fråga utan
              en problematik med en rad olika frågetecken, som man måste räta
              ut.
            </seg>
            <seg xml:id="i-778573db6b410b94-0">
              Den första frågan är: Ska försörjningssansvaret bara täcka mat
              och husrum, eller måste man också stå för andra insatser som samhället
              annars gör? Den andra frågan, som är oerhört viktig, är: Vad händer
              om den här personen inte längre kan försörja sin mamma? Ska vederbörande
              då avvisas, och är det verkligen ett humant system att ha det
              på det sättet?
            </seg>
            <seg xml:id="i-18852d1c92a7bd6e-0">
              Man måste också för att det här ska få effekt fråga sig: Hur
              kan man garantera ett försörjningsansvar? Ska det vara ett avtal
              mellan samhället och den enskilde, eller ska man ungefär som skett
              i Norge ställa krav på banktillgodohavanden? Skulle det vara tillräckligt?
              Den grundläggande frågan tycker jag är: Ska plånboken få styra
              om man ska få ta hit sin gamla mamma eller inte?
            </seg>
            <seg xml:id="i-ae21f859a2ff8c1a-0">
              Jag menar att krav på försörjningsansvar är en främmande fågel
              i vårt samhällssystem, och jag tror att det är väldigt svårt men
              naturligtvis inte omöjligt att ställa ett sådant krav.
            </seg>
          </u>
          <note type="speaker" xml:id="i-0824ee8906857bd4-0">
            Anf. 77 LINNÉA DARELL (fp):
          </note>
          <u who="linnea_darell_51713a" xml:id="i-597f3afce93d2c8c-1">
            <seg xml:id="i-e6437d29d0910bd4-0">
              Fru talman! Jag noterar till att börja med att min första fråga
              om tidsplanen, som har funnits hela tiden sedan socialförsäkringsutskottet
              aktualiserade frågan om skyndsamhet, inte besvarades, och det
              är kanske förståeligt. Jag noterar också svaret på den andra frågan,
              att den utredning som nu har tillsatts ska vara klar i oktober
              2004.
            </seg>
            <seg xml:id="i-85c1386231292502-0">
              Min tredje fråga var vad regeringen har gjort för att finna svar.
              Jag fick egentligen inte något besked om vad regeringen har gjort,
              bara en uppräkning av de synpunkter som har funnits i remissvaren.
              Det belyses också delvis i Anhörigutredningen att försörjningsansvaret
              är en fråga som man, som statsrådet säger, noga måste grunna på.
              Men det har ju gått en tid sedan februari 2002. Regeringen har
              haft ganska exakt två år på sig för att grunna på detta. Jag vill
              därför upprepa min fråga: Vad har detta grunnande lett till?
            </seg>
          </u>
          <note type="speaker" xml:id="i-1fb3c32a5393859d-0">
            Anf. 78 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-b4157cec599075f4-3">
            <seg xml:id="i-f9783466fec062dd-0">
              Fru talman! Jag håller med Linnéa om att det är glädjande att
              det ändå finns ett datum, men tiden har som sagt gått, och otåligheten
              är faktiskt stor hos många som förväntar sig att kunna få återförenas
              med sina föräldrar. Jag håller också med Linnéa om att försörjningsansvar
              är en komplicerad fråga, men som Linnéa Darell sade: Det har funnits
              två år att fundera på den.
            </seg>
            <seg xml:id="i-38389abd8d9a596f-0">
              Jag vill också återkomma till frågan om integrationen. En person
              som inte klarar att inlemmas i vårt samhälle, som till exempel
              min goda vän, förorsakar kostnader bland annat inom sjukvården.
              Hon mådde så fruktansvärt dåligt för att hon inte fick hit sin
              pappa. Hon hade varit på god väg att hitta ett bra jobb och att
              integreras väl, men på grund av oron för pappan som fanns långt
              borta fick hon problem.
            </seg>
            <seg xml:id="i-83fb764957b48955-0">
              Jag tycker att det är viktigt att man tar med detta i beräkningen.
              Den som ska komma in i samhället ska inte behöva gå omkring och
              vara orolig för att gamla mamma eller pappa mår dåligt någon annanstans.
            </seg>
          </u>
          <note type="speaker" xml:id="i-3ff997784e732b2f-0">
            Anf. 79 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-c065995aed681aff-1">
            <seg xml:id="i-8351623ba474dc49-0">
              Fru talman! Vad har grunnandet lett till? Det har lett till att
              vi kan konstatera väldigt mycket. Det här är en komplicerad fråga,
              och nu har vi en utredning som kommer att titta på hela det här
              lagstiftningsarbetet och på EU-direktivet som ska införlivas.
              Den kommer också att ta ställning till det som Linnéa Darell frågade
              om, vad vi har gjort för att se över tillämpningsproblemet när
              det gäller försörjningsansvaret. Det är precis det som den här
              utredningen ska titta på: Kan man konkretisera detta på något
              sätt? Går det att göra de här gränsdragningarna? Går det att förena
              detta med å ena sidan att lägga ett juridiskt ansvar på enskilda
              personer att försörja sina anhöriga och å andra sidan grundprinciperna
              i det svenska välfärdssystemet? Det är inte någon lätt fråga.
              Jag håller med om att det här inte sker skyndsamt, men det är
              inte lätt.
            </seg>
            <seg xml:id="i-9ea1903a1aa7f68b-0">
              Utredningen ska också titta på det andra alternativet, nämligen
              att vi inte inför något försörjningsansvar, vilket inte heller
              är helt lätt. Det innebär också väldigt många ställningstaganden
              som man måste göra. Det innebär ett oerhört åtagande för det svenska
              samhället. Klarar vi av det åtagandet? Det kommer alltså förmodligen
              väldigt många människor det måste man göra en bedömning av som
              är gamla och sjuka och som behöver sjukvård och väldigt mycket
              stöd. Klarar svensk sjukvård av en sådan ytterligare belastning?
              Kommer det att få konsekvenser för landstingens skatteuttag? Vad
              skulle det betyda för äldreförsörjningsstödet? För att få hållbara
              regler, som håller länge och som vi inte måste snäva åt därför
              att vi får ekonomiska svårigheter, måste vi se över och borra
              väldigt djupt i även de frågorna. Det är precis det här som den
              här utredningen nu ska titta på.
            </seg>
            <seg xml:id="i-682c1f1752a8db5e-0">
              Jag menar att grunden är att människor aldrig kan värderas i
              pengar helt klart är det så. Det är också så som Linnéa Darell
              säger: Människor mår dåligt av att inte kunna återförenas. Det
              måste man också väga in här. Men vi måste samtidigt ta ett ansvar
              för de regler som vi sätter i sjön. Att öppna upp för en ökad
              anhöriginvandring skulle innebära ett ekonomiskt åtagande, och
              det måste man analysera väldigt noggrant.
            </seg>
            <seg xml:id="i-b90887cbf55767e1-0">
              Det måste också analyseras mot bakgrund av att Sverige i dag
              har ett väldigt ansträngt asylsystem. Vi har haft en 40-procentig
              ökning av antalet asylsökande varje år mellan åren 2000 och 2002,
              vi har problem med att många kommer utan ID-handlingar och så
              vidare. Det gör att handläggningstiderna är väldigt långa. Vi
              har 43 000 människor i mottagningssystemet i dag, och det är också
              en belastning på den gemensamma budget som vi har att ta ställning
              till så småningom.
            </seg>
            <seg xml:id="i-ee5c83cb3e866e2f-0">
              Vad jag kan konstatera är att reformutrymmet på det här området
              inte är särskilt stort. Dessutom finns också väldigt många krav
              på andra typer av reformer. Men nu har regeringen lagt fram ett
              antal förslag just för att effektivisera asylprocessen, och det
              menar jag kommer att kunna skapa ett reformutrymme på det här
              området. Vi har föreslagit att man ska ta bort det här med ny
              ansökan, vilket kommer att effektivisera processen betydligt så
              att vi får mycket snabbare handläggningstider. Vi ser att den
              typen av förslag som vi har lagt fram kommer att förbättra asylprocessen.
              Detta skapar också ett utrymme när vi så småningom ska ta ställning
              till den här utredningens förslag.
            </seg>
          </u>
          <note type="speaker" xml:id="i-efcded6911917c72-0">
            Anf. 80 LINNÉA DARELL (fp):
          </note>
          <u who="linnea_darell_51713a" xml:id="i-597f3afce93d2c8c-2">
            <seg xml:id="i-fe9b6bcd56b613f0-0">
              Fru talman! Statsrådet ger en bild av att titta på möjligheterna
              utifrån Anhörigutredningens förslag. Jag kan hålla med om många
              av frågetecknen, och naturligtvis måste den genomgången göras.
              Men jag förstår fortfarande inte, och jag tycker inte att jag
              har fått något svar över huvud taget på varför detta inte startades
              när Anhörigutredningen lämnade sitt förslag. Allt det som Barbro
              Holmberg beskriver är ju frågor som inte har uppstått nu efteråt,
              utan de fanns ju i och med att Anhörigutredningens betänkande
              lades fram.
            </seg>
            <seg xml:id="i-a4172f2e66b8a8b7-0">
              Då känns det ju lite som om man kanske möjligen har hoppats på
              att EG-direktivet skulle leda till att man inte behövde aktualisera
              den här frågan. Som sagt: De internt svenska perspektiven i det
              här hade man kunnat gå igenom och belysa och klara ut utan att
              vänta på EG-direktiven kring familjeåterförening. Jag har lite
              svårt att befria mig från tanken att en ovilja att förändra ligger
              bakom den här tidsutdräkten.
            </seg>
            <seg xml:id="i-3b414c4a089f1a1b-0">
              Jag tvingas än en gång konstatera att regeringens arbetsmetod
              är att det man inte vill förändra, det begraver man i ständigt
              nya utredningar. I det här fallet har tydligen en lagstiftning
              som infördes för sju år sedan och vars effekter uppmärksammades
              av ett oroligt riksdagsutskott redan två år därefter inte haft
              högsta prioritet. Man lutar sig lugnt tillbaka och tillsätter
              en ny utredning tyvärr. Tyvärr, för alla människor som hade hoppats
              på detta nu.
            </seg>
          </u>
          <note type="speaker" xml:id="i-2b0e3438e2c0b49d-0">
            Anf. 81 Statsrådet BARBRO HOLMBERG (s):
          </note>
          <u who="ulf_holm_a45651" next="cont" xml:id="i-39402bc726452780-1">
            <seg xml:id="i-eb0da461c1f1cf0a-0">
              Fru talman! Ja, varför startade vi inte när Anhörigkommittén
              kom med sina förslag? Svaret på det är ju det som jag sade inledningsvis:
              Det var precis då som förhandlingarna om EG-direktivet tog fart.
              Det var ju också en kritik som riktades mot regeringen när Anhörigkommittén
              tillsattes: Vi hade så att säga två processer. Vi hade dels en
              EG-process som handlade om just familjeåterförening och allt det
              som vi talar om, dels en nationell process med en egen utredning.
              Här kunde vi se hur de båda processerna plötsligt gick ihop, och
              det var anledningen till att vi avvaktade EG-direktivet för att
              ta det här som ett gemensamt lagstiftningsarbete.
            </seg>
            <seg xml:id="i-bd2e722f8f63744a-0">
              Nej, det är inte någon ovilja att förändra det är inte det. Vad
              jag har försökt göra är att komplicera den här frågan. Jag tror
              att det är oerhört viktigt att vi verkligen tränger väldigt djupt
              in i både frågan om försörjningsansvar och frågan om det inte
              ska vara ett försörjningsansvar och om vi då klarar av det.
            </seg>
            <seg xml:id="i-d96b9d8e201cbe97-0">
              Jag vet att det är väldigt många människor som hoppas på att
              vi ska öppna för en ökad anhöriginvandring. Jag möter väldigt
              många av dem också. Men jag känner också att det här är väldigt
              viktigt, inte minst mot bakgrund av vad Linnéa Darell sade: När
              utredningen kom uppfattades det som om allting var klart, och
              många människor fäste väldigt starka förhoppningar kring det.
              Därför vill jag vara väldigt försiktig med att säga när det kommer.
              Vi vet att utredningen kommer i oktober, och sedan får vi ett
              lagstiftningsarbete. Sedan får vi också ha en vidare debatt här
              i kammaren också om de olika avvägningar som måste göras. Men
              jag tror att det är väldigt viktigt att inte skapa falska förhoppningar.
              Det här handlar om oerhört grundläggande värden och värderingar
              hos enskilda individer.
            </seg>
          </u>
          <note xml:id="i-5a6a729f1a0e2910-8">
            Överläggningen var härmed avslutad.
          </note>
          <note xml:id="i-89d5683c26dfd09e-0">
            13 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-9c4e7f7e1cfcade8-0">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="ulf_holm_a45651" prev="cont" xml:id="i-802ae4479b2a6dca-1">
            <seg xml:id="i-b7818a5587c1a3d1-0">
              KOM(2003)702
            </seg>
            <seg xml:id="i-14a52c7a6bec0b7c-0">
              Torsten Lindström
            </seg>
            <seg xml:id="i-14a52c7a6bec0b7c-1">
              Torsten Lindström
            </seg>
            <seg xml:id="i-76cc105fa0057e8a-0">
              Luciano Astudillo
            </seg>
            <seg xml:id="i-14a52c7a6bec0b7c-2">
              Torsten Lindström
            </seg>
            <seg xml:id="i-7b768c5d09ec34a9-0">
              Kerstin Heinemann
            </seg>
            <seg xml:id="i-a39531594ae259c3-0">
              I god tro samhället och nyandligheten
            </seg>
          </u>
          <note xml:id="i-324eab2fcbeab9b3-0">
            KOM(2003)817
          </note>
          <note xml:id="i-07746ec4d9af08eb-0">
            14 § Anmälan om inkomna uppteckningar från EU-nämndssammanträden
          </note>
          <note xml:id="i-50321ba9304b7546-0">
            Tredje vice talmannen anmälde att uppteckningar från EU-nämndens
            sammanträden fredagen den 28 november, fredagen den 5 december
            och torsdagen den 11 december inkommit.
          </note>
          <note xml:id="i-374f1a0a3e1b15c3-0">
            15 § Förnyad bordläggning
          </note>
          <note xml:id="i-9862a62cc05278c4-0">
            Föredrogs och bordlades åter
          </note>
          <note xml:id="i-49d2512afc563a5e-0">
            16 § Bordläggning
          </note>
          <note xml:id="i-54b6cc3d83da9edd-0">
            Anmäldes och bordlades
          </note>
          <note xml:id="i-5ce32c7707507f46-0">
            17 § Anmälan om interpellationer
          </note>
          <note xml:id="i-a5ca6c391dd19dad-0">
            Anmäldes att följande interpellationer framställts
          </note>
          <note xml:id="i-4171f8d77d986451-0">
            den 30 januari
          </note>
          <note xml:id="i-d8c66b8916846b16-0">
            Anne-Marie Pålsson
          </note>
          <note xml:id="i-d8397920da2cf5e0-0">
            Lars Leijonborg
          </note>
          <note xml:id="i-894dfd8f0397d597-0">
            Gunnar Nordmark
          </note>
          <note xml:id="i-dde1043c343affb9-0">
            Peter Eriksson
          </note>
          <note xml:id="i-6f2896c89c781a67-0">
            Lena Adelsohn Liljeroth
          </note>
          <note xml:id="i-d474b13b5c2f4551-0">
            den 2 februari
          </note>
          <note xml:id="i-ab7f581125b80699-0">
            Rolf Gunnarsson
          </note>
          <note xml:id="i-5b502b13b95d2fac-0">
            den 3 februari
          </note>
          <note xml:id="i-48fad07b51128f89-0">
            Yvonne Ruwaida
          </note>
          <note xml:id="i-f4979bb45b21db27-0">
            Catherine Persson
          </note>
          <note xml:id="i-48fad07b51128f89-1">
            Yvonne Ruwaida
          </note>
          <note xml:id="i-fc2185656617f447-0">
            Interpellationerna redovisas i bilaga som fogats till riksdagens
            snabbprotokoll tisdagen den 10 februari.
          </note>
          <note xml:id="i-897e8248b6efb641-0">
            18 § Anmälan om frågor för skriftliga svar
          </note>
          <note xml:id="i-be260da5f7e84901-0">
            Anmäldes att följande frågor för skriftliga svar framställts
          </note>
          <note xml:id="i-4171f8d77d986451-1">
            den 30 januari
          </note>
          <note xml:id="i-742546742cb096b9-0">
            Roger Tiefensee
          </note>
          <note xml:id="i-8cf5d53f253f0dca-0">
            Lennart Klockare
          </note>
          <note xml:id="i-f3938fdc8492db90-0">
            Carl-Axel Johansson
          </note>
          <note xml:id="i-bb0a009a59b9a5c8-0">
            Magdalena Andersson
          </note>
          <note xml:id="i-d41d2d71b325f5f9-0">
            Allan Widman
          </note>
          <note xml:id="i-2ada2c9ea80d663a-0">
            Inger Lundberg
          </note>
          <note xml:id="i-0a7110d43d90441a-0">
            Lars Ångström
          </note>
          <note xml:id="i-0a7110d43d90441a-1">
            Lars Ångström
          </note>
          <note xml:id="i-ef419b3cd6d15429-0">
            Ulla Löfgren
          </note>
          <note xml:id="i-d5ba26f5b54f9597-0">
            Lars Johansson
          </note>
          <note xml:id="i-2ada2c9ea80d663a-1">
            Inger Lundberg
          </note>
          <note xml:id="i-bb0a009a59b9a5c8-1">
            Magdalena Andersson
          </note>
          <note xml:id="i-bd9dcf535646166d-0">
            Cecilia Widegren
          </note>
          <note xml:id="i-48fad07b51128f89-2">
            Yvonne Ruwaida
          </note>
          <note xml:id="i-d474b13b5c2f4551-1">
            den 2 februari
          </note>
          <note xml:id="i-9ea50b3ab26d7487-0">
            Claes-Göran Brandin
          </note>
          <note xml:id="i-1109b8b904cf8e1d-0">
            Martin Andreasson
          </note>
          <note xml:id="i-c2a4c28aab9535aa-0">
            Sonja Fransson
          </note>
          <note xml:id="i-c2a4c28aab9535aa-1">
            Sonja Fransson
          </note>
          <note xml:id="i-5b502b13b95d2fac-1">
            den 3 februari
          </note>
          <note xml:id="i-d337197f78978e5b-0">
            Helena Bargholtz
          </note>
          <note xml:id="i-282c140fed522d5a-0">
            Gustav Fridolin
          </note>
          <note xml:id="i-39976ea8b533e8f9-0">
            Erling Wälivaara
          </note>
          <note xml:id="i-12b8b3fde8e7f5f8-0">
            Mikaela Valtersson
          </note>
          <note xml:id="i-894dfd8f0397d597-1">
            Gunnar Nordmark
          </note>
          <note xml:id="i-1109b8b904cf8e1d-1">
            Martin Andreasson
          </note>
          <note xml:id="i-b8ed221f14fede62-0">
            Frågorna 2003/04:652666 redovisas i bilaga som fogats till riksdagens
            snabbprotokoll tisdagen den 3 februari.
          </note>
          <note xml:id="i-0fa5b03b2b230613-0">
            Frågorna 2003/04:667677 redovisas i bilaga som fogats till riksdagens
            snabbprotokoll tisdagen den 10 februari.
          </note>
          <note xml:id="i-b3a1fcb523d3b57a-0">
            19 § Anmälan om skriftliga svar på frågor
          </note>
          <note xml:id="i-b5809bd75a6a9874-0">
            Anmäldes att skriftliga svar på följande frågor inkommit
          </note>
          <note xml:id="i-4ea3db33f21b47ad-0">
            den 27 januari
          </note>
          <note xml:id="i-ed5f6bb15ebe4970-0">
            Jörgen Johansson
          </note>
          <note xml:id="i-4171f8d77d986451-2">
            den 30 januari
          </note>
          <note xml:id="i-edc20c0bbb20420e-0">
            Börje Vestlund
          </note>
          <note xml:id="i-edc20c0bbb20420e-1">
            Börje Vestlund
          </note>
          <note xml:id="i-edc20c0bbb20420e-2">
            Börje Vestlund
          </note>
          <note xml:id="i-6ce26faba2910396-0">
            Tasso Stafilidis
          </note>
          <note xml:id="i-6ce26faba2910396-1">
            Tasso Stafilidis
          </note>
          <note xml:id="i-1ea32a591a8bbc7f-0">
            Joe Frans
          </note>
          <note xml:id="i-d50d13534d4ae2dd-0">
            Trafficking
          </note>
          <note xml:id="i-b3a0deb13e3e2119-0">
            Annelie Enochson
          </note>
          <note xml:id="i-d474b13b5c2f4551-2">
            den 2 februari
          </note>
          <note xml:id="i-d41d2d71b325f5f9-1">
            Allan Widman
          </note>
          <note xml:id="i-68484021beb9d618-0">
            Svaren redovisas i bilaga som fogats till riksdagens snabbprotokoll
            tisdagen den 10 februari.
          </note>
          <note xml:id="i-1252f42b9501a045-0">
            20 § Kammaren åtskildes kl. 19.28.
          </note>
          <note xml:id="i-4f4d630e6840fea0-0">
            Förhandlingarna leddes
          </note>
          <note xml:id="i-9275b0f6151699a4-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
