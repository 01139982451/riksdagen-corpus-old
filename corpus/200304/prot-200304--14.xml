<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--14</head>
          <docDate when="2003-10-16">2003-10-16</docDate>
        </div>
      </front>
      <body>
        <div>
          <note xml:id="i-a2fa717a10d1831a-0">
            ﻿
          </note>
          <note xml:id="i-dd8ffd817b765fec-0">
            Riksdagens protokoll
          </note>
          <note xml:id="i-b4fd717e74e962e0-0">
            2003/04:14
          </note>
          <note xml:id="i-808e4a0f42f23651-0" type="date">
            Torsdagen den 16 oktober
          </note>
          <note xml:id="i-1c3ac852a93ab147-0">
            Kl. 11:00 - 20:34
          </note>
          <note xml:id="i-db804704dde225f2-0">
            1 § Meddelande om val
          </note>
          <note xml:id="i-12a63feae84a3dda-0">
            Talmannen meddelade att val av ledamöter och suppleanter till
            Nordiska rådets svenska delegation skulle äga rum fredagen den
            17 oktober kl. 9.00.
          </note>
          <note xml:id="i-2717119c10b0d903-0">
            2 § Ledighet
          </note>
          <note xml:id="i-b859b5c3560b040e-0">
            Talmannen meddelade att Stefan Attefall (kd) ansökt om föräldraledighet
            under tiden den 11 november31 december.
          </note>
          <note xml:id="i-efaba4726e1ed4d5-0">
            Kammaren biföll denna ansökan.
          </note>
          <note xml:id="i-b8f3c2e61b8f9b45-0">
            Talmannen anmälde att Désirée Pethrus-Engström (kd) skulle tjänstgöra
            som ersättare för Stefan Attefall.
          </note>
          <note xml:id="i-de0951914a328b03-0">
            3 § Anmälan om fördröjda svar på interpellationer
          </note>
          <note xml:id="i-aca883a680c3771d-0">
            Till riksdagen hade inkommit följande skrivelser:
          </note>
          <note xml:id="i-a0468c797f8c6e63-0">
            Interpellation 2003/04:8
          </note>
          <note xml:id="i-c38d35bf2d43b8fb-0">
            Interpellation 2003/04:8 av Tobias Billström (m) om den danska
            skattesänkningen
          </note>
          <note xml:id="i-13b4700c43d5df9a-0">
            Interpellationen kommer att besvaras den 21 oktober 2003.
          </note>
          <note xml:id="i-53074ea99bc2db89-0">
            Dröjsmålet beror på tjänsteresa.
          </note>
          <note xml:id="i-fc17dfa76ccc46fc-0">
            Bosse Ringholm
          </note>
          <note xml:id="i-bdce98778447126c-0">
            Interpellation 2003/04:18
          </note>
          <note xml:id="i-573a69bf10e05240-0">
            Interpellation 2003/04:18 Lars Ohly (v) om situationen i Bolivia
          </note>
          <note xml:id="i-f661bf4cabb96661-0">
            Interpellationen kommer att besvaras fredagen den 24 oktober
            2003.
          </note>
          <note xml:id="i-f3ea3e473f7784eb-0">
            Skälet till dröjsmålet är resor.
          </note>
          <note xml:id="i-a51b5d1e95f2c1c5-0">
            Per Thöresson
          </note>
          <note xml:id="i-8d3aed5be8713b5b-0">
            4 § Allmänpolitisk debatt (forts. från prot. 13)
          </note>
          <note xml:id="i-971834e99f4ddb2d-0">
            Näringsliv
          </note>
          <note type="speaker" xml:id="i-80f645618c239fe0-0">
            Anf. 1 MIKAEL ODENBERG (m):
          </note>
          <u who="mikael_odenberg_0f1a5b" xml:id="i-c6a4be231e941ade-0">
            <seg xml:id="i-87574b06afdab1f5-0">
              Herr talman! Jag ska be att få börja med att hälsa näringsminister
              Leif Pagrotsky välkommen till dagens debatt. Det är särskilt roligt
              mot bakgrund av alla spekulationer som fanns under den tiden då
              statsministern tänkte högt i frågan om ifall man kunde behålla
              Leif Pagrotsky som näringsminister eller inte. Det har varit rätt
              mycket kritik från företagarhåll och även från fackligt håll,
              har jag noterat. Det har också varit mycket mediespekulationer.
            </seg>
            <seg xml:id="i-49683671a58c0cd5-0">
              Jag deltar inte i sådant, herr talman, utan jag håller med Aftonbladet
              som skrev så här på ledarplats i början av oktober: Den mest omdiskuterade
              ministern under EMU-valkampanjen, näringsminister Leif Pagrotsky,
              får sitta kvar. Det är bra, men frågan är om rätt man sitter på
              rätt post. Hittills har inte mycket hänt på näringspolitikens
              område. Så skriver Aftonbladet, och slutar sin ledare med orden:
              Dags att gå från ord till handling.
            </seg>
            <seg xml:id="i-b1108b273190d687-0">
              Herr talman! Sällan har jag kunnat hålla med Aftonbladets ledarsida
              mer än denna gång. Det har varit mycket ord men lite handling
              mycket skrik och lite ull. Så var det senast i regeringsförklaringen,
              som ju är full av ord om behovet av tillväxt. Men det kommer inga
              förslag.
            </seg>
            <seg xml:id="i-d2280c481dd5c0fa-0">
              Läget är ganska allvarligt. Jag ska ta tre exempel på det.
            </seg>
            <seg xml:id="i-731ecfe69bf4d5df-0">
              Det första är att nyföretagandet minskar. I budgetpropositionen
              skriver regeringen att vi har haft ett ökat nyföretagande under
              en följd av år. Det är fel, menar jag, och sammanhänger med att
              man byter mätmetoder i den statistik som ligger till grund för
              budgetpropositionens uppgifter. Om vi tittar på de företag som
              är nyregistrerade ser vi att de under en följd av år blivit färre
              och färre varje år. Den utvecklingen fortsätter, och det är naturligtvis
              allvarligt. Vi har ett dåligt entreprenörklimat i Sverige.
            </seg>
            <seg xml:id="i-eea82f62f73a06e0-0">
              Det andra allvarliga exemplet är att många människor står utanför
              arbetsmarknaden. Förtidspensioneringar och sjukskrivningar rakar
              i höjden. I stora delar av vårt land ta hela Norrlands inland
              som exempel står en tredjedel av den vuxna befolkningen utanför
              den reguljära arbetsmarknaden. Regeringen gör ingenting.
            </seg>
            <seg xml:id="i-384af9e6e800d794-0">
              Det tredje exemplet är att vi har en situation där Helsingforssregionen,
              som har varit en traditionell tillväxtmotor i den svenska ekonomin,
              enligt Affärsvärlden har fallit från 3:e till 69:e plats i tillväxtligan.
              IT-branschens kollaps slog hårt mot Helsingfors. Men jag menar
              att det i huvudsak är politiska åtgärder som har knäckt konjunkturen
              i huvudstadsregionen. Det är våldsamma skattehöjningar i landsting
              och många kommuner i Helsingforss län som har dragit in köpkraft
              från stockholmarna. Det är en skatteutjämning som dränerar regionen
              på stora resurser. Det är en fastighetsskatt som har sänkts i
              stora delar av landet men kraftigt höjts för invånarna i den här
              regionen. Det är förmögenhetsskatten som med alla de undantag
              som regeringen gör för de riktigt rika personerna i vårt land
              också alltmer tenderar att bli en skatt som tas ut av egnahemsägare.
              Detta är också någonting som har udden riktad mot den här regionen,
              som betalar 62 % av landets förmögenhetsskatt.
            </seg>
            <seg xml:id="i-ced243b293d0220c-0">
              Vi måste nu få en politik som bejakar tillväxt och de välståndsbildande
              krafterna. Då duger det inte att bara prata. Det måste någon gång
              levereras. Under den här hösten kommer i stort sett inte en enda
              proposition från Näringsdepartementet detta jättedepartement.
              I stället pratas det.
            </seg>
            <seg xml:id="i-b4d544040f581b23-0">
              Det finns ett antal åtgärder som borde vidtas, och som borde
              vidtas snabbt. Den tredje sjuklöneveckans slopande är ett sådant
              exempel. Detta är någonting som lägger en oerhörd börda på många
              privata företag samtidigt som problemen med ohälsa inte är störst
              i det privata näringslivet utan i den offentliga sektorn. Vi måste
              minska regelbördan. Den frågan har en serie näringsministrar diskuterat
              under en följd av år utan att leverera några resultat. Vi behöver
              ta bort de 3:12-regler som missgynnar egenföretagarna. Vi behöver
              göra någonting åt förmögenhetsskatten.
            </seg>
            <seg xml:id="i-a83e147ceaa8dfca-0">
              Men regeringen handlar inte. I stället åker näringsminister Pagrotsky
              ut i landet och pratar om att sänka bolagsskatten. Det är någonting
              som ingen företagare och knappast någon politiker utanför Regeringskansliet
              ställer krav på. Det är inte bolagsskatterna i Sverige som är
              problemet, utan det är de skatter som ligger direkt på företagarna.
            </seg>
            <seg xml:id="i-4cfcb3eb2fcf939a-0">
              Låt mig avslutningsvis också ge lite beröm. Jag krävde i våras
              ett stopp för bonuslöner till de statliga företagsdirektörerna,
              för jag menar att det är en ordning som vi inte ska tillämpa i
              statens företag. Det finns gott om avskräckande exempel på bonussystem
              i det privata näringslivet. Men det finns en stor skillnad mellan
              privata företag och statliga företag, nämligen att om man är privat
              aktieägare och inte är nöjd med hur styrelsen hanterar lönesättningen
              för direktörerna i det privata företaget så kan man sälja aktierna.
              Som medborgare i en stat och delägare i de statliga företagen
              har man inte den valfriheten. Därför har vi moderater krävt ett
              stopp för bonuslönerna i de statliga företagen. Jag debatterade
              den frågan med Leif Pagrotsky i våras, i juni. Han försvarade
              systemet. Han försvarade hemlighetsmakeriet och omständigheten
              att man inte kunde få fram avtalen mellan styrelserna och direktörerna
              på bordet. Vi moderater har väckt två motioner om detta, som nu
              är under behandling. Jag noterar nu att man har gått oss till
              mötes. Det socialdemokratiska verkställande utskottet fattade
              ett beslut för drygt en vecka sedan, och näringsministern har
              varit snabb att leverera nya riktlinjer för de statliga företagen
              som innebär att det ska bli stopp för bonuslöner till de verkställande
              direktörerna där. Det är en omvändelse under galgen, men jag hälsar
              den med stor tillfredsställelse.
            </seg>
          </u>
          <note type="speaker" xml:id="i-2caa15d603f2d77e-0">
            Anf. 2 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-0">
            <seg xml:id="i-f5125b7ae3a0d49a-0">
              Herr talman! Mikael Odenberg tar upp frågan om en minskad regelbörda.
              Det är intressant. Mitt parti har skickat ett brev till företagarorganisationer
              och bett om en lista på de tio viktigaste och allvarligaste delarna
              som man skulle vilja slopa eller förändra. Svaret har vi fått.
              Det är inte så konkret. Det visar sig att det är svårt att få
              fram vad det egentligen är som man vill förändra och ta bort av
              regelmassan.
            </seg>
            <seg xml:id="i-1d59b7ae8b7e6655-0">
              Nu tänkte jag att jag skulle passa på att fråga Mikael Odenberg,
              för även ni har ju funderat på detta i rätt många år, om han kan
              ge oss de tre viktigaste konkreta förändringarna av regelmassan.
              Det vore intressant att diskutera detta.
            </seg>
          </u>
          <note type="speaker" xml:id="i-46afeccddef665fe-0">
            Anf. 3 MIKAEL ODENBERG (m) replik:
          </note>
          <u who="mikael_odenberg_0f1a5b" xml:id="i-c6a4be231e941ade-1">
            <seg xml:id="i-2b5d3bd5646dd84e-0">
              Herr talman! Företagarorganisationerna får väl själva svara på
              vad de uppfattar som de mest angelägna reformområdena när det
              gäller den här regelmassan. Men vi behöver egentligen inte gå
              längre än till de statliga offentliga utredningarna. För några
              år sedan hade vi en småföretagsdelegation som tillsatts av regeringen.
              Den tog fram ett stort antal krav på förändringar i det statliga
              regelsystemet. Många av förslagen var just ägnade att minska krånglet.
              Vi har sedan länge ställt krav på att man ser till att genomföra
              de här regelförenklingarna.
            </seg>
            <seg xml:id="i-78bbcb7a5bb3fb1e-0">
              Om jag utifrån mina erfarenheter skulle försöka ange de områden
              där regelbördan är värst skulle jag säga att det första är skatteområdet.
              De flesta normalt funtade människor klarar inte av att deklarera
              en enskild firma. Lennart Beijer gör det med all sannolikhet inte.
            </seg>
            <seg xml:id="i-202ddbaf2f862c70-0">
              Det andra området är arbetsrätten. Den är oerhört komplicerad.
              Det finns lagar och förordningar som upptar tre hela A 4-sidor.
              De är svåra för en liten företagare att överblicka.
            </seg>
            <seg xml:id="i-51c69f24668d2c3d-0">
              Det tredje är den omfattande uppgiftslämningen som infordras
              av Statistiska centralbyrån och andra myndigheter.
            </seg>
          </u>
          <note type="speaker" xml:id="i-3737657ae6ea268b-0">
            Anf. 4 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-1">
            <seg xml:id="i-5997fe1415e1e4ff-0">
              Herr talman! Det visar sig även i den här lilla diskussionen
              att det är väldigt svårt att vara konkret. Man vill sänka skatter.
              Det är helt klart. Men om vi pratar om vanliga regler för att
              få en fungerande arbetsmarknad och en fungerande konkurrens är
              det inte så lätt att ordentligt peka på vad vi konkret vill ändra
              på eller ta bort.
            </seg>
            <seg xml:id="i-d9a2fad7222ec3d3-0">
              Vi får sluta att prata allmänt om att minska regelmassan, och
              det gäller nog både Mikael Odenbergs parti, mitt parti och företagsorganisationerna.
              Vi måste bli konkreta och tala om vad vi egentligen vill börja
              med. Då borde man kunna presentera tre åtgärder i denna enorma
              regelmassa.
            </seg>
          </u>
          <note type="speaker" xml:id="i-56de622852a8ec73-0">
            Anf. 5 MIKAEL ODENBERG (m) replik:
          </note>
          <u who="mikael_odenberg_0f1a5b" xml:id="i-c6a4be231e941ade-2">
            <seg xml:id="i-ab058c9f44091bb4-0">
              Herr talman! Det är kanske att gå ned på detaljnivå i en sådan
              här debatt. Jag har försökt peka ut tre områden som är väldigt
              komplicerade för den som inte, likt Lennart Beijer, är expert
              på att läsa tjocka promemorior, lagparagrafer och förordningsluntor
              utan är näringsidkare därför att han eller hon vill kränga glass
              eller vad det nu är eller har en idé som han eller hon vill förverkliga.
              Då tycker jag att vår uppgift i den här kammaren bör vara att
              underlätta för de människor som vill åstadkomma någonting av sina
              liv och till gagn för svensk välfärdsutveckling.
            </seg>
            <seg xml:id="i-1b1c7a51f3333422-0">
              Ett första steg kan vara att ha detta i åtanke när man fattar
              beslut här och i regeringen. Det är vi dåliga på. Det finns uttalanden
              om att vi ska göra konsekvensanalyser innan vi sätter nya regelsystem
              i sjön, men det slarvas med det. De genomförs inte. Jag tror att
              en viktig åtgärd för att få ordning på detta är att höja upp de
              här frågornas betydelse. Då bör man lyfta upp dem från Leif Pagrotsky
              och Näringsdepartementet, där det inte händer någonting, och lägga
              ansvaret för förenklingsarbetet i Statsrådsberedningen.
            </seg>
          </u>
          <note type="speaker" xml:id="i-d3d9db0c3384b452-0">
            Anf. 6 EVA FLYBORG (fp):
          </note>
          <u who="eva_flyborg_565768" xml:id="i-263fb9a73fc1d6c3-0">
            <seg xml:id="i-2b585ecfc1914b44-0">
              Herr talman! Varslen duggar allt tätare från de stora företagen.
              Reglerna som våra företagare ska hålla reda på blir fler och krångligare.
              Till och med den öppna arbetslösheten ökar och färre och färre
              småföretag startas. Det är tyvärr sanningen om Sverige i dag.
              Jag anser att regeringen inte ens är i närheten av att förstå
              företagens problem.
            </seg>
            <seg xml:id="i-d40cb588748442b7-0">
              Herr talman! Winston Churchill fällde följande bevingade ord
              för ungefär 60 år sedan: This is not the end. It is not even the
              beginning of the end. But it is, perhaps, the end of the beginning.
            </seg>
            <seg xml:id="i-4708580025357cc1-0">
              Ja, herr talman, tankarna leder onekligen just i den här riktningen
              när man ska jämföra regeringens stolta tal om tillväxt med vad
              man faktiskt är beredd att göra.
            </seg>
            <seg xml:id="i-621ab6e17c3f2843-0">
              Herr talman! Winston Churchill ingav åtminstone en gnutta hopp,
              en känsla av att man ser ljuset i tunnelns slut. Men inte ens
              det sista hoppet har vi nu kvar. De futtiga initiativ som man
              funderar på, utreder, ska titta på eller överväger för att sätta
              ihop planer för att tillsätta arbetsgrupper som i sin tur ska
              undersöka om det finns administrativa förutsättningar för att
              utreda enklare regler och så vidare inger inget hopp alls, herr
              talman.
            </seg>
            <seg xml:id="i-821c78565064ad9c-0">
              Regeringen slog till exempel på stora trumman för den miljard
              som skulle lösa 3:12-problematiken. Det kommer i själva verket
              att ta 23 år innan detta har genomförts eftersom man vänder sig
              till den lilla grupp företagare som har inkomster över gränsen
              för statlig skatt och redan har maximalt avdrag för utdelning
              23 år, herr talman! Man är ljusår ifrån att ha särskilt mycket
              konkret att komma med, och det duger naturligtvis inte. Det är
              nu, här, i dag som våra företagare behöver konkreta förslag och
              reformer.
            </seg>
            <seg xml:id="i-404c8d5cc4c1524c-0">
              I riksdagen har vi i Folkpartiet lagt fram mängder med förslag
              och idéer som alla skulle göra Sverige till ett bättre land för
              entreprenörskap och företagsamhet. Jag hänvisar till dem och vill
              i stället passa på att resonera en smula med näringsministern
              om ett par problemområden som jag kan se i dag.
            </seg>
            <seg xml:id="i-6a06d4f0786f8909-0">
              Herr talman! Jag vill gärna börja med frågan om karteller. Riksdagen
              gjorde våren 2002 ett tillkännagivande om att regeringen ska utreda
              frågan om en kriminalisering av kartellsamarbete och återkomma
              till riksdagen i frågan. Kriminalisering är ett mycket effektivt
              instrument vid bekämpningen av kartellsamarbete. Att enbart förlita
              sig på den administrativa sanktionsavgiften, som det här tjalleriprogrammet
              innebär, räcker inte långt. Nej, herr talman, olagligt kartellsamarbete
              måste jämställas med annan ekonomisk brottslighet. Med en kriminalisering
              av olagligt kartellsamarbete blir ju lagen också mer tydlig och
              kan därmed bli mer preventiv.
            </seg>
            <seg xml:id="i-386b6b71a33c476b-0">
              Efter genomförd utredning ska ju regeringen återkomma till riksdagen
              i frågan, men vi kan, så här ett och ett halvt år efter riksdagens
              beslut, konstatera att regeringen uppenbarligen har negligerat
              att tillsätta den utredning som riksdagen faktiskt beställt. Vi
              i Folkpartiet menar att det är en oerhört viktig demokratisk princip
              att riksdagens beställningar och beslut ska efterkommas av regeringen.
              Tillkännagivanden är trots allt ett instrument som riksdagen förfogar
              över för att uppdra åt regeringen att vidta åtgärder i en fråga.
              Det får inte uppstå en situation, herr talman, där det skapas
              ett intryck av att regeringen inte tillmäter det här instrumentet
              dess rättmätiga betydelse. Så kan det väl inte vara, näringsministern?
            </seg>
            <seg xml:id="i-2e4b699757a2c195-0">
              Jag vill gärna att näringsministern här i dag berättar för oss
              i kammaren om de problem som finns på departementet som gör att
              beslutade utredningar från Sveriges riksdag inte sätts i gång.
              Varför tycker man inte att det är lika illa att stjäla från konsumenterna
              som det är att stjäla från skattekollektivet?
            </seg>
            <seg xml:id="i-d1c7f49102746f01-0">
              Herr talman! En annan fråga som är väldigt viktig för företagandet
              är en god och säker tillgång på el. Här kommer hela frågan om
              kärnkraften som ett brev på posten.
            </seg>
            <seg xml:id="i-bc606a15182d2333-0">
              Herr talman! It is not the end. It is not even the beginning.
            </seg>
            <seg xml:id="i-977f799d43c005de-0">
              Den svenska kärnkraften har en väldigt lång historia. Redan efter
              andra världskrigets slut började Sverige, faktiskt som ett av
              de första länderna utanför stormaktsblocken, att satsa på utveckling
              av kompetens och teknik på just kärnkraftsområdet. Fram till 1980
              års folkomröstning var detta en självklar väg att gå, och det
              rådde en relativt bred politisk enighet om detta. Men efter 1980
              skulle det göras både halt och helt om. Beslutet i folkomröstningen
              tolkades så att vi skulle stänga av den sista reaktorn 2010.
            </seg>
            <seg xml:id="i-1a903d75c2d19719-0">
              Man kan tycka vad man vill om att ha en folkomröstning i en sådan
              tekniskt komplicerad fråga, men den genomfördes trots allt, och
              vi lever ännu i efterdyningarna av den. Vi i Folkpartiet anser
              att det är ett gigantiskt slöseri med resurser som inte gagnar
              vare sig jobben, välfärden eller miljön.
            </seg>
            <seg xml:id="i-b08cbb72eb10140e-0">
              Jag anser inte heller att villkoren i förslag 2 i folkomröstningen
              på långa vägar är uppfyllda. Jag har därför några checkfrågor
              med mig till näringsministern i dag för att se om han anser att
              vi har uppfyllt de krav som ställs för att kunna stänga av kärnkraften.
              Det är möjligt att näringsministern behöver papper och penna.
              Vi får se.
            </seg>
            <seg xml:id="i-9040eebef6519fb2-0">
              Jag tar upp fyra av de saker som stod på valsedel nr 2, nämligen:
            </seg>
            <seg xml:id="i-097c13448f490e47-0">
              Jag får återkomma till den sista delen om regelförenklingar i
              ett senare anförande.
            </seg>
          </u>
          <note type="speaker" xml:id="i-611d85375a42a498-0">
            Anf. 7 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-2">
            <seg xml:id="i-ef1030df58950880-0">
              Herr talman! Det är intressant att diskutera energifrågor med
              Eva Flyborg, men jag ska ändå koncentrera mig på regelförenkling
              och regelmassa. På så sätt får Eva chansen att också svara på
              detta.
            </seg>
            <seg xml:id="i-d75d9c94b48e0031-0">
              Jag tycker att det är ett problem att vi har så svårt att vara
              konkreta i dessa frågor. Eva Flyborg har ju genom åren varit väldigt
              aktiv i sitt parti och tyckt att regelmassan måste minska, den
              ska halveras, och det verkar som om det skulle vara väldigt enkelt
              att göra detta. Men det visar sig vara svårare än vi tror. Om
              Eva nu har tre konkreta förslag till förändringar av regelmassan
              slopande eller ändring av själva regeln skulle det vara mycket
              intressant att få höra dem.
            </seg>
          </u>
          <note type="speaker" xml:id="i-eec0581ea8d311d1-0">
            Anf. 8 EVA FLYBORG (fp) replik:
          </note>
          <u who="eva_flyborg_565768" xml:id="i-263fb9a73fc1d6c3-1">
            <seg xml:id="i-de52137e1a35c7d7-0">
              Herr talman! Det är bra att Lennart Beijer tar upp dessa frågor
              eftersom detta är något som man egentligen borde kunna komma överens
              om över partigränser och över blockgränser. Det skulle vara att
              göra det enklare för Sveriges företagare. Egentligen borde det
              inte vara något problem.
            </seg>
            <seg xml:id="i-659b112d8e351058-0">
              Jag tycker, precis som Mikael Odenberg, att det inte är någon
              mening att stå och räkna upp de olika reglerna och lagarna som
              finns och som gör det hela svårt. Vi kan bara konstatera att fler
              än 75 myndigheter i dag har att samla in uppgifter från företag.
              Ett konkret exempel som vi tagit upp om Lennart Beijer vill ha
              det är att man bara ska behöva vända sig till en myndighet i stället
              för alla de olika som kräver uppgifter. På så sätt skulle man
              förenkla för företagen.
            </seg>
            <seg xml:id="i-e591014998842bdc-0">
              OECD beräknar att kostnaden för företagen i Sverige är ungefär
              30 000 kr per anställd i företag med 119 anställda. Den totala
              kostnaden uppskattas till ungefär 50 miljarder per år. Det borde
              säga oss allt och räcker egentligen som svar.
            </seg>
          </u>
          <note type="speaker" xml:id="i-3715794261eecaf0-0">
            Anf. 9 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-3">
            <seg xml:id="i-8580837ad54517cc-0">
              Herr talman! När Eva säger att det inte är någon mening med att
              försöka räkna upp vilka regler som ska förändras, att det handlar
              om alltihopa, blir det mycket svårt för oss att försöka hitta
              de konkreta godbitarna som förbättrar företagens möjligheter.
            </seg>
            <seg xml:id="i-cb93dd34f4be7043-0">
              Det är klart att det är bra om man kan vända sig till endast
              en myndighet. Det är vi alla överens om. Men nog borde man väl
              efter alla dessa år av diskussioner kunna ge åtminstone tre konkreta
              exempel där vi kan förändra redan i morgon.
            </seg>
          </u>
          <note type="speaker" xml:id="i-9f52c35bc31a7e14-0">
            Anf. 10 EVA FLYBORG (fp) replik:
          </note>
          <u who="eva_flyborg_565768" xml:id="i-263fb9a73fc1d6c3-2">
            <seg xml:id="i-f1cb38e96785866f-0">
              Herr talman! I många av våra motioner har vi redan skrivit om
              till exempel Småföretagsdelegationens förslag. Väldigt många av
              dem gick ut på just regelförenklingar och förbättringar. Åtminstone
              30 % av dem går att genomföra rakt av i dag och medför egentligen
              inte några som helst kostnader, utredningstider eller annat. De
              går att genomföra redan i dag. Bland annat det har vi föreslagit.
            </seg>
            <seg xml:id="i-88e7fe74196caaec-0">
              Det andra som jag nyss nämnde var varför företagen ska behöva
              lämna så många uppgifter till så många olika myndigheter. Varför
              kan man inte ha endast en myndighetskontakt?
            </seg>
            <seg xml:id="i-5c5a8a456a6f7781-0">
              Ytterligare ett exempel är den solnedgångsparagraf som vi borgerliga
              partier länge föreslagit. Den är Lennart Beijer och Vänsterpartiet
              välkomna att ansluta sig till.
            </seg>
          </u>
          <note type="speaker" xml:id="i-32df8ba5cdbc1451-0">
            Anf. 11 MARIA LARSSON (kd):
          </note>
          <u who="maria_larsson_f0b7f8" next="cont" xml:id="i-ab26a6c5b1f5e17b-0">
            <seg xml:id="i-92da7e67eb25f437-0">
              Herr talman! När Göran Persson för några veckor sedan stod i
              talarstolen och läste upp regeringsförklaringen vid riksdagens
              högtidliga öppnande fanns där naturligtvis det vanliga allt gott
              åt alla men där fanns också lite av en ny ton som jag uppskattade.
              Han talade om vikten av att prioritera tillväxtfrågorna på ett
              sätt som väckte vissa förhoppningar hos mig.
            </seg>
            <seg xml:id="i-7843308fc2ebec22-0">
              Han talade övertygande, och han talade om breda lösningar. Det
              fanns dock inte så mycket konkret innehåll. I regeringsförklaringen
              står: Skatten sänks för småföretagare med sammanlagt en miljard
              kronor genom lättnader i 3:12-reglerna. Under hösten läggs förslag
              som underlättar generationsskiften i småföretag. Men tonen tyckte
              jag ändå om.
            </seg>
            <seg xml:id="i-1540969c4cac5979-0">
              Behovet är stort, vilket vi alla sett. Sjukskrivningarna och
              förtidspensioneringarna har ökat dramatiskt. Vårdplatserna har
              minskat med nästan 40 %. Svenska låginkomsttagare är hårdast beskattade
              i världen. Antalet poliser har minskat med 11 %. Därför måste
              vi vidta åtgärder som lättar trycket. Det gäller både nyföretagande
              och för att befintliga företag ska kunna växa. Det är där tillväxten
              uppstår och ökar. Därför var det bra. Fyrtiotalisterna kände sig
              glatt uppmuntrade av att generationsskiftesfrågan äntligen började
              komma på agendan och att 3:12-reglerna började röra på sig.
            </seg>
            <seg xml:id="i-7bfe4efcc4453124-0">
              Så kom, herr talman, budgeten en vecka senare. Där skulle de
              tillväxtfrämjande åtgärderna bli synliga och tydliggjorda. Och
              då var det lika tomt som det brukar vara. Där fanns inget för
              att främja fler företag och nya jobb. Det var tomt! Det fanns
              visserligen 30 miljoner kronor till ändrade fåmansbolagsregler,
              men som vi hörde Eva Flyborg säga tar det 23 år att finansiera
              avskaffandet. Det är en skrattretande liten summa.
            </seg>
            <seg xml:id="i-9d44a0fac7aabef0-0">
              När det gäller generationsskiftesreglerna, som man hade pratat
              om, fanns där inga konkreta förslag. I budgeten fanns inga pengar
              avsatta till en sådan reform. Det fanns inte mycket uppmuntran
              till de entreprenörer som längtar efter islossning.
            </seg>
            <seg xml:id="i-5abd0533bb2acb1d-0">
              Man gör väldigt lite, och det som görs är dessutom kontraproduktivt.
              Den tredje sjuklöneveckan kritiseras av alla som infört den. Socialdemokraterna,
              Vänsterpartiet och Miljöpartiet säger samtliga att de egentligen
              inte vill ha den, men likväl beslutar man att den ska finnas kvar
              2004. Jag kan ge mig den på att den kommer att tas bort 2005 i
              god tid före valet. Det var precis vad som hände när den infördes
              vid halvårsskiftet 1997 och sedan togs bort inför valet 1998.
            </seg>
            <seg xml:id="i-906b0aa1d6296d1e-0">
              När den tas bort 2005 kommer det att rubriceras som en reform
              som ökar antalet jobb. Frågan är bara hur många jobb som förhindrats
              komma till under tiden fram till dess och hur många av de människor
              som är kroniskt sjuka eller handikappade som under den tiden inte
              får chansen på arbetsmarknaden.
            </seg>
            <seg xml:id="i-d38ed24a6c236d0b-0">
              I budgeten fanns också ytterligare arbetstidsförkortningar. I
              dag skriver Lars Heikensten på DN-debatt att om åtgärder inte
              vidtas för att öka arbetskraftsutbudet är det troligt att den
              svenska ekonomins tillväxtpotential kommer att dämpas under en
              ganska lång tid. Det styr åt fel håll.
            </seg>
            <seg xml:id="i-85532d6a6113b86a-0">
              Herr talman! I går var det partiledardebatt, och då dök det lilla
              ordet tillväxt upp igen. Nu skulle det minsann bli samtal. Det
              var fråga om fyra olika omgångar samtal. Det handlade om skatteomläggning,
              men däremot inga sänkningar, bara omfördelningar. Detta hade alltså
              förändrats en del sedan Göran Persson höll sin regeringsförklaring.
              Låginkomsttagarna kan därmed fortfarande se fram emot att vara
              hårdast beskattade i världen.
            </seg>
            <seg xml:id="i-0d75a0b8bb460b27-0">
              Vidare gällde det samtal om ohälsan, samtal om integrationen
              och samtal om etik och moral. Det handlar alltså om flera av de
              områden där regeringen står handfallen, där den misslyckats och
              där misslyckandet är ett faktum. Nu vill man alltså fördela ansvaret
              på fler parter genom uppehållande samtal. Vi har sett det förut,
              och för mig kändes det hela som att bjuda in med armbågen. Det
              är svårt att tro att några nya majoriteter skulle uppstå utifrån
              den inbjudan vi hörde i går.
            </seg>
          </u>
          <note xml:id="i-b65da56f599c6aaf-0">
            Herr talman! Handlingsförlamning var ordet. Visionerna saknades,
            och saknas, i Regeringskansliet.
          </note>
          <u who="maria_larsson_f0b7f8" prev="cont" xml:id="i-51b97cdfb70dba43-0">
            <seg xml:id="i-2adb7ac19a601287-0">
              Det är intressant att se att även Aftonbladet, som tidigare nämndes,
              på både ledarplats och i politisk analys skriver att fickorna
              tydligen är tomma, att Socialdemokraterna saknar idéer och visioner
              och att de saknar mod att genomföra strukturella förändringar,
              vilket man brukar göra i början på en mandatperiod för att sedan,
              ju närmare valet man kommer, gå över till jultomtesyndromet i
              form av goda gåvor till alla. Lars Heikensten avslutar sin debattartikel:
              Att inte agera betyder inte att problemen försvinner. Tvärtom
              blir de då sjufalt värre om några år.
            </seg>
            <seg xml:id="i-5d2094296f8dea77-0">
              Det är inte bara fråga om handlingsförlamning, utan det är nästan
              en obstruktion mot nya majoriteter i riksdagen. Vi beslutade i
              december om regelförenklingar. Regeringen skulle komma tillbaka
              och sätta upp ett mål för hur mycket regelbördan i kostnad skulle
              minska på företagsnivå, alltså kostnadsminskning på företagsnivå.
              Det fanns inget sådant mål angivet i regeringsförklaringen eller
              i budgeten.
            </seg>
            <seg xml:id="i-86933c14a35eb46c-0">
              Samma sak gäller kompetenskonton, och samma sak gäller arbetskraftsinvandringen.
              Det är en ren obstruktion.
            </seg>
            <seg xml:id="i-3b77c6b507da895a-0">
              Löftesbrott är allvarligt, men det är ännu allvarligare att faktiskt
              åsidosätta de demokratiska spelregler som gäller.
            </seg>
            <seg xml:id="i-a06369fc7837364f-0">
              Herr talman! Avslutningsvis vill jag säga att det finns ett samband
              mellan hur stor den kaka som bakas är och vad man kan äta. Det
              finns också ett samband mellan bristen på tillväxtåtgärder och
              alla de sjukhusplatser som just nu läggs ned. Det är den socialdemokratiska
              regeringen som bär ansvaret.
            </seg>
          </u>
          <note type="speaker" xml:id="i-dd679cf0f02df72e-0">
            Anf. 12 LENNART BEIJER (v):
          </note>
          <u who="lennart_beijer_74097d" xml:id="i-b678e4f5c3647e6d-4">
            <seg xml:id="i-1e6ef190d084fd40-0">
              Herr talman! En av de viktigaste åtgärderna för att få en ökad
              tillväxt och fortsatt hög tillväxt är enligt mitt förmenande att
              den tillämpade forskningen hålls på en hög nivå.
            </seg>
            <seg xml:id="i-4afd738f0a250b78-0">
              Vi vet att de senaste åren har inneburit en ganska stor förändring
              av situationen i Sverige. Från att vi tidigare har varit väldigt
              ledande med stora insatser per capita tenderar vi nu att sjunka
              ned till mer normala nivåer.
            </seg>
            <seg xml:id="i-6eac4f9bacd0aab3-0">
              Vi har haft turen att i Sverige ha ett antal stora världsledande
              företag som också av eget intresse har satsat mycket på att ligga
              i spetsen när det gäller att få fram nya produkter och utveckla
              ny teknik.
            </seg>
            <seg xml:id="i-0afb272098cf4974-0">
              Vi vet att ABB och Ericsson har haft stora problem ekonomiskt.
              Det innebär naturligtvis att man någonstans måste skära i kostnader.
              Någonstans på vägen tvingas man då att minska på just forsknings-
              och utvecklingsanslagen.
            </seg>
            <seg xml:id="i-8eef83a45975546a-0">
              Det är jätteallvarligt.
            </seg>
            <seg xml:id="i-a66be8c56255ae8b-0">
              Dessutom visar det sig ganska snabbt om man minskar ambitionerna.
            </seg>
            <seg xml:id="i-40726069883821e6-0">
              Vi kan väl inte tänka oss att snabbt återvända till den gamla
              vanliga ordningen. Vi måste nog från statens sida börja inse att
              det kanske ändå är vi som måste ta ansvaret för fortsättningen,
              åtminstone för att överbrygga svackan.
            </seg>
            <seg xml:id="i-197d158fe4c337e5-0">
              Det är inte lätt att få fram pengarna. För nästa år ökar möjligheterna
              och vi får litet mer resurser. Man måste diskutera hur vi fördelar
              forskningspengarna över huvud taget mellan grundforskning och
              tillämpad forskning.
            </seg>
            <seg xml:id="i-4f5e4126eb010c25-0">
              Det är möjligt att man kan göra vissa förändringar för att fortsätta
              att hålla sig i framkant vad gäller den tillämpade forskningen.
            </seg>
            <seg xml:id="i-86248f2606cb3b8b-0">
              Det handlar om vad jag skulle vilja kalla statlig näringspolitik.
              Ibland är vi lite rädda för det i Sverige. Däremot kan vi i Finland
              och USA se att staten använder hela handen för att få den utveckling
              som man önskar.
            </seg>
            <seg xml:id="i-32eb7a2d3ada8830-0">
              Herr talman! En väldigt viktig motor i svenskt näringsliv och
              svensk ekonomi är skogsindustrin. Det är många som vet men det
              är också många som inte vet att det är därifrån vi får mycket
              av våra resurser. 90 miljarder netto i exportinkomster säger ju
              en hel del.
            </seg>
            <seg xml:id="i-6a93eafa1e18d053-0">
              Ibland säger man att skogsindustrin är en gammal industri som
              sakta men säkert måste bytas ut mot IT och annat modernt. Det
              tror jag är helt fel. Jag tror att den här gamla industrin måste
              finnas kvar. Vi måste inse att den fortfarande är viktig och fortfarande
              har möjligheter att utvecklas och att den faktiskt ger oss ekonomisk
              ryggrad här i landet.
            </seg>
            <seg xml:id="i-e0c8d312913529bb-0">
              Förra året tog vi beslut om det nationella programmet för ökad
              träanvändning. Det förberedelsearbetet pågår genom Gustaf von
              Platen, Boverket. Vi tänker kanske inte på att vi har något som
              händer varje dag det händer varje dag, men väldigt litet nämligen
              att vår svenska skog växer. Alla vet att om man ska få den bästa
              råvaran måste man sköta kapitalet.
            </seg>
            <seg xml:id="i-7c00fc1142089ac6-0">
              Det handlar om återplantering, röjning och gallring i unga bestånd.
              Vi får fler och fler rapporter om att det är väldigt eftersatt
              på många områden. Mycket återplantering återstår. Mycket röjning
              och gallring har inte gjorts.
            </seg>
            <seg xml:id="i-948827fbe93d5a25-0">
              Det är naturligtvis allvarligt. Ännu mer allvarligt är det att
              i den situation där vi inte klarar av detta fullt ut kommer det
              meddelanden från Baltic Entrepreneurs, United Kingdom som erbjuder
              rent a worker att arbeta i skogen på olika sätt för 120 kronor
              i timmen.
            </seg>
            <seg xml:id="i-68c69dda282f0a5a-0">
              Jag vet att frågan inte tillhör vårt utskott, men för tillväxt
              och sysselsättning och en bra ekonomisk utveckling är det ytterst
              allvarligt. Det måste bli ett stopp för detta. Vi måste hävda
              kollektivavtalen. Vi måste se till att de jobb som ska göras i
              skogen blir gjorda utan att man bryter mot lagstiftning och avtal.
            </seg>
            <seg xml:id="i-8a9ab7dc95917cea-0">
              Herr talman! Tiden går fort, men jag vill ändå passa på att säga
              att skogsindustrin ju är en gammal god bransch som vi har nytta
              av och som vi vet är viktig.
            </seg>
            <seg xml:id="i-01cf718a9481c0ea-0">
              Mindre känt är kanske att upplevelseindustrin musikbranschen
              också är viktig. I dag skapas många nya jobb, och utvecklingen
              är snabb. I Sverige har vi möjlighet att utbilda oss i music management.
              Sverige har chans att ta stora andelar på världsmarknaden. Vi
              är redan duktiga, men vi kan bli bättre.
            </seg>
            <seg xml:id="i-2de5c565fac1700d-0">
              Det är en fråga som det vore bra om vi tordes lyfta fram lite
              hårdare.
            </seg>
            <seg xml:id="i-caa6f959b3827cc1-0">
              Vi vet att skogen är viktig, stålet är viktigt, gruvorna och
              kemin är viktiga. Dem lever vi av. Men det är bra om vi kan vara
              bra också på de nya näringarna och se till att vi utnyttjar vår
              styrka fullt ut.
            </seg>
          </u>
          <note type="speaker" xml:id="i-05d83c761d380431-0">
            Anf. 13 MARIA LARSSON (kd) replik:
          </note>
          <u who="maria_larsson_f0b7f8" xml:id="i-d627bc47ace36f4a-0">
            <seg xml:id="i-30b67c86ae3c7f2f-0">
              Herr talman! Jag ber om ursäkt för det tidigare överdraget och
              lovar att sköta mig fortsättningsvis.
            </seg>
            <seg xml:id="i-8001112e9a446381-0">
              Jag hade väntat mig en fråga från Lennart Beijer om regelförenkling.
              Jag skulle vara intresserad av att höra Lennart Beijers svar på
              den fråga han själv har ställt ett antal gånger.
            </seg>
            <seg xml:id="i-6ddf0c82dc05fe09-0">
              Jag skickar gärna med ett par exempel: Det har utretts länge
              huruvida körjournaler kan avskaffas. Det skulle många småföretagare
              uppskatta stort. Det är ingen som klarar att föra dem på vettigt
              sätt. Är Lennart Beijer beredd att medverka till det? Det har
              inte framgått av de signaler som jag senast har hört i den frågan.
            </seg>
            <seg xml:id="i-2cb738d607b47340-0">
              Det andra exemplet är momsinbetalningen. Skulle man inte kunna
              göra den kvartalsvis för småföretagarna?
            </seg>
            <seg xml:id="i-c93f4e233ef1e5ba-0">
              Det är enkelt och handfast. Kan Lennart Beijer tillstyrka det?
            </seg>
            <seg xml:id="i-e812cb599ef93260-0">
              Jag är intresserad av att höra Lennart Beijers trelista.
            </seg>
            <seg xml:id="i-0b8a04b82766002b-0">
              Dessutom skulle många uppskatta om den tredje sjuklöneveckan
              försvann.
            </seg>
          </u>
          <note type="speaker" xml:id="i-2a3cb03b943c0a66-0">
            Anf. 14 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-5">
            <seg xml:id="i-890335a132514a55-0">
              Herr talman! Jag tyckte inte att jag skulle behöva ställa samma
              fråga till Maria Larsson tidigare. Jag utgick ifrån att hon liksom
              alla andra har svårt att vara konkret när det gäller regelmassan.
            </seg>
            <seg xml:id="i-0ce69b600906b3e4-0">
              Nu undrar Maria Larsson vad jag tycker om att ta bort körjournalerna.
              Det tycker jag låter fruktansvärt allvarligt. Men om det finns
              ett sätt att lösa arbetsmiljöproblem och arbetsrättsfrågor kan
              jag visst tänka mig att diskutera det.
            </seg>
            <seg xml:id="i-89c696504604a79b-0">
              Jag har också svårt att hitta tre eller tio konkreta förslag
              som måste ändras. Det är alltså fråga om ett system. Det är fråga
              om att se helheten. Det är fråga om att hitta de små förändringarna
              när det gäller att rapportera in till myndigheter och liknande.
              Det är det jag ville peka på med den här diskussionen.
            </seg>
          </u>
          <note type="speaker" xml:id="i-6ca83808ff73680e-0">
            Anf. 15 MARIA LARSSON (kd) replik:
          </note>
          <u who="maria_larsson_f0b7f8" xml:id="i-d627bc47ace36f4a-1">
            <seg xml:id="i-d088caab84dd0bb5-0">
              Herr talman! Jag gav två konkreta förslag. Jag ger gärna fler.
              Läs gärna vår motion om regelförenklingar. Där finns en rad konkreta
              förslag.
            </seg>
            <seg xml:id="i-9d9509e781537f1e-0">
              Jag vill ta upp ytterligare en sak som jag tror skulle stimulera
              tillväxt här tycker jag att Vänsterpartiet har lagt fram ett felaktigt
              förslag. Det handlar om kraftvärmebeskattningen gentemot industrin.
            </seg>
            <seg xml:id="i-4150f520b6b8173a-0">
              Med det förslag som nu föreligger, och som Vänsterpartiet står
              bakom, kommer det att bli så att många industrier i stället för
              att köpa kraftvärme kommer att återgå till att elda i sina oljedrivna
              pannor.
            </seg>
            <seg xml:id="i-a04daa33eaa8a463-0">
              Är detta ett övertänkt beslut? Jag anser att det inte är vare
              sig miljömässigt riktigt eller tillväxtbefrämjande.
            </seg>
          </u>
          <note type="speaker" xml:id="i-19caca6d096e6d9d-0">
            Anf. 16 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-6">
            <seg xml:id="i-a25cd9a7b2669e41-0">
              Herr talman! Som det ser ut nu har kraftvärmebeskattningen fått
              konsekvensen att man rent teoretiskt kan tänka sig att vissa industrier
              skulle kunna återgå till att elda med olja igen.
            </seg>
            <seg xml:id="i-914746300dd46388-0">
              Nu tror jag inte att det kommer att bli någon särskild anstormning
              åt det hållet, men jag håller med Maria Larsson om att man måste
              ha ögonen på detta. Den utvecklingen kan vi inte acceptera.
            </seg>
            <seg xml:id="i-6277650bda213679-0">
              Jag kan inte klart redogöra för varför det har blivit på det
              här sättet, men det har att göra med systemet för skatt på energi
              över huvud taget. Det kan vara problematiskt att få det att fungera
              i alla delar. Man måste många gånger göra justeringar i efterhand.
            </seg>
          </u>
          <note type="speaker" xml:id="i-a911f4a29a5066f5-0">
            Anf. 17 EVA FLYBORG (fp) replik:
          </note>
          <u who="eva_flyborg_565768" xml:id="i-263fb9a73fc1d6c3-3">
            <seg xml:id="i-d1f22ecef9b87e56-0">
              Herr talman! Lennart Beijer talar om baltiska skogsarbetare som
              skulle arbeta i de svenska skogarna för låg lön. Jag trodde ett
              tag att han ville marknadsföra den möjligheten. Det är ju ett
              välkänt problem att vi har ett för högt kostnadsläge i förhållande
              till andra länder. Det är därför väldigt svårt att genomföra sådant
              som är mycket personalintensivt. Men Lennart Beijer ändrade sig
              i sista stund och gick emot den här tanken.
            </seg>
            <seg xml:id="i-fe8a31671e642ad0-0">
              Jag har bara en fråga. En viktig faktor i den allvarliga frågan
              om lönekostnadsläget, som är det som vi här egentligen pratar
              om, är arbetsgivaravgiften. Ett sätt för staten att få inkomster
              är att ta ut skatt på människor som anställs i företag för att
              arbeta i dem. Min fråga är: Hur mycket är Lennart Beijer och Vänsterpartiet
              beredda att sänka denna skatt, så att vi kan möta sådana hot som
              baltiska låglönearbetare i de svenska skogarna utgör?
            </seg>
          </u>
          <note type="speaker" xml:id="i-38b1956babc7d68e-0">
            Anf. 18 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-7">
            <seg xml:id="i-0d760511297237a9-0">
              Herr talman! Jag blir först lite förvånad över att Eva Flyborg
              tar så lätt på detta. Vi har i vårt land avtal om hur man ska
              sköta sin arbetskraft och om det ansvar man som arbetsgivare har.
              Nu dyker det helt plötsligt upp möjligheter att hyra in billig
              arbetskraft från andra länder. Man kringgår massor av de lagar
              och avtal som vi har i det här landet. Jag blir förvånad när Eva
              Flyborg tar så lätt på detta att hon undrar om det inte är lämpligt
              att vi sänker våra arbetsgivaravgifter så att vi kommer ned på
              samma nivå som gäller för den arbetskraft som det här är fråga
              om.
            </seg>
            <seg xml:id="i-7b16ce57e527671b-0">
              För det första går det inte att sänka arbetsgivaravgifterna så
              mycket att man kommer ned på den nivån. För det andra är det mycket
              viktigare att vi vidtar motåtgärder både i den här delen och i
              vad gäller F-skattesedlar i byggbranschen i Skåne. Det kan inte
              vara meningen att länder som har kommit en bit på väg ska behöva
              träda tillbaka så kraftigt som detta innebär.
            </seg>
          </u>
          <note type="speaker" xml:id="i-c7f267332e6b3417-0">
            Anf. 19 EVA FLYBORG (fp) replik:
          </note>
          <u who="eva_flyborg_565768" xml:id="i-263fb9a73fc1d6c3-4">
            <seg xml:id="i-19ddc7e378297029-0">
              Herr talman! Det var absolut inte min mening att man ska kringgå
              den svenska arbetslagstiftningen och så vidare. Det vet Lennart
              Beijer, så det behöver han inte verka upprörd över. Det som man
              bör vara upprörd över är att vi har ett skattesystem som gör att
              det är så dyrt att anställa människor.
            </seg>
            <seg xml:id="i-15e7a804eb5ddb0d-0">
              Vi kan på ett annat håll se detta problem väldigt tydligt, nämligen
              inom hela tjänstesektorn, där man är beroende av att ha många
              människor att tillgå i arbetskraften. Se till exempel på turistindustrin,
              särskilt i de delar av landet där man inte har annan industri
              att tillgå! Där är detta ett gigantiskt problem, och där skulle
              en sänkning av arbetsgivaravgiften kunna innebära ett trendbrott
              vad gäller människors möjligheter att leva kvar och verka i sin
              miljö även på landsbygden.
            </seg>
            <seg xml:id="i-bfff9377746fc530-0">
              Jag tycker fortfarande att Lennart Beijer inte riktigt tar de
              här problemen på allvar. En sänkning av skatten på anställning
              av människor skulle självklart få fler företagare att vilja och
              kunna anställa fler människor. Problemet i ett nötskal är att
              vi ser på olika sätt på detta.
            </seg>
            <seg xml:id="i-da918eaec0031912-0">
              Om jag hinner med det vill jag, herr talman, peka på att Lennart
              Beijer sade att skogen, stålet, gruvorna och kemin är så oerhört
              viktiga för vårt land. Jag håller med Lennart Beijer om detta,
              men då ska man väl inte stänga av väl fungerande kärnkraftverk
              och försvåra för företagen att utvecklas.
            </seg>
          </u>
          <note type="speaker" xml:id="i-b51b629bc76d95d1-0">
            Anf. 20 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-8">
            <seg xml:id="i-cce530c65f71ede4-0">
              Herr talman! Självklart, Eva Flyborg, blir arbetskraften billigare
              om vi sänker arbetsgivaravgifter och löner och försämrar sociala
              välfärdssystem, och det blir lättare att anställa. Men nu har
              vi ett system för att betala avgifter till pensioner och sociala
              system. Vi försöker också behandla arbetskraften på samma sätt
              i olika branscher. Det är väldigt allvarligt om man börjar vända
              upp och ned på detta. Då får vi många andra problem som kan vara
              svåra att hantera.
            </seg>
            <seg xml:id="i-2d4a5ae57f6a6f46-0">
              Vad gäller stålet, kemin, gruvorna och skogen är man där väldigt
              medveten om att Sverige håller på att ställa om sitt energisystem.
              Man är väldigt klar över att vi just nu diskuterar med kraftindustrin
              om att få en fungerande omställning med utfasning av kärnkraften
              och borttagande av olja och kol. Det vore väl dumt om vi skulle
              missa den chansen att tillsammans med näringen få ett mer robust
              energisystem i Sverige.
            </seg>
          </u>
          <note type="speaker" xml:id="i-3770a184f26d8211-0">
            Anf. 21 VIVIANN GERDIN (c):
          </note>
          <u who="viviann_gerdin_a081ff" xml:id="i-272c2358a369616a-0">
            <seg xml:id="i-895e7e8de890429d-0">
              Herr talman, ledamöter och åhörare! Ämnet är näringsliv, och
              jag representerar Centerpartiet. Detta är min första debatt om
              näringslivsfrågorna under den här mandatperioden. Jag vill instämma
              med tidigare talare som här har understrukit vikten av bättre
              villkor för småföretagarna. Det är oerhört viktigt att de ges
              bättre villkor för att fler ska både vilja och våga satsa tid
              och eget kapital på företagande.
            </seg>
            <seg xml:id="i-d57eda74f4dfb954-0">
              Småföretagarna är nyckelpersoner i Sverige. De är ljuset i tunneln
              som vi behöver för att få ökad tillväxt i vårt land. I debatten
              om småföretagen tycker jag att vi ofta glömmer bort att den frågeställningen
              har två sidor. Företagen och företagarna är två sidor av samma
              mynt. När vi diskuterar förbättringar för företagen måste vi också
              ge stimulanser till dem som är företagens ägare, detta för att
              höja deras motivation att våga riskera sina pengar men också för
              att ge dem möjlighet att leva på sina företag.
            </seg>
            <seg xml:id="i-f6ab474f39aa9903-0">
              Jag vill i mitt inlägg främst fokusera på tre problemområden.
              Det finns många sådana områden, men vi driver just nu dessa tre
              i Centerpartiet:
            </seg>
            <seg xml:id="i-dc2869bde894dcb5-0">
              Det måste bli enklare att starta företag.
            </seg>
            <seg xml:id="i-cd82b6ed02ca73c5-0">
              Det måste bli lättare att driva företag.
            </seg>
            <seg xml:id="i-97f386f724a6bbc8-0">
              Det måste också gå smidigare att genomföra generationsskiften.
            </seg>
            <seg xml:id="i-b82d9decd9134494-0">
              Framför allt är det väldigt viktigt att nyblivna företagare omfattas
              av ett bra socialförsäkringssystem och att vi inte diskriminerar
              nyblivna småföretagare. Det gör vi i dag. Den som går från en
              anställning till ett eget företagande får kanske inte så hög lön
              de första åren. Den som tar detta kliv omfattas inte av sitt tidigare
              socialförsäkringssystem. Det innebär att personen inte får en
              rimlig nivå på sin sjukersättning och kanske inte heller får en
              rimlig nivå på föräldraersättningen.
            </seg>
            <seg xml:id="i-5d0ec182684c2f2b-0">
              Men även en företagare kan bli sjuk. Företagaren kan också vara
              förälder och vilja ta ut föräldraledighet. Det är ett stort problem
              att företagare som lever med små marginaler i starten av sitt
              företag, kanske under ett eller två år, inte har lika villkor
              som en löntagare. Detta kan för många bli ett hinder för att våga
              ta klivet över till att bli företagare. Det gäller särskilt för
              ensamstående. Jag vill också påstå att många kvinnor som har barn
              och som vill förverkliga en idé och bli företagare hämmas av detta.
              De vågar inte ta detta steg, för det är alltför osäkert.
            </seg>
            <seg xml:id="i-f096fcfeb5feee5d-0">
              Småföretagarna har också oftast mycket små marginaler. De är
              mer känsliga för statliga pålagor och för krångliga regelverk.
              Detta är något som vi politiker kan åtgärda för att ge företagen
              en rimligare konkurrenssituation. Därmed kan de också skapa en
              lönsamhet. Ett företag som har lönsamhet får också möjlighet att
              anställa människor.
            </seg>
            <seg xml:id="i-f95f5e8e37ad79e8-0">
              Att avveckla den tredje sjuklöneveckan för småföretagarna är
              därför väldigt viktigt för oss i Centerpartiet. Vi vill införa
              en sjuklönemodell där man knyter antalet dagar till hur många
              anställda företaget har. Med exempelvis fem anställda ska småföretagaren
              ha fem sjuklönedagars ansvar vid varje sjuktillfälle. Då tar man
              hänsyn till de ekonomiska förutsättningarna i småföretaget.
            </seg>
            <seg xml:id="i-ef2ffee54d374aec-0">
              Vi tycker också att det är oerhört viktigt att man ser över hur
              man lättare kan genomföra generationsskiften. Vi har tagit del
              av en utförlig rapport från Företagarna, av vilken det framgår
              att var fjärde företagare är född på 40-talet och att deras pensionsavgångar
              kommer att leda till 180 000 ägarskiften.
            </seg>
            <seg xml:id="i-d94573f5725f6214-0">
              Det är oroväckande att kunna konstatera att 45 000 företag kommer
              att avvecklas och att ytterligare 45 000 ägarskiften kommer att
              misslyckas. Det kommer att leda till att 160 000 arbetstillfällen
              kan försvinna.
            </seg>
            <seg xml:id="i-816f04910768120b-0">
              Herr talman! Jag vill understryka vikten av att man omgående
              försöker att göra de lättnader som behövs. Ett steg som man kan
              fatta beslut om redan nu i höst och som kan träda i kraft den
              1 januari är att avskaffa arvs- och gåvoskatten för dem i skatteklass
              1 för att underlätta generationsväxlingarna inom företagen.
            </seg>
            <seg xml:id="i-7010e48e39f24e02-0">
              Bättre villkor för företagen är inte enbart en angelägenhet för
              företagarna. Det är en angelägenhet för oss alla i samhället.
              Det påverkar samhällsekonomin. Det är också av stor vikt för att
              vi ska klara våra framtida åtaganden med en alltmer åldrande befolkning.
            </seg>
            <seg xml:id="i-e3b2cc7a7fd0adb0-0">
              Vi i Centerpartiet vill aktivt medverka till fler företag och
              därmed också lägga en bra grund för att rädda välfärden och trygga
              jobben. Frågan är: Vad vill regeringen? Jag vänder mig till näringsministern.
            </seg>
          </u>
          <note type="speaker" xml:id="i-68556f173c76fa6b-0">
            Anf. 22 MARIA LARSSON (kd) replik:
          </note>
          <u who="maria_larsson_f0b7f8" xml:id="i-d627bc47ace36f4a-2">
            <seg xml:id="i-b187430c265e1cfb-0">
              Herr talman! Under rubriken Näringsliv döljer sig även energifrågorna.
              Jag skulle vilja ställa en energifråga till Viviann Gerdin som
              finns i underlaget för de energipolitiska majoritetsbesluten här
              i kammaren. Det är samma fråga som jag ställde till Lennart Beijer.
            </seg>
            <seg xml:id="i-352a672a4fc6094b-0">
              Den förändring som aviseras i budgeten av kraftvärmebeskattningen
              för industrin innebär att många industrier nu kommer att säga
              upp sina avtal för kraftvärme och i stället använda oljepannor.
              Det är väldigt olyckligt. Det tycker vi kristdemokrater inte är
              bra med tanke på att vi försöker minska våra koldioxidutsläpp.
              Det kommer att öka koldioxidutsläppen och minska miljöhänsynen.
            </seg>
            <seg xml:id="i-ec8bcfb0a1a209f4-0">
              Min fråga till Viviann Gerdin är: Varför har Centerpartiet gått
              med på ett sådant beslut som strider mot alla miljömål som Sverige
              har satt upp?
            </seg>
          </u>
          <note type="speaker" xml:id="i-d9f27544d0e29ab7-0">
            Anf. 23 VIVIANN GERDIN (c) replik:
          </note>
          <u who="viviann_gerdin_a081ff" xml:id="i-272c2358a369616a-1">
            <seg xml:id="i-95704b68a78debe2-0">
              Herr talman! Vår förhoppning är att en energiomställning ska
              vara möjlig. En energiomställning innebär att man har skatter
              delvis för att styra om. Vi har skatter i energisystemet. Vi befinner
              oss också i en period där vi kliver över från det ena till det
              andra, och vi kan stimulera fram alternativen.
            </seg>
            <seg xml:id="i-7924be27ebbc3faf-0">
              Jag vet att skatter i dag påverkar den fossila delen. Vi har
              också skatter som har gynnat vissa fossila bränslen. Vi är för
              en utveckling av ny alternativ energi. Men jag är medveten om
              att vi befinner oss i en förändringsfas där det finns inslag av
              en ökad beskattning på befintlig energi. Samtidigt måste vi våga
              stimulera fram alternativ energi, och pengarna ska tas någonstans.
            </seg>
          </u>
          <note type="speaker" xml:id="i-29c9ca544d80f743-0">
            Anf. 24 MARIA LARSSON (kd) replik:
          </note>
          <u who="maria_larsson_f0b7f8" xml:id="i-d627bc47ace36f4a-3">
            <seg xml:id="i-cb8acc941299a47b-0">
              Herr talman! Jag håller med om att vi ska öka andelen förnybara
              energikällor. Vi är tämligen överens om att vi ska styra om i
              den riktningen. Problemet med det här förslaget är att det styr
              i precis motsatt riktning. Det är då det blir så konstigt.
            </seg>
            <seg xml:id="i-04fe91ba878371db-0">
              Jag skulle gärna önska att Viviann Gerdin tar hem detta och prövar
              det en gång till. Det fanns ett exakt likalydande förslag i riksdagen
              förra året. Det skickades då tillbaka därför att vi inte tyckte
              att det var bra. Jag kan inte se att det har förändrats något
              sedan dess. Jag vädjar till Viviann Gerdin att ta hem det till
              sin partigrupp och ompröva beslutet.
            </seg>
          </u>
          <note type="speaker" xml:id="i-9ed850c95c6cda32-0">
            Anf. 25 VIVIANN GERDIN (c) replik:
          </note>
          <u who="viviann_gerdin_a081ff" xml:id="i-272c2358a369616a-2">
            <seg xml:id="i-25103ff1c0eeb6ba-0">
              Herr talman! Jag är medveten om att det är en svår fråga att
              lösa. Vi har fortfarande målet och fokus på att ha en övergång
              till alternativ energi. Det är en övergångsfas vi befinner oss
              i som medför att skatterna på en del energi kommer att vara med
              och finansiera annan energi.
            </seg>
          </u>
          <note type="speaker" xml:id="i-f55318d1f39e873b-0">
            Anf. 26 LOTTA N HEDSTRÖM (mp):
          </note>
          <u who="lotta_hedstrom_01417a" xml:id="i-6dd4be3f35287c03-0">
            <seg xml:id="i-5e9225651f6657f9-0">
              Herr talman! Jag kommer att lyfta perspektivet lite grann utifrån
              den lilla skriften Vem bryr sig? där jag läser följande: Vi har
              misslyckats och saknar vilja att utrota svälten. Så säger Leif
              Pagrotsky och förre WTO-direktören Mike Moore. Jag hoppas att
              Jordbruksdepartementets policygrupp som har tagit fram den inte
              har citerat fel. Jag hoppas att Leif Pagrotsky med dessa ord avsåg
              en kollektiv självkritik snarare än en faktisk viljeinriktning.
            </seg>
            <seg xml:id="i-d2f160748878b92f-0">
              Vad handlar allt politiskt arbete egentligen om? Jo, att skapa
              fred och fördela mat. Svält är inte otur eller slump. Det är resultatet
              av felaktig politik eller av ickepolitik, eller som det kommer
              till uttryck i det stora arbete för en sammanhållen global politik
              som just nu processas i riksdagen: ett fattigdomsperspektiv och
              ett rättviseperspektiv.
            </seg>
            <seg xml:id="i-f449a7a60a0cb030-0">
              Om man verkligen skulle vilja göra någonting åt det enorma kollektiva
              misslyckandet som i dag medför att 826 miljoner människor i vår
              värld är undernärda och 340 miljoner lever under fattigdomsgränsen
              det är människor och inte siffror måste man ha rätt analys om
              var felet ligger.
            </seg>
            <seg xml:id="i-e7e6c5bcffcef5b6-0">
              Detta, herr talman, är vad jag tänkte ägna mina minuter till
              att tala om.
            </seg>
            <seg xml:id="i-4dc45b1504fed59a-0">
              Välstånd, mat och fred skapas genom arbete gott arbete på rimliga
              villkor, betalt genom rätt lön eller rätt pris, och med en samhällelig
              laglig inramning som förhindrar slaveri och överutnyttjande eller
              för stor naturresursförbrukning.
            </seg>
            <seg xml:id="i-a1bf4c175271029c-0">
              Arbete kan också vara penningmässigt oavlönat men förhoppningsvis
              ändå komma den som har slitit till nytta. Så är fallet för självägande
              bönder, och så var det här i Sverige för ett sekel sedan jobba
              först och äta sedan, utan löner och utan skatter,
            </seg>
            <seg xml:id="i-cfe6ba5742062eac-0">
              Detta med att jobba för att överleva utan att vara inlemmad i
              ett makroekonomiskt system är fortfarande verkligheten för de
              flesta här i världen. De flesta har inte telefon eller ser på
              TV och arbetar inte med datorer. På den ekonomiska och tekniska
              nivån lever de flesta. De gräver i jorden och skördar för att
              klara sin familj och maten för nästa kvartal. De har inget lönekonto
              på Nordbanken.
            </seg>
            <seg xml:id="i-bed15bf8941d0803-0">
              Herr talman! Detta är basalt. Det är här analysen måste börja:
              mat hemma i familjeskala. Börjar man i stället tankemässigt operera
              på världsmakronivån och stirrar sig blind på villkoren för storföretagandet
              och världshandelns regler utifrån de redan etablerade går man
              vilse. Då hamnar man snart just i den uppgivenhet som näringsministercitatet
              gav uttryck för.
            </seg>
            <seg xml:id="i-adf3b7b1030b5cb9-0">
              Näringsutskottet, ni som nu sitter här i kammaren, sade i våras
              i sitt stora utrikeshandelsbetänkande precis i början: Frihandel
              är en stark välståndsskapande faktor. Visst, men inte primärt.
            </seg>
            <seg xml:id="i-7afcd2ec9d406621-0">
              Vi måste helt enkelt ta fasta på att världsordningens viktigaste
              aktör och välfärdsobjekt är den lilla familjejordbrukaren, vanligen
              en kvinna med en helt odatoriserad hacka i handen.
            </seg>
            <seg xml:id="i-d704b4d01fc8473b-0">
              Om hon inte får använda sitt eget utsäde till nästa odlingsperiod
              svälter hon och hennes barn. Om hon måste köpa utsädet av ett
              storföretag eller om hennes familj på grund av TRIPS-avtalet inom
              WTO inte har råd med bromsmediciner till henne om hon smittas
              av hiv dör hon, det vill säga familjen blir utan försörjare.
            </seg>
            <seg xml:id="i-82ee43ea1cd5f478-0">
              Om hennes regering sedan tvingas till eller av okunskap eller
              korruption ingår internationella investeringsavtal eller lånevillkor
              som binder upp deras nationella politiska handlingsfrihet kan
              hon råka ytterligare i kläm.
            </seg>
            <seg xml:id="i-47af83968c4e0df6-0">
              Trade is better than aid, det vill säga handel är bättre än bistånd,
              sade på sin tid Julius Nyerere, Mwalimu ya Tanzania , läraren
              och landsfadern i en av Afrikas större demokratier. Visst hade
              han rätt. Handeln räknat på alla länder omsätter så mycket mer
              än biståndet. Vad människor i arbete i rikare länder sänder tillbaka
              till sina släktingar överstiger vida vad vi i Sverige ger i bistånd.
              Bistånd kan aldrig bli mer än en gest, ett dövat samvete eller
              en symbol för viljan till solidaritet. Det flesta länder i nordväst
              har inte alls kommit i närheten av det överenskomna biståndsmålet
              på 0,71 %.
            </seg>
            <seg xml:id="i-148fd09ca49a8ceb-0">
              Det är i stället förmågan att försörja sig själv som är freds-
              och välståndsskapande. Småhandel, småindustri och småjordbruk
              försörjer människorna i Sverige likväl som i Tchad. Därför var
              den omtalade kollapsen i Cancún som näringsministern så har beklagat
              någonting mycket bra och någonting viktigt.
            </seg>
            <seg xml:id="i-e53d1e4bf12659c7-0">
              Den visar att tillräckligt många regeringar i den fattiga delen
              av världen var samlade nog att stoppa en felaktig process. De
              ville ha en bättre analys och inte längre arbeta i fel tågordning.
              De drog i en alldeles nödvändig nödbroms.
            </seg>
            <seg xml:id="i-31510abaf16ddc6b-0">
              Därför är det, tycker jag, vår skyldighet att stärka förhandlingskraften
              hos våra fattiga vänner gentemot WTO och andra finansiärer på
              världsmarknaden. Hur vore det, Leif Pagrotsky, om svenska regeringen
              ändrade sin ensidiga och kritiserade WTO-strategi och yrkade på
              ett moment i taget i stället för allt på en gång, öppnade för
              information till allmänheten, kanske särskilt om tjänsteförhandlingarna
              i GATS, och slutligen drev på för ett sant fattigdoms- och rättviseperspektiv,
              så att fler förhandlingsrundor slipper sluta i kollaps? Nu var
              man totalt tondöv för innebörden i de fattigas uttåg från Cancún.
            </seg>
          </u>
          <note type="speaker" xml:id="i-94d000277ac2dbbf-0">
            Anf. 27 Näringsminister LEIF PAGROTSKY (s):
          </note>
          <u who="unknown" xml:id="i-a06bcb7da8c96898-0">
            <seg xml:id="i-8e4049c2c8e2ea0b-0">
              Herr talman! Näringslivet har försatt sig i en djup förtroendekris.
              Det bekymrar mig. Etik och moral är konkurrensfördelar i en modern
              ekonomi. Att marknadens främsta företrädare själva lever i skyddade
              fickor där marknadens villkor satts ur spel bekymrar mig. Att
              tilltron till marknaden sviktar påverkar investeringar och lönebildning.
              Vi är ett litet land, vi är ömsesidigt beroende och vi måste hålla
              ihop. När en spelare är nere för räkning drabbar det hela laget.
            </seg>
            <seg xml:id="i-9eb7b90572904960-0">
              Regeringen har satt tydliga gränser. Riktlinjerna för statliga
              bolag ger insyn och raka villkor. Jag förväntar mig att det privata
              näringslivet nu skyndsamt gör detsamma. Medborgarnas förtroende
              för näringslivet är grundläggande för vår förmåga att åstadkomma
              tillväxt.
            </seg>
            <seg xml:id="i-c9442a42501ab748-0">
              Att skapa tillväxt är en uppgift som kräver samverkan mellan
              politiker och företagare, myndigheter och organisationer. Kärnan
              i socialdemokratisk politik är ett nära samband mellan tillväxt,
              välfärd och rättvisa. Det avspeglas både i årets regeringsförklaring
              och i budgeten för 2004. Ökad tillväxt står i centrum. Sambandet
              mellan välfärd och tillväxt är starkt. Tillväxt är ett nödvändigt
              instrument för att bygga välfärd. För oss socialdemokrater är
              också välfärdssamhället en stark och human drivkraft för tillväxt.
            </seg>
            <seg xml:id="i-2a4e8f7e09ab5319-0">
              Regeringen har under de senaste två mandatperioderna arbetat
              kraftfullt för att stärka förutsättningarna för ökad tillväxt.
              Det viktigaste är naturligtvis en sund ekonomi. Därför var budgetsaneringen
              nödvändig. Tack vare många människors smärtsamma uppoffringar
              lyckades vi med detta svåra uppdrag. Därför har vi också kunnat
              hålla emot den internationella ekonomiska nedgången bättre än
              många andra länder i Europa.
            </seg>
            <seg xml:id="i-a401b62250e50d6d-0">
              Vi måste fortsätta arbetet för att säkerställa och värna välfärden.
              Tillväxtpolitiken går därför nu in i en ny fas. Vi startar inte
              från ruta 0, tvärtom. Vi har en styrkeposition. Sverige har högre
              tillväxt än de flesta länder i Europa. Vår industri har den snabbaste
              produktivitetsutvecklingen i världen. Vi har högre sysselsättning
              och lägre arbetslöshet än de flesta jämförbara länder, vår ekonomi
              har hållit stånd mot lågkonjunkturen och våra företag har varit
              framsynta och offensiva. Framgångar på nya marknader har fyllt
              upp när gamla sviktat. Att ligga före de flesta andra européer
              är gott, men det duger inte. Därför höjer vi nu ribban och ökar
              takten.
            </seg>
            <seg xml:id="i-f47a45e0b1f330cf-0">
              Vi lever i en globaliserad ekonomi. Det ger möjligheter som vi
              måste bli ännu bättre på att ta till vara. EU:s inre marknad,
              de nya medlemsländerna, samarbetet i regionen och vår närvaro
              på nya framväxande marknader öppnar nya perspektiv. Svenska företag
              ska gå i främsta ledet i denna utveckling.
            </seg>
            <seg xml:id="i-56fc6489e04e95b8-0">
              Herr talman! Jag vill här i dag presentera en konkret reform
              på ett för tillväxten strategiskt viktigt område. Sverige är ett
              av de länder som satsar mest på forskning och utveckling. Vi har
              en framskjuten position på många områden, men vi behöver bli bättre
              på att omsätta kunskap och idéer till kommersiella projekt. Den
              privata marknaden klarar inte av att ge entreprenörer och innovatörer
              det stöd de behöver i den allra första fasen. Lågkonjunkturen
              har gjort ont värre.
            </seg>
            <seg xml:id="i-b7e0d67aa0090f33-0">
              Den privata riskkapitalmarknaden präglas av våldsamma svängningar.
              En period är det ingen ända på hur mycket pengar som finns till
              förfogande. Investerare ser ut att kasta pengar efter var och
              en som verkar ha en affärsidé. Strax efter är det tvärtom. Då
              finns det inga pengar ens för de allra bästa och minst riskfyllda
              projekten. Då är riskbenägenheten obefintlig.
            </seg>
            <seg xml:id="i-de615301572d19a2-0">
              Det här gör att många goda idéer går förlorade. Det behövs mer
              långsiktighet och stabilitet, och det behövs mer pengar till denna
              typ av investeringar. Därför kommer staten att ta ansvar för att
              stärka försörjningen av så kallat såddkapital. Jag räknar med
              att vi ska kunna mobilisera ett par hundra miljoner kronor per
              år med början redan den 1 juli nästa år.
            </seg>
            <seg xml:id="i-9defe6e0ad125393-0">
              Regeringen tillsätter nu en förhandlingsman som tillsammans med
              Industrifonden ska ta fram en lösning på hur Industrifonden kan
              delas i två delar, ett aktiebolag, som fortsätter med den nuvarande
              verksamheten, och en stiftelse. Stiftelsen ska få i uppdrag att
              understödja just sådana företag som befinner sig i ett mycket
              tidigt skede där det i dag är nästan omöjligt att hitta investerare.
            </seg>
            <seg xml:id="i-339b5fb57abeb480-0">
              Stiftelsen tillförs så mycket kapital att den kommer att kunna
              investera cirka en kvarts miljard kronor per år. Stiftelsen kommer
              att samarbeta genom avtal med de regionala teknikbrostiftelserna.
              Genom den här satsningen stärker vi den svagaste länken i den
              svenska riskkapitalkedjan.
            </seg>
            <seg xml:id="i-7c06796af9b06bf6-0">
              Herr talman! Pengar är viktiga, men pengar är inte allt. Vi behöver
              också människor som vill driva företag. De senaste tio åren har
              nyföretagandet ökat med 70 %. Trots lågkonjunkturen steg nyföretagandet
              med mer än 5 % förra året. Mikael Odenberg har alltså fel i den
              beskrivning han ger av hur nyföretagandet utvecklas i Sverige.
            </seg>
            <seg xml:id="i-8a29e1fac51465fe-0">
              Ändå behöver vi fler företag. Nya generationers kreativitet och
              kraft måste tas till vara och omsättas när de gamla närmar sig
              pension. Entreprenörsutveckling i skolor är ett exempel på initiativ
              som vi har tagit för att påverka attityder och intressera ungdomar
              för företagande. Men det räcker inte. Regeringen och näringslivets
              organisationer har ett gemensamt ansvar att marknadsföra företagande
              som en attraktiv livsstil, som ett spännande sätt att leva sitt
              liv. Låt oss börja med det nu, i dag.
            </seg>
            <seg xml:id="i-6ab7c4590931d448-0">
              Att stärka tillväxten är inte en uppgift som regeringen kan utföra
              på egen hand. Det är en uppgift som kräver broar och samarbete,
              inte bara mellan olika politikområden utan brett i samhället,
              mellan politiker och företagare, myndigheter, skolor och organisationer.
              I det praktiska vardagsarbetet kan jag se detta växa fram. Runtom
              i vårt land samlas högskolor, näringsliv och kommuner för att
              gemensamt stärka förutsättningarna för tillväxt. Detta konkreta
              brobyggande är en styrka.
            </seg>
            <seg xml:id="i-6c4486f63c166976-0">
              Jag ser fram emot att vi också här i riksdagen hittar en konstruktiv
              dialog kring sambandet mellan tillväxt och välfärd och dess betydelse
              för vår förmåga till förnyelse och konkurrenskraft.
            </seg>
          </u>
          <note type="speaker" xml:id="i-262886a06e53d425-0">
            Anf. 28 EVA FLYBORG (fp) replik:
          </note>
          <u who="eva_flyborg_565768" xml:id="i-263fb9a73fc1d6c3-5">
            <seg xml:id="i-7e1b59ea1b005bb0-0">
              Herr talman! Det var mycket som näringsministern sade, och något
              var riktigt bra.
            </seg>
            <seg xml:id="i-a448336cc96b2622-0">
              Låt oss börja med det som var bra. Det var såddkapital och att
              dela Industrifonden i två. Bra, näringsministern! Ni klagar ofta
              på att ni inte får beröm för det ni gör, men nu ska du få det.
              Nu återförs det kapital på ett par hundra miljoner som togs bort
              för några år sedan när man överförde riskkapitalpengarna, såddfinansieringen,
              till just Industrifonden. Då klagade vi i Folkpartiet och många
              av våra borgerliga systrar och bröder för att det var fel. Då
              undandrogs riskfinansieringspengarna för just små idéer som kan
              visa sig bli jobb och företagsamhet i Sverige. Nu återför regeringen
              detta därför att man ser att det inte har fungerat och att det
              har varit fel. Det är bra.
            </seg>
            <seg xml:id="i-93d28bbd6203c38e-0">
              Sedan sade näringsministern att privata riskkapitalister inte
              klarar detta. Nej, det gör de inte när man drar in det överskott
              som skulle kunna fördelas i skatter på olika sätt. Det kan vara
              dubbelbeskattning, aktier och annat. Men jag får tydligen återkomma
              till det i nästa replik.
            </seg>
          </u>
          <note type="speaker" xml:id="i-2090d5631635a08c-0">
            Anf. 29 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-1">
            <seg xml:id="i-eac5a73cf66eedff-0">
              Herr talman! Jag tackar för berömmet, och jag ska fullfölja den
              goda tonen genom att inte returnera bollen om alla misstag som
              regeringen har gjort.
            </seg>
            <seg xml:id="i-ed1220a3d5df15a3-0">
              Jag vill bara ställa en enkel fråga. Om det är så bra med kortare
              vägar mellan forskning och näringsliv, mellan nya kunskaper och
              nytt företagande, varför föreslår Eva Flyborg att Vinnova ska
              få 100 miljoner kronor mindre till den tillämpade forskningen?
              Jag vill inte vara polemisk. Jag hoppas att det finns ett bra
              svar som jag kan berömma.
            </seg>
          </u>
          <note type="speaker" xml:id="i-6612259109aa8157-0">
            Anf. 30 EVA FLYBORG (fp) replik:
          </note>
          <u who="eva_flyborg_565768" xml:id="i-263fb9a73fc1d6c3-6">
            <seg xml:id="i-e35ebf47d4cfb0ac-0">
              Herr talman! Det vore något att stilla bedja om att få beröm
              från näringsministern. I budgeten finns naturligtvis en helhet,
              och den fördelar vi övergripande i våra anslag på ett annat sätt
              än vad regeringen gör. Det finns pengar till den forskning vi
              anser är nödvändig; till exempel ger vi mer till konkurrensforskning,
              konkurrensverk och så vidare. Man får se det mer i en helhet.
            </seg>
            <seg xml:id="i-75ec80b75b5c4be8-0">
              Jag ställde ett antal frågor tidigare, herr minister, i mitt
              anförande. Nu hinner jag inte upprepa dem eftersom jag har så
              kort tid på mig. Jag ställde fyra frågor angående energisituationen
              och kärnkraften. Tycker ministern att åtminstone fyra av de frågor
              jag ställde är uppfyllda? Kan ministern svara på om någon av frågorna
              har uppfyllts?
            </seg>
          </u>
          <note type="speaker" xml:id="i-46a9afc88e0d2eff-0">
            Anf. 31 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-2">
            <seg xml:id="i-b26cd610929808ca-0">
              Herr talman! Eva Flyborg och jag har diskuterat energifrågan
              vid flera tillfällen. Jag har redovisat att en del av kraven är
              uppfyllda i sådan grad att det skulle vara möjligt att stänga
              ytterligare ett aggregat i Barsebäck. Men det gäller inte alla
              kraven än. Vi jobbar också för att de sista kraven ska vara uppfyllda
              i det speciella fallet. Det är det enda som nu står på dagordningen.
              Där har jag en annan reflexion.
            </seg>
            <seg xml:id="i-e9c37fbe9bdc2684-0">
              Eva Flyborg driver en utkantslinje i energipolitiken: mer kärnkraft
              än alla andra partier kräver. Jag gör bedömningen att det stora
              problemet i energipolitiken för svenska företag är bristen på
              långsiktighet och förutsägbarhet. För att skapa stabilitet är
              det min åsikt att vi behöver ha en energipolitik som är förankrad
              brett i mitten och inte i utkanten så att den inte äventyras av
              nya majoriteter efter varje val. Det är min beskrivning. Jag ska
              inte svara på frågan eftersom Eva Flyborg inte har någon talartid
              kvar.
            </seg>
          </u>
          <note type="speaker" xml:id="i-8fb19d0eb4411c7b-0">
            Anf. 32 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-8d731f93e529e401-0">
            <seg xml:id="i-e58338baf18e4c27-0">
              Herr talman! Jag skulle vilja fråga Sveriges näringsminister
              om svensk näring, sådant som vi andra till vardags stoppar in
              i munnen minst tre gånger om dagen, nämligen om svensk livsmedelsproduktion
              och det svenska jordbruket. Näringsministern är van att vara ute
              i förhandlingar i WTO och vet vad som krävs i framtiden i Europa,
              där det tydligt går mot mindre och mindre stöd till jordbruket.
            </seg>
            <seg xml:id="i-aafe8f669d40684d-0">
              Hur ska det svenska jordbruket, näringsministern, klara av att
              få lönsamhet och vara med och bidra till den tillväxt som hela
              landet så väl behöver? Anser ministern att svensk jordbruksnäring
              och livsmedelsproduktion är en framtidsnäring för Sverige? När
              ska regeringen komma med konkreta förslag som faktiskt ger näringen
              chans att bli lönsam och framför allt som statsministern sade
              ger likvärdiga konkurrensförutsättningar?
            </seg>
          </u>
          <note type="speaker" xml:id="i-346209cf5e19b854-0">
            Anf. 33 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-3">
            <seg xml:id="i-239ed7505fab0a08-0">
              Herr talman! Jag vill börja med att hälsa Catharina Elmsäter-Svärd
              välkommen till kammaren och vår debatt om näringsfrågor.
            </seg>
            <seg xml:id="i-9de13d9818f16db0-0">
              Det område som Catharina Elmsäter tar upp är ett av de områden
              i politiken där våra partier är överens. Vi behöver mindre av
              EU:s slösaktiga, dyra jordbrukspolitik som snedvrider konsumtionen
              och skapar orättvisor i världen. Jag hör till dem som är optimistiska
              över det svenska jordbrukets och den svenska livsmedelsindustrins
              konkurrensförmåga. Vi har en specialiserad livsmedelsindustri
              som tar sig fram allt bättre i den konkurrens som är andra ledet
              i att vi öppnar marknaderna och minskar subventionerna.
            </seg>
            <seg xml:id="i-1517309042e8378e-0">
              Sedan vi blev medlemmar i EU har livsmedelsexporten fyrdubblats.
              En mindre subventionerad livsmedelshandel och mindre sluten europeisk
              marknad behöver inte bara betyda ökad import; den kan också betyda
              nya exportmöjligheter. Där jobbar vi utomordentligt aktivt. Den
              fyrdubbling vi har sett hittills är bara början. Det kan jag försäkra.
            </seg>
          </u>
          <note type="speaker" xml:id="i-f88fb351d5acc1ce-0">
            Anf. 34 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-8d731f93e529e401-1">
            <seg xml:id="i-73d6c5c4bddb098e-0">
              Herr talman! Om det är näringsministern och jag överens.
            </seg>
            <seg xml:id="i-da2a3c1c374ef959-0">
              Då skulle jag vilja förtydliga frågan än mer. Vi vet att hela
              jordbruksnäringen och hela livsmedelsproduktionen i dag i Sverige
              de facto har högre produktionskostnader och fler regler än vad
              andra konkurrerande länder har vilket gör att de svenska livsmedlen
              blir dyrare. I takt med att svenska konsumenter väljer bort det
              dyrare alternativet är risken stor att jordbruksnäringen får mindre
              att producera och att vi får mindre av svensk livsmedelsförsörjning
              i Sverige.
            </seg>
            <seg xml:id="i-a04f3180d130f17e-0">
              Jag har en konkret fråga till ministern. Dieselskatten är en
              stor fråga för hela näringen. Det har diskuterats, och det har
              lovats. Sedan får vi se att regeringen höjer. Konsekvensen blir
              att i takt med att vi ska gå mot avreglering och mindre stöd fortsätter
              Sverige att från nationell sida göra det svårt för den näringen.
              Är det rimligt att fortsätta så?
            </seg>
          </u>
          <note type="speaker" xml:id="i-070e411f91df57d0-0">
            Anf. 35 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-4">
            <seg xml:id="i-1b9bde5cab9d65ce-0">
              Herr talman! För mig är svensk livsmedelsindustri en framtidsbransch.
              Den har fantastiska möjligheter när världen öppnar sig för import
              från Sverige på ett sätt som det inte har varit hittills, till
              exempel i ett för oss så viktigt och slutet land som Norge för
              att inte tala om därutöver USA och Japan. Jag tror att de enskilda
              konsumenterna är på väg att i allt högre grad uppskatta sådana
              kvaliteter som hur livsmedlen har tagits fram, hur de har odlats,
              under vilka omständigheter djur har vuxit upp, kvaliteten i betydelsen
              av frånvaro av kemikalier och saker man inte begriper. Där står
              vi, och kommer att stå, allt starkare.
            </seg>
            <seg xml:id="i-e203bfb068bdf252-0">
              Sedan var det frågan om dieselskatten. Det är klart att man kan
              diskutera enstaka skatter, pålagor och avgifter. Men det här är
              huvudfaktorerna och drivkrafterna framöver. En enskild skatt eller
              ökad subvention skulle kunna lindra lite grann. Men jag trodde
              utgångspunkten var att det är för mycket subventioner och för
              mycket statligt ingripande. Det ska vi bort från.
            </seg>
          </u>
          <note type="speaker" xml:id="i-f03f8a9211c6aa8c-0">
            Anf. 36 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-2778af72cc08aa23-0">
            <seg xml:id="i-69e9e34863a1f2f0-0">
              Herr talman! Jag tror att näringsministern och jag är överens
              om åtminstone en sak, nämligen att den svenska skogen är oerhört
              viktig. Den är en av de större näringarna, som kanske många människor
              inte tänker på. Så är det.
            </seg>
            <seg xml:id="i-1a9d18b43ed3c45c-0">
              Det förundrade åtminstone mig att skogpropositionen skjuts undan
              för undan. För några veckor sedan fick vi en beskrivning från
              generaldirektören för Skogsstyrelsen om ett läge där virkesbalansen
              kan vara förändrad till det negativa ganska snart sett ur ett
              skogligt perspektiv.
            </seg>
            <seg xml:id="i-908ae2d8463c49ee-0">
              Vilka åtgärder har regeringen för avsikt, näringsministern, att
              över huvud taget vidta när det gäller den svenska skogsnäringen?
            </seg>
          </u>
          <note type="speaker" xml:id="i-68c5ac3cc5f40a23-0">
            Anf. 37 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-5">
            <seg xml:id="i-0a272835e318fc78-0">
              Herr talman! Den skogspolitiska propositionen faller under statsrådet
              Messings hatt. Jag vill hänvisa till henne för närmare diskussion
              om den.
            </seg>
            <seg xml:id="i-3b67f773468f6c3e-0">
              Låt mig först slå fast att skogsindustrin är för mig en fullständigt
              fundamental del av det svenska näringslivet, som inte får den
              uppmärksamhet och det erkännande som jag tycker att den förtjänar.
              Det kanske beror på att den i så liten grad är belägen i Helsingfors.
              Men för mig råder det ingen som helst tvekan om att det här är
              en av nycklarna till vår tillväxt och ekonomiska utveckling.
            </seg>
            <seg xml:id="i-d68d6a2532a803e4-0">
              Jag ägnar själv mycken tid åt att besöka skogsnäringen. Jag ska
              efter debatten här i dag resa till Karlstad för att besöka den
              svenska pappersindustrins arrangemang. Jag kommer i mina samtal
              med dem att diskutera hur den knappa råvaran ska främjas, hur
              vi ska stimulera ökad tillväxt men också hur användningen ska
              fördelas. Vi har problem på spånsidan och en del andra områden.
              Råvaran blir allt värdefullare det är alltfler som vill ha den.
              Det är naturligtvis i grunden en styrka.
            </seg>
          </u>
          <note type="speaker" xml:id="i-c92f8f5955c13d28-0">
            Anf. 38 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-2778af72cc08aa23-1">
            <seg xml:id="i-ff5c0b1994092a8d-0">
              Herr talman! Det gläder mig att jag och näringsministern är så
              överens, åtminstone om den grundläggande betydelsen av den svenska
              skogen.
            </seg>
            <seg xml:id="i-330fbff7719c9478-0">
              Nu försökte näringsministern bolla över till en annan minister,
              vilket jag i och för sig kan förstå. Men näringsministern har
              ändå ett övergripande ansvar för den svenska näringen, och i så
              måtto får man vara något dubbelhattad i det här avseendet.
            </seg>
            <seg xml:id="i-6983486bfca2637d-0">
              Jag noterar i budgeten att regeringen har för avsikt att återkomma
              under hösten med en redovisning av en beskrivning som lämnades
              till regeringen 2001. Ska vi i så fall leva på två år eller kanske
              upp till tre år gamla sanningar? Då skulle jag vilja skicka med
              näringsministern, som ändå har det övergripande ansvaret, att
              när den redovisningen kommer vilket jag hoppas är väldigt snart
              är den uppdaterad till dags dato. Min fråga till näringsministern
              är: Kan jag få ett löfte om att den ska vara aktuell?
            </seg>
          </u>
          <note type="speaker" xml:id="i-a836bc9b080614aa-0">
            Anf. 39 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-6">
            <seg xml:id="i-600788ee8799fad7-0">
              Herr talman! Svaret på frågan ska bli kort: Jag ska göra mitt
              bästa för att se till att den är aktuell, precis som allt annat
              material som vi lämnar till riksdagen ska vara.
            </seg>
          </u>
          <note type="speaker" xml:id="i-2b092fc49db09a36-0">
            Anf. 40 MARIA LARSSON (kd) replik:
          </note>
          <u who="maria_larsson_f0b7f8" xml:id="i-d627bc47ace36f4a-4">
            <seg xml:id="i-be66626571091a28-0">
              Herr talman! Tillväxt kräver handling, och jag har en handlingsinriktad
              fråga till näringsministern: När kommer propositionen om generationsskiften?
              Det här är en jätteviktig fråga för många av småföretagarna, och
              det är utlovat i regeringsdeklarationen att den ska komma under
              hösten. Jag skulle vilja ha ett datum för propositionen och gärna
              en beskrivning av vad den innehåller.
            </seg>
            <seg xml:id="i-645696153572c96c-0">
              Bolagsskatten har diskuterats mycket, och regeringsföreträdare
              har varit ute och sagt att man vill sänka bolagsskatten, vilket
              aldrig har krävts från näringslivets sida. Kristdemokraterna anser
              att bolagsskatten är en skatt som beskattar när det verkligen
              finns någonting att beskatta i form av lösa pengar, en reell vinst.
              Rune Andersson har också varit ute och tyckt detsamma som vi,
              att det är en skatt som till och med tål en höjning, för att omfördela
              en skattesänkning till exempel till arvs- och gåvoskatt och förmögenhetsskatt.
              Det är en rimlig omfördelning att göra, och det vill ju regeringen
              ha förslag på.
            </seg>
            <seg xml:id="i-4e39fa49958faf58-0">
              Här finns ett förslag som är gemensamt både för Kristdemokraterna,
              som är ett politiskt parti, och för näringslivet. Det är väl ett
              bra förslag?
            </seg>
          </u>
          <note type="speaker" xml:id="i-f74158ed521e3ed8-0">
            Anf. 41 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-7">
            <seg xml:id="i-103ec1dcbc06c145-0">
              Herr talman! Alla de skattefrågor som rör näringslivet, småföretagen
              och generationsskiftena kommer vi att ta upp i de samtal med näringslivet
              som statsministern inbjöd till i regeringsförklaringen. De samtalen
              har föregåtts av en viss diskussion. Jag tycker inte att det är
              min sak att stå här och berätta vad samtalen ska leda till.
            </seg>
            <seg xml:id="i-2f55345f7926561a-0">
              Jag har pekat på några enkla grundfakta i målet, till exempel
              att det krav som Kristdemokraterna brukar prioritera, ett avskaffande
              av förmögenhetsskatten, inte ökar tryggheten i jobben för de 500
              000 svenskar som arbetar i företag som ägs från utlandet. Det
              är ett bekymmer för mig som näringsminister, som vill ha tillväxt
              i hela näringslivet, också i till exempel bilindustrin.
            </seg>
            <seg xml:id="i-573f9571724e6361-0">
              Vad gäller generationsskiftesfrågor och en del annat kommer det
              ett förslag mycket tidigare än överläggningarna. En del saker
              kommer att läggas fram redan innan.
            </seg>
          </u>
          <note type="speaker" xml:id="i-0d19fe4db6ec84bd-0">
            Anf. 42 MARIA LARSSON (kd) replik:
          </note>
          <u who="maria_larsson_f0b7f8" xml:id="i-d627bc47ace36f4a-5">
            <seg xml:id="i-02eacc157e05d20e-0">
              Herr talman! Förmögenhetsskattens avskaffande skulle innebära
              att kapital återförs till Sverige, vilket förmodligen skulle innebära
              att det riskvilliga kapitalet ökar rätt rejält. Så har det fungerat
              i andra länder där man har prövat detta, och jag är övertygad
              om att det skulle bli fallet också i Sverige. Därför är det här
              en viktig reform för fortsatt tillväxt i Sverige.
            </seg>
            <seg xml:id="i-362e332f97ecddbe-0">
              Jag konstaterar att näringsministern inte kan ge mig ett datum,
              trots att propositionen är utlovad under hösten. Ska jag då tolka
              detta som ett direkt löftesbrott från regeringen, att det inte
              kommer någon proposition om generationsväxling under hösten?
            </seg>
          </u>
          <note type="speaker" xml:id="i-5ff5fd7bd22c436a-0">
            Anf. 43 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-8">
            <seg xml:id="i-180dfc8c642ecae3-0">
              Herr talman! Som jag nämnde kommer vissa arvsskattefrågor och
              generationsskiftesfrågor att läggas fram i stort sett omedelbart.
              Men jag vill också peka på det som Maria Larsson kanske inte har
              sett i tidningarna eller hört i regeringsförklaringen, att vi
              kommer att inleda samtal om större förändringar med näringslivet
              ganska snart.
            </seg>
            <seg xml:id="i-baba894b71e62b14-0">
              Jag ska avslöja att vi i regeringen i morse har antagit en proposition
              om arvsskattefrågor, som Bosse Ringholm kommer att presentera
              inom kort. Det tänker jag inte föregripa.
            </seg>
            <seg xml:id="i-48ca84323f9ac633-0">
              Låt mig också, när Maria Larsson nu talar om tillväxtfrågorna
              i denna replik, beklaga att Maria Larsson inte ville gå vidare
              på det mycket viktigare spår om tillväxten som hon tog upp i sitt
              anförande, nämligen frågan om arbetskraftsutbudet. Det är en fråga
              som har väldigt stor betydelse för vår tillväxt på lång sikt,
              precis som Maria Larsson sade. Det håller jag med om. Det skulle
              jag vilja diskutera mer med Maria Larsson, till exempel hur vi
              ska få fler kvinnor i arbetskraften.
            </seg>
          </u>
          <note type="speaker" xml:id="i-b14c4d59b8e69df5-0">
            Anf. 44 MIKAEL ODENBERG (m) replik:
          </note>
          <u who="mikael_odenberg_0f1a5b" xml:id="i-c6a4be231e941ade-3">
            <seg xml:id="i-8a27f5674d7cde36-0">
              Herr talman! Den proposition som regeringen tog på morgonen i
              dag torde ha handlat om att avskaffa arvs- och gåvoskatten mellan
              makar, och den har knappast någon bäring på generationsskiftena
              i näringslivet.
            </seg>
            <seg xml:id="i-66bb383a67392589-0">
              Vi ska pröva regeringens förslag om ökad tillgång till såddkapital.
              Men jag vill ändå understryka att det stora problemet i den svenska
              riskkapitalkedjan inte är brist på statliga anslag till såddkapital,
              utan det är ett skattetryck som motverkar privat kapitalbildning
              och en beskattning av företag och företagare som gör att det är
              svårt för små företag att växa sig stora, även om företagen i
              sig är framgångsrika.
            </seg>
            <seg xml:id="i-4640c6b452b1c90f-0">
              Ni vidtar en massa åtgärder för att förhindra att de allra största
              företagsgrupperingarna flyttar ut ur landet, till exempel genom
              att avskaffa förmögenhetsskatten för de riktigt stora kapitalisterna
              i det svenska samhället. Men ni gör ingenting för att lätta bördan
              för de många små företagarna och de många entreprenörerna, som
              runtom i vårt land bär upp den svenska välfärden och genererar
              sysselsättning. De förslagen väntar vi på, näringsministern.
            </seg>
          </u>
          <note type="speaker" xml:id="i-66e49f5cb8764a2d-0">
            Anf. 45 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-9">
            <seg xml:id="i-bb97602b0f69b971-0">
              Herr talman! Jag räknar inte med att vi någonsin kommer att göra
              Mikael Odenberg och Moderaterna nöjda med mängden skattesänkningar
              för välbeställda människor i vårt land. Vi kommer att vidta många
              viktiga åtgärder på det här området. Vi har vidtagit många viktiga
              åtgärder. De kommer alla att mötas med samma reaktion som det
              jag nu sade om såddfinansieringen, där vi kommer att ordna en
              kvarts miljard kronor om året till teknikbrostimulanser och annat,
              på ett sätt som gör till exempel Folkpartiet någorlunda positivt.
            </seg>
            <seg xml:id="i-95a4df34eb12705b-0">
              Att Moderaterna någonsin skulle säga ett minsta nyanserat ord
              av glädje över någonting som händer i Sverige verkar bortom möjligheterna.
              Det är väl så, som statsministern pekade på i går, att ni är anställda
              för att opponera. Och det gör ni bra.
            </seg>
          </u>
          <note type="speaker" xml:id="i-6323f35db46eaef6-0">
            Anf. 46 MIKAEL ODENBERG (m) replik:
          </note>
          <u who="mikael_odenberg_0f1a5b" xml:id="i-c6a4be231e941ade-4">
            <seg xml:id="i-a714c645fb8111e7-0">
              Herr talman! Jag tackar för berömmet, även om det just i det
              här replikskiftet stundtals var som att prata med en vägg att
              prata med näringsministern.
            </seg>
            <seg xml:id="i-596d56acdce075b0-0">
              Jag kritiserade alldeles nyss näringsministern för att sänka
              skatterna för de mest välbeställda, genom att befria några av
              de största kapitalägarna i landet från förmögenhetsskatt. Jag
              kritiserade näringsministern för att inte göra någonting åt den
              skattebörda som ligger på de små entreprenörerna och företagarna,
              som bär upp välfärden. Då säger näringsministern goddagyxskaft
              att Moderaterna ska överträffa alla i att sänka skatten för de
              välbeställda. Då lyssnar näringsministern över huvud taget inte.
            </seg>
            <seg xml:id="i-4e0d36154b1e79ef-0">
              Det går naturligtvis att leda i bevis att rikt folk betalar mer
              förmögenhetsskatt än fattigt folk. Ja, så är det. Men det är en
              väldigt liten del av sanningen. Om man tittar på vilka som inte
              betalar förmögenhetsskatt kommer man också att finna att det finns
              en väldig massa rikt folk i det här landet som inte betalar förmögenhetsskatt
              därför att systemet läcker som ett såll, eller därför att ni har
              modifierat reglerna, eller därför att ni struntar i att beskatta
              vissa förmögenhetsslag, högbeskattar andra och lågbeskattar en
              tredje sak. Man kommer att upptäcka att det finns en väldig massa
              människor i det här landet med ganska små inkomster som tvingas
              betala förmögenhetsskatt.
            </seg>
            <seg xml:id="i-d0d698e3f82d7985-0">
              Gör någonting åt grunden för de små företagarnas välståndsbildande
              verksamhet, i stället för att utfärda regeringsförklaringar som
              är rika på ord!
            </seg>
          </u>
          <note type="speaker" xml:id="i-477a640e7c22aa9f-0">
            Anf. 47 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-10">
            <seg xml:id="i-235b24feaa76874a-0">
              Herr talman! Det var många ord om förmögenhetsskatten. Den engagerar
              Mikael Odenberg kolossalt. På slutet var det saker som rör de
              små företagen, men de små företagen är ju inte de som betalar
              förmögenhetsskatt.
            </seg>
            <seg xml:id="i-6d8f3a2600822ba0-0">
              När det gäller småföretagarna, i den mån de är så osmå att de
              kommer över trösklarna för förmögenhetsskatten, slår ju andra
              regler till, de som Mikael Odenberg kritiserar, som gör att det
              kapital de har bundit i sitt eget företag inte förmögenhetsbeskattas.
            </seg>
            <seg xml:id="i-ae0a5eb2202e110c-0">
              Det var lite rörigt. Jag förstod inte. Var det för mycket eller
              för lite förmögenhetsskatt? Den ska avskaffas, men den hade sänkts
              för mycket för vissa. Jag fick det inte riktigt att gå ihop.
            </seg>
            <seg xml:id="i-2ec32c6d7472bd09-0">
              Det viktiga för mig är att vi har ett klimat i Sverige som gör
              att nyföretagandet ökar. Det gör det nu. Det är låga räntor och
              bra efterfrågan. Vi har ökat nyföretagandet med 70 % på tio år.
              Det ökar 5 % i år, trots den svaga konjunkturen. Det är det som
              är det viktigaste, det som räknas, nämligen resultatet av politiken,
              och de siffrorna talar ett annat språk än Odenbergs gnäll.
            </seg>
          </u>
          <note type="speaker" xml:id="i-e551c6b250da9e5c-0">
            Anf. 48 VIVIANN GERDIN (c) replik:
          </note>
          <u who="viviann_gerdin_a081ff" xml:id="i-272c2358a369616a-3">
            <seg xml:id="i-49aee92095ff5e55-0">
              Herr talman! Jag skulle vilja börja med det som näringsministern
              först kommenterade, och det var att det privata näringslivet har
              försatt sig i en djup förtroendekris. Det kan jag instämma i när
              jag har tagit del av det som har upprört många av oss, nämligen
              hur vissa chefer har hanterat de pengar de är ålagda att förvalta.
              Jag tänker särskilt på Skandia.
            </seg>
            <seg xml:id="i-88ff663e3808d80f-0">
              Men jag vill också lyfta en fråga. Jag tycker även att regeringen
              har försatt sig i en förtroendekris då det gäller småföretagen.
              Regeringen påtalar ju ofta vikten av att vidta åtgärder, och då
              skapas det stora förväntningar hos småföretagen. När de sedan
              inte infrias blir besvikelsen desto större.
            </seg>
            <seg xml:id="i-e36c9aa4952120e4-0">
              Jag tänker speciellt på de allra minsta företagen, och jag tänker
              på de fåmansägda företagen och 3:12-reglerna. Jag tycker att det
              är beklagligt att vi har de här diskriminerande reglerna, som
              beskattar ägande av ett icke börsnoterat företag. Det är en mycket
              mer omfattande beskattning.
            </seg>
            <seg xml:id="i-afd2e2f75bbf1356-0">
              Signalerna man ger ute i samhället är att det är bättre att satsa
              på börsnoterade aktier, men jag vill ställa en fråga till näringsministern.
              Om vi ska ha en småföretagarutveckling här i landet måste man
              inse vikten av fler småföretagare. När kommer det kraftfulla åtgärder
              som handlar om att förändra 3:12-reglerna?
            </seg>
          </u>
          <note type="speaker" xml:id="i-9b0688aa2570ee2f-0">
            Anf. 49 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-11">
            <seg xml:id="i-7051c1367049ad29-0">
              Herr talman! Jag börjar med att hälsa Viviann Gerdin välkommen
              till debatten i kammaren. Hon är ett välkommet bidrag till vår
              krets av näringspolitiskt engagerade debattörer.
            </seg>
            <seg xml:id="i-aa2260ed5f40767e-0">
              Jag känner redan att jag är en av dem som mest engagerar sig
              för att de små företagen ska ha en bättre ställning i samhället,
              bättre självkänsla och bättre respekt, och för att vi lite till
              mans ska vara gladare över att de finns och mer berömande för
              de insatser de gör. Det tänker jag fortsätta med.
            </seg>
            <seg xml:id="i-6ccee0de7dd290cd-0">
              Det är många och svåra frågor som är viktiga här. Jag förstod
              inte. Vill Viviann Gerdin avskaffa 3:12-reglerna? Var det det
              som var kravet? Jag ser att Viviann Gerdin nickar. Det var ett
              utomordentligt sensationellt nickande. Vi var överens om att införa
              dem i skattesystemet. Om Centerpartiet nu vill ta bort dem är
              skattesystemet i allvarlig gungning. Jag tror inte att det kan
              vara riktigt korrekt.
            </seg>
            <seg xml:id="i-79b493d17ef93794-0">
              Låt mig också säga att jag har stark sympati för det som Viviann
              Gerdin sade i sitt huvudanförande om ökad trygghet för företagarna.
              Låt mig återkomma till det.
            </seg>
          </u>
          <note type="speaker" xml:id="i-e63fdc0322f1cc37-0">
            Anf. 50 VIVIANN GERDIN (c) replik:
          </note>
          <u who="viviann_gerdin_a081ff" xml:id="i-272c2358a369616a-4">
            <seg xml:id="i-cd06f848f2eb0a92-0">
              Herr talman! Jag ska göra ett tillrättaläggande. Det handlar
              inte om att avskaffa utan om att reformera 3:12-reglerna. Det
              är en väsentlig skillnad. Jag kanske uttryckte mig fel, men jag
              vill förtydliga det.
            </seg>
            <seg xml:id="i-213dbd0e616d531c-0">
              Det är jätteviktigt att man verkligen ser över det här, därför
              att det har väldigt stor betydelse för motivationen när det gäller
              att vara företagare. Många känner sig i dag väldig diskriminerade.
            </seg>
            <seg xml:id="i-4547ef6fe8483de5-0">
              Sedan vill jag bara säga ytterligare en sak. Det handlar inte
              bara om företagen. Det handlar också om företagens möjligheter
              att skaffa kompetent personal. Det är med stor förvåning som jag
              ser att man har skurit ned antalet platser då det gäller kvalificerad
              yrkesutbildning. Det är en mycket viktig fråga för oss i Värmland
              jag kommer därifrån. Jag hörde att näringsministern ska besöka
              Värmland. Det finns en stor arbetskraftsbrist och ett ökat behov
              på många områden, och just där behöver vi fler platser vad det
              gäller kvalificerad yrkesutbildning. Det vill jag skicka med näringsministern
              när han nu kommer att träffa många av mina bekanta hemma i Karlstad.
            </seg>
          </u>
          <note type="speaker" xml:id="i-20ed24456e1d6690-0">
            Anf. 51 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-12">
            <seg xml:id="i-20220d0ce885090a-0">
              Herr talman! Det sista ska jag gärna ta med mig. Det var intressanta
              upplysningar. Jag ska gärna sätta mig in i vad som ligger bakom
              detta. Jag tycker själv att det är ett väldigt viktigt område.
              Försörjningen med kvalificerad personal är för mig en av de allra
              viktigaste tillväxtfaktorerna. Det vill jag gärna titta på.
            </seg>
            <seg xml:id="i-417ab4c83941570c-0">
              Jag inser att Viviann Gerdin inte har mer talartid, så jag ska
              inte ställa frågor. Men den reflexion jag gör är att 3:12-reglerna
              utgör diskriminering, men ni vill inte avskaffa dem utan bara
              reformera dem. Då kvarstår ju diskrimineringen men på ett lite
              annorlunda sätt. Jag förstår inte hur det ska gå ihop, men det
              kanske vi kan diskutera i nästa debatt.
            </seg>
            <seg xml:id="i-d39c50e3ff2fa790-0">
              Sedan gäller det ökad trygghet för företagarna. Jag tycker att
              det är rimligt att de ska ha ökad trygghet, men vi har ett problem.
              Vi har gemensamt bestämt att trygghetssystemen ska vara försäkringslösningar.
              Vill vi höja försäkringspremierna för att ge mer generösa försäkringsförmåner,
              till exempel sjukförsäkring? De mest högljudda kraven, som man
              hör, är ju att de här avgifterna ska sänkas. Jag får det inte
              riktigt att gå ihop, och jag vet inte hur jag ska vända mig. Ska
              de kanske finansieras av höjda skatter? Jag trodde annars att
              kraven mest gällde sänkta skatter.
            </seg>
          </u>
          <note type="speaker" xml:id="i-fa553449f13916da-0">
            Anf. 52 LOTTA N HEDSTRÖM (mp) replik:
          </note>
          <u who="lotta_hedstrom_01417a" xml:id="i-6dd4be3f35287c03-1">
            <seg xml:id="i-d4228e285fa983b9-0">
              Herr talman! Jag ska återigen försöka höja blicken till det globala
              perspektivet. Det gläder mig att tillväxtfrågorna kommer upp,
              inte bara här i kammaren utan också ute i samhället, för vi behöver
              kvalificera den diskussionen. Vi behöver titta på tillväxtens
              begränsningar och innehåll och fördelning. Det saknas egentligen
              mått på världsnivå för tillväxtfördelning, och det saknas gemensamma
              analyser om hur tillväxt skapas.
            </seg>
            <seg xml:id="i-3a62a33c7d3126ba-0">
              Men förra veckan sade Sidas chef, tillsammans med Nordens UNDP-chef,
              att det finns inget som säger att mer tillväxt automatiskt leder
              till mindre fattigdom. Då är min fråga till ministern: Hur kan
              man i världshandelns tillväxtskapande arbete försöka förena fattigdoms-
              och rättviseperspektivet med det arbetet?
            </seg>
          </u>
          <note type="speaker" xml:id="i-c021ae7ca24b5e31-0">
            Anf. 53 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-13">
            <seg xml:id="i-6b39585c150c8ac9-0">
              Herr talman! Det är en mycket bra fråga. Tillväxt leder inte
              automatiskt till välfärd för alla, men vad man kan säga är att
              brist på tillväxt leder till brist på välfärd för alla. Vi vet
              till exempel, genom att titta på Afrika, att länder med goda naturrikedomar,
              som är väl försedda med naturens möjligheter, inte har högre levnadsstandard
              för vanligt folk än länder som är dåligt utrustade.
            </seg>
            <seg xml:id="i-88b11dbee1411abd-0">
              Nigeria, Zaire och Kongo har till exempel inte högre levnadsstandard
              för vanligt folk än vilka andra afrikanska länder som helst. Kampen
              mot korruptionen, kampen mot fiffel och båg och kampen för demokrati
              och ett öppet samhälle är för mig en naturlig och integrerad del
              i kampen för välstånd.
            </seg>
            <seg xml:id="i-9b06d2703765f1c2-0">
              Handelspolitiken kan bidra genom att kräva transparens, ökad
              genomskinlighet, i reglerna för offentlig upphandling, till exempel.
              Det är ett viktigt bidrag. Det har vi drivit, men Lotta Nilsson
              Hedström var glad över att det inte gick igenom i Cancún. Jag
              beklagar det. Jag förstår inte Lotta Nilsson Hedströms attityd,
              att här i kammaren rösta för Sveriges strategi för förhandlingarna
              och sedan jubla när den havererar.
            </seg>
          </u>
          <note type="speaker" xml:id="i-74377be53e02a46c-0">
            Anf. 54 LOTTA N HEDSTRÖM (mp) replik:
          </note>
          <u who="lotta_hedstrom_01417a" xml:id="i-6dd4be3f35287c03-2">
            <seg xml:id="i-d7dfb803ec448eed-0">
              Herr talman! Det som hände i Cancún var att man egentligen protesterade
              mot processen.
            </seg>
            <seg xml:id="i-5049208b6645ed90-0">
              Jag är lite styrkt av en skrift från UNDP som heter Making Global
              Trade Work for People . Där slår man helt enkelt fast att världshandeln
              är ett medel och inte ett mål för att skapa en mänsklig utveckling.
            </seg>
            <seg xml:id="i-d18dc16b0aa7ef0b-0">
              Då undrar jag, som jag frågade om i mitt anförande, hur man i
              världshandelsprocessen kan hävda allt-på-en-gång-strategin. Man
              hävdar alltså att TRIPS, GATS, TRIMS, Singaporefrågor, investeringsfrågor
              och alltihopa ska avhandlas i ett stycke i stället för att man
              ska gå fram i en process på det sätt som de fattiga länderna vill,
              nämligen steg för steg i en takt som de orkar med.
            </seg>
          </u>
          <note type="speaker" xml:id="i-833b201ce623b20b-0">
            Anf. 55 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-14">
            <seg xml:id="i-70bba015deb12dbd-0">
              Herr talman! Det är inte sant att vi kräver allt på en gång.
              I förhandlingarna i Cancún blev det tydligare än tidigare, där
              reglerna delades upp på ett sätt så att det som jag nämnde, kampen
              mot korruptionen vid offentliga upphandlingar i fråga om vägprojekt,
              oljekontrakt och sådant, skulle sättas främst. Men många fattiga
              länder sade blankt nej och jublade när det inte gick igenom.
            </seg>
            <seg xml:id="i-5a89ca9a998f5aaa-0">
              Jag vill se världshandelssystemet som ett medel, inte som ett
              mål. Här kan det spela en viktig roll för att understödja utvecklingen
              inte minst i fattiga länder.
            </seg>
            <seg xml:id="i-9d5114e1278f7228-0">
              Sedan vänder jag mig mot beskrivningen att alla fattiga länder
              är som en enda punkt, att alla är likadana. Låt mig ta Indien
              och Bangladesh som exempel. De har inte samma intressen. Bangladesh
              vill ha entré på Indiens marknad. Det får de inte.
            </seg>
            <seg xml:id="i-3c9002e5b3b93038-0">
              Det är inte så att alla u-länder gemensamt har bara en åsikt,
              nämligen att säga nej till i-länderna. De har olika krav. Många
              av dem sammanfaller med dem som Sverige driver, som vi har varit
              överens om och är överens om, hoppas jag, i denna kammare på ett
              sätt som är unikt i Europa och som gör att vi har en unik kraft
              när vi höjer vår röst till fördel för u-ländernas intressen till
              exempel emot jordbruksprotektionismen i USA, Europa och Japan.
            </seg>
          </u>
          <note type="speaker" xml:id="i-f80bd8fdbada6686-0">
            Anf. 56 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-0980109555c6206e-0">
            <seg xml:id="i-3a2810c1ae7ba434-0">
              Herr talman! Näringsministern påstår att vi ligger i täten i
              vårt land när det gäller att ge resurser till teknisk forskning
              och innovationer. Jag vill se den statistiken. I den statistik
              jag har läst är det uppdelat på områden. Där är det snarare så
              att vi ligger på botten på vissa områden. När det gäller innovationer
              vill jag påpeka att Vinnova har mindre än en tredjedel av de medel
              som dess finska motsvarighet Tekes har för ett cirka hälften så
              stort land. Det är viktigt att vi inte sprider chimärer utan går
              vidare.
            </seg>
            <seg xml:id="i-e03aa9ce7ce3ccdf-0">
              Jag vill också lyfta fram en sak för näringsministern och där
              vill jag gärna ha ett svar dessutom. Varför följer vi inte EU:s
              riktlinjer när det gäller de svenska statsstödsreglerna på det
              här området? Vinnova har inte rätt att ge medel till vissa områden
              som finns i EU:s riktlinjer från 1996. Det gäller förhöjt stöd
              för förstudier och patentkostnader. Jag återkommer med resten.
            </seg>
          </u>
          <note type="speaker" xml:id="i-4be6771a24ea6299-0">
            Anf. 57 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-15">
            <seg xml:id="i-ac4101897e49b86c-0">
              Herr talman! Det är inte jag som har räknat ut uppgiften om andelen
              FoU i BNP. Det görs av Eurostat och OECD och den typen av organisationer.
              De har räknat fram att år efter år lägger Sveriges folk, företag,
              skattebetalare och andra, en större andel av den samlade bruttonationalprodukten,
              de samlade resurserna, på forskning och utveckling än vad man
              gör i något annat land. En del misstänker att det under det senaste
              året kommer att se annorlunda ut, eftersom Ericsson och ABB har
              skurit ned kraftigt på forskningen. Det har vi ännu inte sett,
              men det ryktas att Finland är på väg förbi.
            </seg>
            <seg xml:id="i-920bb0a71a91d93a-0">
              Vinnova har mindre pengar än dess finska motsvarighet. Jag skulle
              gärna ge mer pengar till Vinnova. Vi ökar nu med 100 miljoner
              för satsning just på IT, där finnarna satsar så starkt. Jag beklagar
              att vi inte har Folkpartiet med oss. Jag hoppas att alla andra
              här kan stödja det förslaget när det behandlas i kammaren. Jag
              vill gå vidare på den vägen, och räknar med att Kristdemokraterna
              kommer att stödja mig i denna strävan.
            </seg>
          </u>
          <note type="speaker" xml:id="i-464f66ffde795e64-0">
            Anf. 58 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-0980109555c6206e-1">
            <seg xml:id="i-509aca7f6bcd427c-0">
              Herr talman! Jag hoppas också att vi går vidare. Den statistik
              jag har varit inne och tittat på är statens stöd av de olika forskningsdelarna.
              Jag har räknat bort det företagen själva stöder.
            </seg>
            <seg xml:id="i-855edcd64aebba23-0">
              När det gäller statsstödsreglerna angående bonus för samarbete
              över gränser, mellan företag och forskningsprogram, spridning
              och publicering av resultat samt stöd för patentkostnader är det
              viktigt att dessa områden får komma innanför Vinnovas ram. Det
              är viktigt att vi följer de riktlinjer som finns inom EU. Om vi
              inte gör det kommer den konkurrensnackdel som i dag finns för
              Sverige och företag i Sverige att finnas kvar. Jag skulle vilja
              slå ett slag för att ministern går in och kikar på de riktlinjer
              som finns och gäller sedan 1996 och ser till att Sverige också
              följer dem.
            </seg>
          </u>
          <note type="speaker" xml:id="i-d573a95579740014-0">
            Anf. 59 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-16">
            <seg xml:id="i-bdcc9231bc3df0a7-0">
              Herr talman! Jag missförstod nog frågan lite. Jag trodde att
              vi bröt mot riktlinjerna genom att göra saker som var förbjudna.
              Nu förstår jag att frågan gällde varför vi inte gör allt som är
              tillåtet. Svaret är att vi inte har mer pengar än att vi behöver
              prioritera. Vi klarar inte att göra allt. Vi väljer att göra så
              mycket som möjligt på de områden där vi tror att det gör bäst
              nytta.
            </seg>
            <seg xml:id="i-9592e58d12994f4b-0">
              Jag tycker att det här är ett så viktigt område att vi gärna
              kan samarbeta om vilka bedömningar som ska göras. Är det till
              exempel viktigare att stödja den här typen av patentansökningar
              i stället för att lägga pengarna på något annat forskningsrelaterat
              område? Jag tycker att det är rimligt att föra ett resonemang
              om detta. Det viktigaste är ju att vi får ut så mycket nytta som
              möjligt av de pengar vi lägger. Därutöver kan vi jobba för att
              få mer pengar. Men behovet av att prioritera kommer vi nog inte
              ifrån. Jag tror inte heller att vi kommer att vilja göra allt
              som är tillåtet, även om vi har råd. Det är ju inte så att allt
              som inte är förbjudet är påbjudet.
            </seg>
          </u>
          <note type="speaker" xml:id="i-fecfd2e5da5762ad-0">
            Anf. 60 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-9">
            <seg xml:id="i-eab82fe505bcb2c9-0">
              Herr talman! Vi har nu gått igenom ganska många viktiga områden
              vad gäller näringspolitiken. Jag tycker att det är intressant
              i många delar. Jag välkomnar också väldigt starkt förändringar
              i Industrifonden och att vi stärker möjligheterna till såddfinansiering.
              Vi vet alla att det är någonting som verkligen behövs för att
              öka möjligheterna till tillväxt.
            </seg>
            <seg xml:id="i-e8dbac65e2f77940-0">
              I min inledning tog jag upp musikindustrin, denna lilla industri
              i vårt land som faktiskt börjar betyda alltmera. Det är en växande
              industrigren. Jag vet att näringsministern och regeringen har
              varit aktiva på olika områden när det gäller att underlätta för
              den svenska musikbranschen att växa till sig. Men frågan är om
              man kan vara ännu tydligare och även på det här området använda
              någonting som man kan kalla för statlig näringspolitik för att
              underlätta svensk musikindustris möjlighet att konkurrera på världsmarknaden.
            </seg>
          </u>
          <note type="speaker" xml:id="i-e944007fafdfffe4-0">
            Anf. 61 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-17">
            <seg xml:id="i-30ae6f8842450d97-0">
              Herr talman! Jag tycker att det här är ett område som lämpar
              sig för den typen av statligt engagemang. Jag vet att staten,
              i enlighet med sin syn på hur sådant här kan göras effektivt,
              också är engagerad i att etablera kluster på ställen där det finns
              bra kompetens så att man kan bygga starka enheter. Detta gäller
              inte minst i Hultsfred, där man har byggt enheter för utbildning,
              företagsutveckling och annat med starkt statligt stöd baserat
              på den grundläggande förutsättningen av ett mycket starkt lokalt
              engagemang och lokal professionalism. Med tanke på det Lennart
              Beijer säger om den ekonomiska nyttan av den här branschen, som
              har vuxit så snabbt under så lång tid att den nu börjar få en
              storlek som har ekonomisk betydelse, är det väl värt att titta
              på hur man kan gå vidare. Kanske skulle vi gemensamt ta ett samtal
              med till exempel de engagerade proffsen i Hultsfred för att diskutera
              de här frågorna.
            </seg>
          </u>
          <note type="speaker" xml:id="i-00de55735c84f6b0-0">
            Anf. 62 LENNART BEIJER (v) replik:
          </note>
          <u who="lennart_beijer_74097d" xml:id="i-b678e4f5c3647e6d-10">
            <seg xml:id="i-4c5177ecd537aedf-0">
              Herr talman! Jag tackar näringsministern för detta. Jag tror
              säkert att det kan vara nyttigt. Det som händer just nu är att
              hela musikindustrin internationellt står inför en ganska stor
              omstrukturering. Stora bolag har problem med att få betalt för
              sina cd-skivor. Samtidigt växer det fram andra mindre företag
              som börjar ta över delar av den här marknaden. Sverige är framstående
              på olika sätt när det gäller musik- och upplevelseindustri. Men
              vi kanske måste ge lite stöd på vägen för att kunna ge möjlighet
              att konkurrera fullt ut på världsmarknaden.
            </seg>
          </u>
          <note type="speaker" xml:id="i-1a30b4ebc7a7c518-0">
            Anf. 63 Näringsminister LEIF PAGROTSKY (s) replik:
          </note>
          <u who="unknown" xml:id="i-a06bcb7da8c96898-18">
            <seg xml:id="i-35d565b5b5c7c84a-0">
              Herr talman! Jag har inga stora nya bidrag i manschetten. Det
              var inte det jag syftade på. Men visst kan vi diskutera om vi
              har nya idéer för hur vi ska kunna stärka branschens expansionsmöjligheter.
              Jag tror att en viktig uppgift som vi som sysslar med näringspolitik
              har är att inför övriga människor som inte själva är musiker eller
              aktiva i branschen peka på vilken nytta de gör för det svenska
              samhället. Vi kan peka på det som Veckans affärer gjorde förra
              veckan, att två av de tre lönsammaste företagen i Sverige är musikföretag
              och vilken sysselsättningseffekt det har när en bransch växer
              kraftigt år efter år.
            </seg>
            <seg xml:id="i-a60d3c81e480fa0b-0">
              Den branschen står liksom andra branscher inför stora förändringar
              när tekniken förändras. Det kommer att missgynna en del som får
              det väldigt svårt. Men vem vet, det kanske dyker upp en och annan
              som också gynnas av det och som vi kan identifiera tillsammans.
            </seg>
            <seg xml:id="i-4ea62c8cf5ff0daa-0">
              Låt oss träffas och prata om detta och se vad som kan komma ut
              av det. Det är viktigt att branschen känner att den har samhällets
              uppskattning i ryggen för sitt engagerade arbete.
            </seg>
          </u>
          <note type="speaker" xml:id="i-fece5de2c995b6e1-0">
            Anf. 64 YVONNE ANDERSSON (kd):
          </note>
          <u who="yvonne_andersson_be31d0" xml:id="i-0980109555c6206e-2">
            <seg xml:id="i-5e97ebf2a0f56f1c-0">
              Herr talman! Landstinget i Östergötland ska spara 300 miljoner
              samtidigt som människor köar för vård. Inom loppet av 20 år ska
              20 % mindre arbetskraft ta hand om 20 % fler vårdbehövande. Den
              demografiska utvecklingen bjuder att allt färre ska försörja alltfler.
            </seg>
            <seg xml:id="i-5b651b9c26bbaa48-0">
              Vi har två lösningar på framtidens problem. Den ena är att bättre
              ta vara på de resurser som finns, den andra att utveckla nya landvinningar
              som leder till kostnadsreduceringar.
            </seg>
            <seg xml:id="i-d161d6c368a008b8-0">
              Vi kan i Sverige inte leva på att vårda varandra eller laga mat
              till varandra. Vi behöver exportintäkter genom god företagsamhet
              inom olika områden. Det kan vara att sälja varor, tjänster, utbildning
              eller vård av olika slag. Nationen måste marknadsföra sig internationellt
              och förvalta de olika resurser som finns i landet. Här finns mycket
              kvar att göra.
            </seg>
            <seg xml:id="i-bea36f3a1b402338-0">
              Vi har en skattkista, och den tar vi inte tillräckligt vara på.
              Det är de kunskaper och goda idéer som nu tillåts andra länder
              snarare än att gynna den inhemska företagsamheten. Genom investeringar
              i landets universitet, högskolor och forskningsinstitut har skattebetalarna
              och andra finansiärer medverkat till kunskap med både bredd och
              djup. Vårt land har i alla jämförelser få eller inga broar som
              för över idéerna till att bli verklighet, broar med ena fästet
              i forskningen och andra fästet i industrin, företagsamheten och
              samhällsverksamheten.
            </seg>
            <seg xml:id="i-9824d2f611982f1b-0">
              Herr talman! I samband med omorganiseringen av statens forskningsfinansiärer
              skapades Vinnova. Myndighetens uppgift är att främja tillväxten
              genom bland annat finansiering av industriinriktad teknisk forskning.
              De goda idéer som utvecklats på våra lärosäten och inom andra
              områden ska bli verklighet i landet genom framgångsrik industri.
              Men bron mellan de goda idéerna hos forskarna och industrins produktion
              byggs inte av ingenting. Det krävs såväl rejält med kapital som
              samordningsansvar för satsningar.
            </seg>
            <seg xml:id="i-9d92a19bf23523e4-0">
              Jag vill återigen påpeka det jag lyfte fram i replikskiftet med
              näringsministern, nämligen att Vinnova har mindre än en tredjedel
              av de medel som dess finska motsvarighet Tekes har för ett cirka
              hälften så stort land. Finland har också gått upp i täten vad
              gäller tillväxtkapacitet och har med kraft insett betydelsen av
              att idéerna blir verklighet.
            </seg>
            <seg xml:id="i-2b5e6473bb7def64-0">
              I dag placerar sig Sverige inte särskilt väl när det gäller statens
              satsningar på teknisk industriellt inriktad forskning och utveckling.
              Den tekniska forskningen är större i Finland än i Sverige, och
              detta är oroande inte minst beträffande företagens framtida lokalisering.
              Det är därför synnerligen viktigt att vi utvecklar fler broar
              och att vi ger mer pengar till Vinnova. De kommer också att få
              mer nu, om vi beslutar så.
            </seg>
            <seg xml:id="i-cf40c7e34ca246c2-0">
              Dessutom måste man förbättra effektiviteten i innovationssystemet,
              bland annat genom ett nationellt inkubatorprogram, såddfinansiering
              riktad till stat och utveckling av högteknologiska och forskningsbaserade
              nya företag, detta för att öka avkastningen i tillväxt på de forskningsinvesteringar
              som görs, det vill säga låta de goda idéerna bli verklighet.
            </seg>
            <seg xml:id="i-3cd10dd3e638bab9-0">
              Herr talman! Som jag tidigare nämnde vill jag gärna att vi också
              uppmärksammar och följer de riktlinjer som EU har givit. Det handlar
              inte om att vi gärna vill ge mer och mer, utan det handlar om
              att vi ska följa riktlinjer så att Vinnova får de möjligheter
              att lämna stöd till forskning, utveckling och innovationer som
              gäller för motsvarande organ i andra EU-länder.
            </seg>
            <seg xml:id="i-f1964b4767dd3b4b-0">
              Vinnova får i dag inte ge stöd för förstudier. Man får inte ge
              förhöjt stöd för patentkostnader. Man får inte ge förhöjt stöd
              till stödområde. Här är det en mycket liten procentsats som finns
              i Sverige i dag. Det handlar också om att ge bonus för om ett
              program har samma mål som ett av Europas ramprogram och bonus
              för samarbete över gränser eller mellan företag och forskningsprogram.
            </seg>
            <seg xml:id="i-8fca10a6f64ef18c-0">
              Det är rimligt att den nu gällande förordningen om statligt stöd
              till teknisk forskning, industriellt utvecklingsarbete och innovationsverksamhet
              och uppfinnarverksamhet justeras så att stöd kan lämnas i enlighet
              med de nivåer som anges i EU:s riktlinjer. Detta, herr talman,
              ser jag som ett minimikrav i detta debattinlägg. I annat fall
              består de konkurrensnackdelar som Sverige och företag i Sverige
              har på detta område gentemot EU.
            </seg>
            <seg xml:id="i-b2a52a94f8ce9dcf-0">
              Herr talman! Med de problem som finns i samhället i dag ser jag
              det som nödvändigt att liknande broar som Vinnova utvecklas också
              inom andra områden. Vi har så mycket kunskap inom de samhällsvetenskapliga,
              beteendevetenskapliga och humanistiska områdena. Också där kan
              broar byggas. Näringslivet handlar ju inte enbart om tekniskt
              inriktade företag utan också om musikindustri, upplevelseindustri
              och annat.
            </seg>
            <seg xml:id="i-1bb5ffed8ece1de7-0">
              Min avsikt i detta debattinlägg är att peka på det absolut nödvändiga
              i att ta vara på de resurser, de idéer och den forskning som Sverige
              har investerat i för att få ökade intäkter så att välfärden kan
              bevaras och gärna utvecklas.
            </seg>
            <seg xml:id="i-b60bc49956a07ad1-0">
              Arbetsmarknad och jämställdhet
            </seg>
          </u>
          <note type="speaker" xml:id="i-dc60c8a019fa7159-0">
            Anf. 65 TINA ACKETOFT (fp):
          </note>
          <u who="tina_acketoft_60c419" xml:id="i-41a0813d890fb12d-0">
            <seg xml:id="i-382787e663a99859-0">
              Herr talman! Vissa partier har tydligen valt att utebli från
              denna debatt. Därför befann jag mig helt plötsligt som etta i
              ledet, och det trivs jag bra med.
            </seg>
            <seg xml:id="i-a05021f6c2a79874-0">
              Det finns ett ordspråk som lyder: Allting har en ände utom kvinnoarbete
              och helvetets pina. Ett annat säger: Den är man som sig själv
              styra kan. Det är gamla ordspråk som fortfarande på ett enkelt
              och mycket tydligt sätt visar på problemet med jämställdhet: Kvinnor
              spenderar fortfarande sin fritid, det vill säga timmarna efter
              lönearbetet, med att ta hand om hem och familj. Kvinnor är underlägsna
              eftersom vi fortfarande har mycket mindre möjlighet att styra
              över våra egna liv.
            </seg>
            <seg xml:id="i-1d5bd518acb05a37-0">
              I början av sommaren presenterade regeringen vad man kallade
              sin handlingsplan för jämställdhet, Jämt och ständigt. Jag visar
              nu upp den. Så ser den ut; ni har säkert sett den. Efter en närmast
              freudiansk felsägning av en av mina handläggare i jämställdhetsfrågor
              går den numera under namnet Nätt och jämnt i Folkpartiet, för
              det är ungefär just vad den beskriver.
            </seg>
            <seg xml:id="i-6351ade9b3a0fa15-0">
              Regeringen tillsätter en utredning som ska utvärdera jämställdhetspolitikens
              mål, bla bla bla, effektivitet, regeringen har tillsatt en utredning,
              regeringen avser att tillsätta en utredning och så vidare. Ni
              känner igen det. Det fortsätter så.
            </seg>
            <seg xml:id="i-23d8f34891997047-0">
              Jag undrar helt frankt: Vad har man gjort? Vad har man gjort
              under alla dessa år av regeringsmakt?
            </seg>
            <seg xml:id="i-261532127ec9f769-0">
              Jag säger som jag gör till mina barn: Det är inte vad man säger
              utan vad man gör som räknas.
            </seg>
            <seg xml:id="i-5fdbfc2a1613dbc8-0">
              Den enda stjärna i kanten man får handlar om att man äntligen
              har lyckats få godkänt för riksdagens jämställdhetsplan, och det
              efter kritik från både JämO och Riksdagens revisorer.
            </seg>
            <seg xml:id="i-f0110f5839a3459b-0">
              Om detta är vad den före detta jämställdhetsministern har åstadkommit
              utifrån sitt ämbete som vice statsminister ger det oss anledning
              att bli ännu mer oroliga när vi nu har en ny jämställdhetsminister
              som tillika sysslar med nu ska vi se om jag kommer ihåg det demokrati-,
              folkrörelse-, integrations-, storstads- och idrottsfrågor. Kvinnlig
              simultankapacitet i all ära, men detta är väl ändå lite mycket
              att lägga på en stackars kvinna.
            </seg>
            <seg xml:id="i-a037a4d17e0b7f60-0">
              Kvinnor tjänar sämre än män. Och det är inte bara så att kvinnor
              tjänar sämre vid direkt jämförbara tjänster; vi har inte ens samma
              möjlighet som män att komma upp i de höga lönerna eftersom rådande
              maktstrukturer och unket könsrollstänkande ofta håller oss tillbaka
              på våra platser där vi bör hållas, antingen genom offentliga monopol
              som ger kvinnor ett kollektivt beteende där goda, relevanta egenskaper
              inte premieras med högre lön eller genom att män, som ju chefer
              oftast är, befordrar likasinnade och då naturligtvis oftast män.
            </seg>
            <seg xml:id="i-a08212bf3551f524-0">
              Allt detta finns dokumenterat. Det är inga hjärnspöken. År efter
              år är det mindre förändringar men i princip samma siffror.
            </seg>
            <seg xml:id="i-bf68e63bf24ad26d-0">
              Makten över pengarna är en viktig del av vägen mot ett mer jämställt
              samhälle. I regeringens handlingsplan för jämställdhet, som jag
              visade upp här tidigare, berör man inte frågan över huvud taget,
              förmodligen för att tanken är dem så främmande.
            </seg>
            <seg xml:id="i-b1a5254786125445-0">
              I Kvinnomaktsutredningens slutbetänkande konstateras också att
              kvinnor och makt över kapital sällan eller aldrig kopplas samman.
              Men det finns en viktig koppling här. Eftersom kvinnor typiskt
              tjänar mindre än män har de inte haft samma möjlighet att förvärva
              egendom och kapital, vilket leder till mindre makt, vilket leder
              till ja, ni känner igen det: det eviga hjulet. Mamma är lik sin
              mamma.
            </seg>
            <seg xml:id="i-9b7b8eeecc856b70-0">
              Regeringen har inga konkreta förslag om hur löneskillnader mellan
              könen ska bekämpas. Det ska utredas.
            </seg>
            <seg xml:id="i-85e462371f6056d1-0">
              Vi vet att jämställdhetsfrågorna har stark politisk sprängkraft.
              De visar på tydliga ideologiska skillnader. Inom högern förnekas
              det ofta att det över huvud taget finns strukturer som låser fast
              oss i könsroller. Där är allt ansvar individens. På vänsterkanten
              är det å andra sidan precis tvärtom. Där finns det bara strukturer
              och ingen individ.
            </seg>
            <seg xml:id="i-b535b94596bc400f-0">
              För en liberal är det självklart att vi alla är individer. Vägen
              till jämställdhet går via möjligheter för varje enskild individ
              att bestämma över sitt liv och att man ser de rådande strukturerna
              och bekämpar dem. Det går inte med kvoteringar, regleringar och
              utbyggnader av den offentliga sektorn. Den offentliga sektorn
              och monopolet på traditionella kvinnoyrken höjs än mer till skyarna
              detta år av till exempel Vänsterpartiet. Varför? Varför vill man
              värna om ett falskt trygghetssystem för kvinnor, ett system som
              inte fungerar?
            </seg>
            <seg xml:id="i-d5989789a512fb8e-0">
              Monopolet på kvinnors arbetskraft är ett hot mot jämställdheten.
              Har man mer än en arbetsplats ökar möjligheten att påverka sin
              arbetstid, sina arbetsvillkor, med höjd lön och också höjd attraktionskraft
              som följd. Med möjligheter att starta eget inom dessa områden
              ökar kvinnors möjligheter till utveckling inte bara inom de traditionella
              kvinnoyrkena. Med chefskap kommer också en ökad attraktionskraft
              inom andra yrkeskårer.
            </seg>
            <seg xml:id="i-25231d5f4ce9c54e-0">
              Det är naturligtvis inte hela lösningen. Hade jag trott det hade
              jag inte varit socialliberal. Det kommer alltid att finnas grupper
              som inte vill eller inte kan konkurrera. Därför måste man också
              snabbt tillsätta en plan för att höja lönerna för underbetalda
              kvinnogrupper inom den offentliga sektorn. Där har Vänsterpartiet
              ett utmärkt förslag, vill jag lägga till inom parentes, som jag
              kommer att stödja senare.
            </seg>
            <seg xml:id="i-a33581d056ad68fa-0">
              Sedan har vi nästa fråga, och det är fortbildning. Vad händer
              med det individuella kompetenssparandet? Vi är många som är frustrerade
              över att det ska behöva ta så lång tid att verkställa detta.
            </seg>
            <seg xml:id="i-ed857c52ed95a22c-0">
              Herr talman! Oavsett om man ser det ur ett jämställdhetsperspektiv
              eller inte så får dagens arbetssituation mer betungande konsekvenser
              för kvinnor än för män. Det är helt enkelt ett helsike att hinna
              med alla måsten. Därför har Folkpartiet som ett ytterligare förslag
              lagt fram detta ständiga med en mer flexibel arbetstidslagstiftning.
              Det är en viktig punkt. Det ger oss mer makt att bestämma när
              vi vill, och när vi kan, jobba mer eller mindre.
            </seg>
            <seg xml:id="i-68af58b2c0e3119f-0">
              Sänkta skatter på hushållsnära tjänster kommer jag också att
              tjata om i evinnerlig tid. Det kommer vi säkert också att få debattera
              senare i dag. Det är också viktigt med en jämställdhetsbonus för
              att stimulera fler pappor att ta ut föräldraledigheten. Det skulle
              kanske ge fler pappor den knuff som de kan behöva för att komma
              underfund med sina rättigheter och skyldigheter. För det ska sägas
              igen att oavsett vilken politisk ståndpunkt vi har måste vi tillsammans
              hjälpas åt för att göra det tydligt både för män och kvinnor att
              vi inte har ett jämställt samhälle i Sverige och att det krävs
              ett kontinuerligt arbete av alla för att nå dit. Men det kommer
              att vara värt det. Nu är min talartid ute.
            </seg>
          </u>
          <note type="speaker" xml:id="i-e26e2cb4b9f10208-0">
            Anf. 66 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-0">
            <seg xml:id="i-8610fb031027000b-0">
              Herr talman! Tyvärr tycker jag att Tina Acketoft är ganska raljerande
              i sin beskrivning av hur läget är. Det gäller alltså inte beskrivningen
              av de orättvisor som faktiskt finns, men i fråga om det arbete
              som pågår tycker jag att det är raljerande, och det är lite tråkigt
              att höra.
            </seg>
            <seg xml:id="i-67649b086ddb3798-0">
              Jag har två konkreta frågeställningar till Acketoft. Den ena
              gäller att ni ju vill dra ned på offentlig sektor. Ni tycker inte
              att det är värdefullt med generell välfärd. Ni förordar en privatisering.
              Där är det ju så att en av grundbultarna i att vi ändå har en
              relativt sett bra jämställdhet i det här landet är just att vi
              i offentlig sektor omvandlar oavlönat arbete till avlönat arbete.
              Då vill jag fråga: Var har ni sett exempel på att man utan en
              generell välfärd, utan en offentlig sektor, kan ha denna relativa
              jämställdhet?
            </seg>
            <seg xml:id="i-3912528044aed4fa-0">
              Min andra fråga är: Faktum är ju att rensar man bort löneskillnader
              på grund av arbetstider och tittar på de osakliga löneskillnaderna,
              var är då löneskillnaderna och orättvisorna störst? Jo, i privat
              sektor. Hur går det ihop med ert resonemang?
            </seg>
          </u>
          <note type="speaker" xml:id="i-f7facf6f12389198-0">
            Anf. 67 TINA ACKETOFT (fp) replik:
          </note>
          <u who="tina_acketoft_60c419" xml:id="i-41a0813d890fb12d-1">
            <seg xml:id="i-de7deff8a7549fae-0">
              Herr talman! Jag vill å det starkaste hävda att vi visst är för
              en generell välfärd inom Folkpartiet. Jag tror inte att det är
              något parti som är emot den generella välfärden. Däremot har vi
              väldigt olika åsikter om huruvida man kan finansiera välfärden
              genom mer arbete inom den offentliga sektorn.
            </seg>
            <seg xml:id="i-5256e6231fbf16c8-0">
              Jag ser visst vikten av den offentliga sektorn när den kom. Den
              förvandlade kvinnors arbete, som tidigare inte varit ett lönarbete,
              till att bli ett lönarbete. Den gav kvinnor finansiella möjligheter
              att ta sig ut. Men jag kan inte för mitt liv förstå varför man
              för den skull måste behålla alla kvinnor inom den offentliga sektorn
              och bygga ut den kontinuerligt i stället för att tillåta kvinnor
              att ta sig ut från den offentliga sektorn.
            </seg>
          </u>
          <note type="speaker" xml:id="i-53a38ffecfce65b9-0">
            Anf. 68 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-1">
            <seg xml:id="i-0e1c764c741f6f47-0">
              Herr talman! Jag menar att Folkpartiet där låter andra ideologiska
              grunder överordnas kvinnointresset. Jag påstår att det är av andra
              ideologiska skäl som ni vill privatisera offentlig sektor. Och
              du svarade inte på min fråga: Hur förhåller sig er politik till
              det faktum att de största osakliga och orättvisa löneskillnaderna
              återfinns i privat sektor? Ni har ju inga argument för ert resonemang
              i alla fall inga argument som håller utifrån ett jämställdhetsperspektiv
              eller utifrån ett feministiskt perspektiv.
            </seg>
          </u>
          <note type="speaker" xml:id="i-4de81eeb240611f2-0">
            Anf. 69 TINA ACKETOFT (fp) replik:
          </note>
          <u who="tina_acketoft_60c419" xml:id="i-41a0813d890fb12d-2">
            <seg xml:id="i-fc1af4fda548ee0d-0">
              Herr talman! Jag förstår att Camilla Sköld Jansson vill komma
              fram till att vi låter vårt marknadsekonomiska tänkande gå ut
              över allt annat. När jag pratar om makt och pengar är det inte
              för att jag vill ha makt eller pengar. Det är naturligtvis i stället
              så att jag vill ha någonting som jag kan göra med makten och pengarna.
              Så när det gäller vad som går ut över vilka intressen tror jag
              att individens valfrihet och ändå värnandet av kollektivet är
              det starkaste.
            </seg>
            <seg xml:id="i-b6bbc912ac196b16-0">
              När du säger att lönesättningen har varit sämre inom privat sektor
              har vi återigen problemet att vi inte kan mäta. Vi kan över huvud
              taget inte mäta. Skillnaden är så stor. En kontorstjänst går inte
              att jämföra med en annan. Däremot går en sjukvårdstjänst mycket
              väl att jämföra med en annan, men vi måste naturligtvis se till
              att vi får ett mycket tydligare verktyg att arbeta med. Den här
              jämställdhetslagen fungerar inte. Vi är båda två överens om, tror
              jag, att den måste stärkas.
            </seg>
            <seg xml:id="i-c8d2bd1eda6c9aa1-0">
              När vi får en jämställdhetslag som fungerar och ett arbetsutvärderingssystem
              som fungerar har vi betydligt fler vapen att ta till.
            </seg>
          </u>
          <note type="speaker" xml:id="i-a00573cb22bdd0e8-0">
            Anf. 70 STEFAN ATTEFALL (kd):
          </note>
          <u who="stefan_attefall_da9453" xml:id="i-e014b1bce3875ddc-0">
            <seg xml:id="i-868d0b3857734df3-0">
              Herr talman! Jag kommer att ta upp mer övergripande arbetsmarknadsfrågor,
              och Annelie Enochson från Kristdemokraterna kommer att diskutera
              jämställdheten lite mer detaljerat senare.
            </seg>
            <seg xml:id="i-e328e1a401f7b3c8-0">
              Jag tänkte faktiskt ta upp en diskussion just om arbetskraftsutbudet,
              något som näringsminister Leif Pagrotsky bara för en kort stund
              sedan efterlyste. Han hade tydligen inte möjlighet att vara kvar
              längre. Det är tråkigt.
            </seg>
            <seg xml:id="i-ee134d628bf055fd-0">
              Problemen är enorma på den svenska arbetsmarknaden. Jag är betydligt
              mer bekymrad än vad jag upplever att socialdemokrater, vänsterpartister
              och miljöpartister är. Jag uppfattade också Leif Pagrotskys anförande
              tidigare som att han är ganska nöjd med utvecklingen på arbetsmarknaden
              och inom näringslivet. Men det finns en rad problem.
            </seg>
            <seg xml:id="i-35132e6e016ea945-0">
              Den öppna arbetslösheten växer. Den beräknas i år bli 4,7 %,
              en betydligt högre prognos än vad som gällde i våras. Den ser
              också ut att ligga långt över fyraprocentsmålet de kommande åren.
              253 000 människor är öppet arbetslösa, enligt AMS, under augusti
              månad.
            </seg>
            <seg xml:id="i-5a39d274ebcd29a6-0">
              Antalet arbetade timmar minskar. Hela 70 % av den sysselsättningsökning
              som vi har haft mellan 1997 och 2001 beror på den ökade sjukfrånvaron,
              inte på att fler jobb har skapats.
            </seg>
            <seg xml:id="i-40519d103900e4e7-0">
              Socialdemokraterna, Miljöpartiet och Vänsterpartiet når inte
              sitt mål om 80 % i reguljär sysselsättning år 2004. Enligt alla
              prognoser i budgetpropositionen nås inte heller målet 2005 eller
              2006. Det krävs ytterligare ca 150 000 jobb för att man ska kunna
              nå det här målet år 2004. Elva av EU-länderna har haft en snabbare
              sysselsättningsökning än Sverige sedan Socialdemokraterna tog
              över makten 1994. Vi ser att antalet arbetslösa ungdomar ökar.
              51 000 ungdomar i åldern 1624 år är öppet arbetslösa. Sjukkostnaderna
              fortsätter att öka. Över 54 000 personer är långtidsarbetslösa.
              Det är 18 000 fler än samma period förra året.
            </seg>
            <seg xml:id="i-21d2efac59e21608-0">
              På punkt efter punkt, på område efter område, kan vi se att läget
              är allvarligt på arbetsmarknaden och hur problemen hopar sig.
              Men regeringen socialdemokrater, vänsterpartister och miljöpartister
              är ganska nöjda och tycker inte att det krävs några större åtgärder.
              Några förslag från regeringen väntar vi oss inte heller. Det kommer
              i alla fall inga till arbetsmarknadsutskottet i riksdagen.
            </seg>
            <seg xml:id="i-982c45f650e0a45a-0">
              En del av problemet är att fel mål leder till fel fokus och fel
              politik. Vi har haft ett mål om 4 % öppen arbetslöshet. Det var
              ett sätt att visa handlingskraft. Då försökte man ordna åtgärder
              för att uppnå en siffra som gällde den öppna arbetslösheten. Vad
              som hände var att man stoppade undan en massa människor i åtgärder.
              Man flyttade över människor från arbetslöshetskontot till sjukskrivningskontot,
              och man tricksade på olika sätt. Ett exempel är aktivitetsgarantin,
              som infördes av den här riksdagen. Efter en månads försöksperiod
              genomförde man aktivitetsgarantin i full skala med 30 000 människor.
              Vi vet alla vilka kvalitetsproblem man har haft med den åtgärden.
              Det är ett exempel på hur man låter ivern att klara en viss procentsiffra
              leda till att man skjuter undan problemen.
            </seg>
            <seg xml:id="i-228496ee260a2082-0">
              Även sysselsättningsmålet 80 % reguljärt sysselsatta år 2004
              har stora brister. Det beror på att där göms också sjukskrivningsproblematiken.
              Man är sysselsatt enligt statistiken även om man är sjukfrånvarande.
              Det gör också att vi får fel fokus.
            </seg>
            <seg xml:id="i-955fcfc3df021047-0">
              Diskuterar man sjukskrivningsproblematiken säger regeringsföreträdare
              att det hela inte är så allvarligt som det ser ut, för i andra
              länder registrerar man de sjukskrivna inte som sjukskrivna utan
              som arbetslösa. Diskuterar man arbetsmarknadspolitik så hänvisar
              man bara till att arbetslöshetssiffrorna är lägre i Sverige än
              i andra länder. Men skillnaden är bara att vi flyttar om dem i
              olika kolumner för att klara vissa siffror och ge sken av att
              läget är bättre än det egentligen är.
            </seg>
            <seg xml:id="i-0666a382479ab9c3-0">
              Vi behöver, som vi skriver i vår arbetsmarknadsmotion, ett nytt
              mål för sysselsättningen. Vi behöver ett mål som fokuserar på
              det verkligt väsentliga, det vill säga antalet arbetade timmar.
              Tittar vi på antalet arbetade timmar ser vi att läget är mycket
              bekymmersamt i Sverige. Det är färre som verkligen arbetar i Sverige
              i dag än vad det var vid mitten av 1980-talet. Sedan dess har
              vi fått fler människor i arbetskraften, befolkningen har vuxit,
              men antalet arbetade timmar är fortfarande ungefär jämförbart
              med mitten av 1980-talet. Omvandlar man det till arbetad tid i
              genomsnitt per person i åldern 1664 år ser man att läget på vår
              arbetsmarknad är oerhört allvarligt.
            </seg>
            <seg xml:id="i-71e512fcf576f915-0">
              Vi måste sätta fokus på antalet arbetade timmar för att vi ska
              komma åt de verkliga problemen, som är en kombination av öppen
              arbetslöshet, människor i olika åtgärder, höga sjuktal och accelererande
              förtidspensioneringar. Men vad gör regeringen? Vad gör socialdemokrater,
              miljöpartister och vänsterpartister? Det händer inte mycket.
            </seg>
            <seg xml:id="i-07f8da69a853fd65-0">
              Lars Heikensten, riksbankschefen, skrev på DN Debatt i dag att
              den ekonomiska politiken i praktiken inte varit tillräckligt inriktad
              på att sätta människor i arbete. Han skriver vidare: Om åtgärder
              inte vidtas för att öka arbetskraftsutbudet är det troligt att
              den svenska ekonomins tillväxtpotential kommer att dämpas under
              en ganska lång tid. Här har vi problemet i svensk arbetsmarknadspolitik
              och i svensk ekonomisk politik. Det är också dessa problem som
              gör att vi drar ned på sjukvården, stänger psykiatrikliniker och
              gör det svårt för människor att få en plats inom äldreomsorg och
              barnomsorg. Vi har över huvud taget mycket stora problem i offentlig
              sektor.
            </seg>
            <seg xml:id="i-877d5d1639299ee5-0">
              Vi skapar ingen grund för välstånd. Det handlar om antalet arbetade
              timmar. I stället är regeringen och stödpartierna nöjda, tycker
              att det är ganska bra i Sverige, och man agerar inte utan är passiv.
              Och det gör mig djupt bekymrad över Sveriges framtid.
            </seg>
          </u>
          <note type="speaker" xml:id="i-18c9684c50ba965f-0">
            Anf. 71 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-7ab282406b34cb97-2">
            <seg xml:id="i-183b25452f14b5e3-0">
              Herr talman! Jag tänkte använda detta inlägg i den allmänpolitiska
              debatten dels till att göra en avstämning av läget i jämställdhetspolitiken
              och jämställdhetsfrågorna, dels till att göra ett avstamp till
              en fortsatt diskussion.
            </seg>
            <seg xml:id="i-e1471c0f3d105996-0">
              Förra allmänna motionstiden skrev vi i Vänsterpartiet en partimotion
              om att jämställdhetspolitiken har nått vägs ände och att vi nu
              måste gå vidare med en mer feministisk inriktning. Med det menar
              vi inte alls att allt arbete hittills har varit förgäves. Men
              tittar man till exempel på löneskillnader och fördelningen mellan
              betalt och obetalt arbete ser man att det i praktiken inte har
              hänt någonting på många viktiga områden.
            </seg>
            <seg xml:id="i-da8b9d9ea48a0fe3-0">
              Fortfarande sätts lön på grund av kön. Kvinnor har lägre lönenivå
              än män inom samtliga sektorer, och det är inte rättvist. Tar man
              hänsyn till faktorer som utbildningsnivå, arbetstid, sektorer
              och så vidare är kvinnors månadslön över hela arbetsmarknaden
              92 % av männens. Med andra ord kan en pojke som föds räkna med
              att han med automatik får ett lönepåslag med 89 % enbart på grund
              av att han är född till pojke, född till man. Det är ju inte rimligt.
            </seg>
            <seg xml:id="i-9abbfc3f5ef4a7df-0">
              Fortfarande är det en övervägande majoritet kvinnor bland de
              deltidsarbetande, nämligen 80 %. Varför då? Jo, för att kvinnorna
              fortfarande ska hinna med både förvärvsarbete och arbete med hem
              och familj. Det finns också män som arbetar deltid. De är inte
              så många, men de finns. Varför arbetar då männen deltid? Jo, för
              att de studerar eller har delpension.
            </seg>
            <seg xml:id="i-682bd35adb9fcb1a-0">
              Tittar man på arbetstidens förläggning så ser man att män arbetar
              i stor utsträckning på vardagar under dagtid, medan kvinnorna,
              och då främst LO-kvinnorna, har de obekväma och de oregelbundna
              arbetstiderna. Det kan inte bara vara en slump att de mest otrygga
              anställningsformerna, behovsanställning alltså där man sitter
              hemma vid telefonen och väntar på att arbetsgivaren kanske ska
              ringa oftast innehas av kvinnor. Det kan inte vara en slump att
              hälften av de kvinnliga utomnordiska invandrare som finns på arbetsmarknaden
              har tillfälliga anställningar.
            </seg>
            <seg xml:id="i-d79499f95e90c090-0">
              Allt detta visar att det hela handlar om maktförhållanden och
              maktordningar som får sitt genomslag när man talar om arbetsmarknadsfrågor.
              Det här vet vi. Vi vet att det är så, men ändå är det så svårt
              att få till stånd någon förändring.
            </seg>
            <seg xml:id="i-5caec77ab26148fa-0">
              Jag vill återknyta till det jag sade tidigare om att den jämställdhetspolitik
              vi har i dag har nått vägs ände. Den förmådde sätta dessa frågor
              på dagordningen, den förmådde öka medvetenheten om att det finns
              strukturell könsdiskriminering och den förmådde rätt långt hitta
              redskap för att vi i siffror och statistik ska kunna beskriva
              hur det faktiskt ser ut.
            </seg>
            <seg xml:id="i-f4f5157f0ca18fcb-0">
              Vi har kommit långt, menar jag, och vi har en mycket god grund
              för att gå vidare. Men om vi ska kunna komma fram måste vi hitta
              helt andra politiska verktyg som också ändrar på de grundläggande
              maktförhållandena.
            </seg>
            <seg xml:id="i-25c08dfbc555c98b-0">
              Det duger till exempel inte med förslag som att subventionera
              hushållsnära tjänster. Det är tvärtom en idé som konserverar skillnaderna
              och dessutom utgår från att inte alla kvinnor ska omfattas av
              någon frigörelse utan bara de som råkar leva under sådana villkor
              att de har råd att leja städhjälp. Man undviker att gå in i den
              konflikt som det faktiskt handlar om: fördelningen av betalt och
              obetalt arbete, en konflikt som finns mellan kvinnor och män.
              Ska man lösa detta genom att plocka in en tredje person som ska
              komma och utföra hushållsarbetet? Detta är ett exempel på politiska
              krav som man under täckmantel av jämställdhet, under täckmanteln
              att det ska gynna kvinnorna, egentligen driver frågor som har
              en annan ideologisk grund än att man vill komma till rätta med
              orättvisorna mellan kvinnor och män.
            </seg>
            <seg xml:id="i-c3c83c6080328ade-0">
              Detsamma menar jag gäller det som togs upp i replikskiftet tidigare,
              nämligen när man inte värnar generell välfärd eller offentlig
              sektor.
            </seg>
            <seg xml:id="i-71b2644a365edd02-0">
              Det här duger inte! Det tror jag att vi alla är överens om. En
              jämställdhetspolitik värd namnet är en politik som utmanar och
              syftar till att bryta dessa maktstrukturer. Och det är inte lätt,
              det håller jag med om. Men en grundförutsättning är att man inte
              underordnar politiken andra intressen och använder jämställdheten
              som något slags alibi eller som en etikett.
            </seg>
            <seg xml:id="i-b9e7efd0cdd9d2ee-0">
              Tyvärr blev den här debatten ganska tunn. Det har redan konstaterats
              här. Vissa politiska partier är inte här, och vi saknar ansvarig
              minister.
            </seg>
            <seg xml:id="i-a3081578774c8f94-0">
              Den 20 november ska vi diskutera den jämställdhetsskrivelse som
              nämndes tidigare. Till dess vill vi från Vänsterpartiet utmana
              de andra partierna och att vi i den debatten faktiskt försöker
              formulera framtidens jämställdhetspolitik och framtidens feminism
              och att vi då försöker hitta de politiska verktyg som gör att
              vi kommer någon vart. Det är nämligen dags att vi gör det, och
              vi har alla ett ansvar. Detta handlar nämligen om orättvisor som
              drabbar halva mänskligheten, och det är ett ansvar som vi bör
              ta. Därför vill jag se detta inlägg som ett avstamp för den debatt
              som vi ska ha den 20 november. Förhoppningsvis kommer en minister
              att delta vid det tillfället.
            </seg>
          </u>
          <note type="speaker" xml:id="i-3194f5abc91b6494-0">
            Anf. 72 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-e014b1bce3875ddc-1">
            <seg xml:id="i-00f14e94de27e7f9-0">
              Herr talman! Jag tycker att det är lite beklagligt att Camilla
              Sköld Jansson inte tar upp de djupa problem på arbetsmarknaden
              som jag pekade på eftersom de också, eller kanske framför allt,
              berör kvinnor.
            </seg>
            <seg xml:id="i-77da3fc9c65d9a9a-0">
              Vi ser hur förtidspensioneringarna rusar i höjden. Och bland
              vilka ökar de mest? Jo, det är bland kvinnor. När människor inte
              är i arbete, vad händer då? Jo, då skapar vi ingen tillväxt i
              ekonomin. Då skapar vi inga skatteintäkter. Då massavskedas kvinnor
              inom vården, inom psykiatrin och inom äldreomsorgen runtom i landet
              och inte minst under ledning av Vänsterpartiet i Helsingforss
              läns landsting. Det är detta som är det stora problemet.
            </seg>
            <seg xml:id="i-4906809f240eff3f-0">
              Camilla Sköld Jansson säger att hon vill bryta maktförhållandena.
              Ja, det gäller att bryta maktförhållanden så att människor kommer
              ut i arbete och skapar resurser för att det ska kunna bedrivas
              en bra vård och omsorg. Där rör sig många kvinnor, och de drabbas
              hårdast av en ekonomisk politik som innebär att man inte förstår
              sambanden i ekonomin. Av Camilla Sköld Janssons anförande förstår
              jag att hon inte heller förstår sambanden i ekonomin. Varför glömmer
              du bort de väsentliga samband som skapar förutsättningar för en
              god jämställdhet, för att få ut kvinnor i arbete och för att värna
              om de jobb som kvinnor redan har?
            </seg>
          </u>
          <note type="speaker" xml:id="i-edd5d72d36263804-0">
            Anf. 73 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-3">
            <seg xml:id="i-60e81e6eddd98ed4-0">
              Herr talman! Det är allmänt känt att vi från Vänsterpartiets
              sida håller satsningar inom offentlig sektor högt, vilket också
              i stor utsträckning handlar om kvinnors arbetsmarknad, och det
              kommer vi att fortsätta med. I den frågan har Stefan Attefall
              och Kristdemokraterna inte särskilt mycket att bidra med eftersom
              ni tvärtom vill göra stora neddragningar.
            </seg>
            <seg xml:id="i-262f0500114271df-0">
              Sedan skulle jag vilja vända på resonemanget. Stefan Attefall
              säger att en förutsättning för jämställdhet är att man har en
              ekonomisk politik som skapar tillväxt. Man skulle lika gärna kunna
              vända på begreppet och säga att en förutsättning för tillväxt
              är jämställdhet, att inte halva delen av mänskligheten begränsas
              när det gäller möjligheterna att delta i samhället utan att man
              kan arbeta de timmar man vill och så vidare. Jämställdhet är ingenting
              som så att säga ska komma på köpet, utan jämställdhet skapar i
              sig förutsättningar för till exempel tillväxt och inte omvänt,
              som jag uppfattade att Stefan Attefall menade.
            </seg>
          </u>
          <note type="speaker" xml:id="i-c31a5e82dd82db78-0">
            Anf. 74 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-e014b1bce3875ddc-2">
            <seg xml:id="i-defa7909a0e49bf0-0">
              Herr talman! Problemet är att Camilla Sköld Jansson inte uppfattar
              mig korrekt. Självklart delar jag uppfattningen att jämställdhet
              är en viktig ingrediens i att skapa ett bra samhälle och en god
              tillväxt. Men jag pekar på att en förutsättning för att vi ska
              kunna skapa arbete till kvinnor och att de inte ska tvingas ut
              i förtidspensioneringar är att vi också har en bra tillväxt i
              ekonomin och att vi fokuserar på rätt områden i den ekonomiska
              politiken och i arbetsmarknadspolitiken.
            </seg>
            <seg xml:id="i-b85728aca7df4816-0">
              Camilla Sköld Jansson säger att Vänsterpartiet vill satsa på
              offentlig sektor i motsats till Kristdemokraterna. Jag förstår
              inte varifrån hon tar detta. I vårt budgetförslag satsar vi 3,8
              miljarder mer på kommuner och landsting under de kommande tre
              åren. I Vänsterpartiet är man jätteglad över att man har lyckats
              öka anslagen till kommunsektorn med 300 miljoner kronor. Men sanningen
              är att varken 300 miljoner kronor eller 3,8 miljarder som vi vill
              satsa är lösningen på problemet.
            </seg>
            <seg xml:id="i-44a3196bb01110f6-0">
              Om vi hade haft samma tillväxt som Finland sedan Socialdemokraterna
              tog över makten hade vi haft ett BNP som var 200 miljarder kronor
              högre. Det hade gett kommunsektorn ungefär 40 miljarder varje
              år i ekonomiska resurser. Då inser alla att de 300 miljoner kronor
              som Vänsterpartiet talar om inte är några pengar i sammanhanget.
              Men med 40 miljarder skulle vi skapa arbetstillfällen, och då
              skulle vi också ha bättre förutsättningar för jämställdhet. Varför
              bryr sig inte Camilla Sköld Jansson om detta?
            </seg>
          </u>
          <note type="speaker" xml:id="i-50ad615ea91cf06e-0">
            Anf. 75 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-4">
            <seg xml:id="i-db3e09c366462c6a-0">
              Herr talman! Kristdemokraterna skriver motioner. Vi har i praktiken
              fått loss mera resurser. Vi har genom vårt agerande kunnat förstärka
              offentlig sektor. Vi är inte nöjda, men vi gör det i praktiken.
              Kristdemokraterna hänvisar till sina motioner. Att förändra i
              verkligheten är mycket mer värt.
            </seg>
          </u>
          <note type="speaker" xml:id="i-d6a5ed9997cdfdff-0">
            Anf. 76 TINA ACKETOFT (fp) replik:
          </note>
          <u who="tina_acketoft_60c419" xml:id="i-41a0813d890fb12d-3">
            <seg xml:id="i-1072ee69113cd4ba-0">
              Herr talman! Camilla Sköld Jansson tyckte att mitt inlägg var
              lite raljerande när jag beskrev jämställdhetspolitiken i dag.
              Samtidigt säger hon i nästa andetag att det i praktiken inte har
              hänt någonting. Men för att ändå kunna hitta en grund att stå
              på lägger hon efter ett tag till att vi ändå har kommit långt.
              Jag tycker inte att det finns någon riktig balans i detta.
            </seg>
            <seg xml:id="i-1609376f612e4a08-0">
              Jag ska anknyta till det som Stefan Attefall frågade om. Ni i
              Vänsterpartiet säger i era motioner att så länge de totala resurserna
              inte ökar är det offentliganställda kvinnor som får betala. Jag
              vill gärna höra hur ni anser att de offentliganställda kvinnorna
              ska få mer av kakan eftersom det tydligen är inom den offentliga
              sektorn som ni vill hålla kvinnorna. Hur vill ni se till att skapa
              tillväxt så att de offentliganställda får mer kapital?
            </seg>
          </u>
          <note type="speaker" xml:id="i-85359c5d0b33fd31-0">
            Anf. 77 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-5">
            <seg xml:id="i-362b5e5b9a75e5e3-0">
              Herr talman! Ja, jag tyckte att Tina Acketoft raljerade när hon
              med ett penseldrag bara svepte bort den hittillsvarande jämställdhetspolitiken.
              Dessutom förminskar hon det liberala Folkpartiets insats. När
              man värderar jämställdhetspolitiken ska man göra det mycket mer
              seriöst än att göra den till en kortsiktig partipolitisk fråga.
              Vi är inne i en process. Då menar jag att det är viktigt att faktiskt
              se vad det är som görs, vad det är som inte görs och hur vi går
              vidare.
            </seg>
            <seg xml:id="i-7974ff790fed1eff-0">
              Hur skapar vi tillväxt? Vi menar att tillväxt skapas både av
              företagsamhet men också av offentlig sektor. Där tycker jag att
              det brister hos borgerligheten och att man inte ser att kvinnorna
              som tar hand om barnen på dagis och att kvinnorna som utbildar
              och så att säga förbereder arbetskraften också är tillväxtbefrämjande.
              Jag hör aldrig att man från borgerligt håll säger det från talarstolen,
              utan man har någon grundläggande tanke om att offentlig sektor
              där kvinnorna finns är tärande och att den sektor där männen finns
              är närande. Jag menar att dessa bitar hör ihop. Och i det är jämställdheten
              en mycket viktig tillväxtfaktor.
            </seg>
          </u>
          <note type="speaker" xml:id="i-c9a56481a47dd1d3-0">
            Anf. 78 TINA ACKETOFT (fp) replik:
          </note>
          <u who="tina_acketoft_60c419" xml:id="i-41a0813d890fb12d-4">
            <seg xml:id="i-2c2f8a8ce20a1753-0">
              Herr talman! Om Camilla Sköld Jansson inte tror att jag kan den
              liberala jämställdhetspolitiken kan vi kanske diskutera det senare.
              Huruvida den offentliga sektorn är tillväxtskapande tror jag också
              att vi är ganska överens om. Hur skulle vi annars, du och jag,
              kunna står här i dag om vi inte hade haft den offentliga sektorn
              som tog hand om våra barn? I alla fall är det så i mitt fall,
              och det är jag evinnerligt tacksam för. Men jag kan fortfarande
              inte se att den offentliga sektorn kan skapa tillväxt för sig
              själv och att man genom att bygga ut den offentliga sektorn ska
              kunna lösa jämställdhetsproblemet, som vi är överens om att vi
              har i dag, men där Camilla Sköld Jansson tycker att vi har kommit
              långt. Jag får det inte att gå ihop. Men jag tror att detta är
              en diskussion som vi kanske ska föra den 20 november då Camilla
              Sköld Jansson vill ha en förutsättningslös diskussion om jämställdhet
              där vi inte ska ha några andra ideologiska grunder än jämställdheten
              som mål. Det tycker jag ska bli en mycket intressant diskussion.
            </seg>
          </u>
          <note type="speaker" xml:id="i-c0b585d9de174881-0">
            Anf. 79 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-6">
            <seg xml:id="i-b0a5a77eaa0dc85a-0">
              Herr talman! Om vi börjar diskutera tillväxt är vi inne på ett
              enormt brett fält som handlar om allt möjligt, bland annat satsningar
              i offentlig sektor, arbetsmiljöfrågor, företagarfrågor, näringslivspolitiska
              frågor och så vidare som jag inte riktigt ser ryms inom den här
              ramen. Nu diskuterar vi jämställdhetspolitik, och där vill jag
              hävda att så länge man diskriminerar halva mänskligheten är det
              ett tillväxthinder. Och att skapa tillväxt är också att ta bort
              diskriminerande hinder vare sig det handlar om kön, klass eller
              region.
            </seg>
            <seg xml:id="i-b3b5adb5017fa133-0">
              Anf. 80 GUNNAR ANDRÉN (fp) replik:
            </seg>
            <seg xml:id="i-bce327e92d1ca790-0">
              Herr talman! Kvinnors ekonomiska oberoende är en av vår tids
              främsta valfrihetsreformer och trygghetsreformer. Mot den bakgrunden
              vill jag ställa en fråga på redskaps- och verktygsområdet. Varför
              ska kvinnor förnekas den valfrihet på arbetsmarknadsområdet som
              män som är målare, byggnadsarbetare, elektriker och så vidare
              har? De kan skaffa sig goda löner i den privata sektorn. Enligt
              Vänsterpartiet ska denna valfrihet inte på samma sätt omfattas
              av sjuksköterskor, barnskötare och så vidare, utan de hamnar i
              det som jag tyvärr tvingas kalla en kvinnlig låglönefälla. Det
              har inte bara med privatisering eller hur man finansierar offentlig
              välfärd att göra. På den punkten är vi nämligen eniga. Jag skulle
              vilja tillföra följande verktyg: Bättre valfrihet för kvinnor
              med fler arbetsgivare att välja mellan.
            </seg>
          </u>
          <note type="speaker" xml:id="i-b1dac2fc2219efc2-0">
            Anf. 81 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" next="cont" xml:id="i-b15d287ef9faa10e-0">
            <seg xml:id="i-22dfd15826fa19db-0">
              Herr talman! Vi har ju olika politiska verktyg som på olika sätt
              stärker vissa grupper i samhället. Så länge vi kvinnor är underordnade
              män är kvinnor mer beroende av att det förs en politik som på
              ett bättre sätt tillvaratar våra intressen. Hade man inte det
              skulle könsmaktsordningen slå igenom med full kraft. Men nu har
              vi politiska verktyg för att åtminstone göra skillnaderna lite
              mindre. Där menar vi att offentlig sektor och offentlig verksamhet
              uppbyggda solidariskt och skattefinansierat är ett verktyg.
            </seg>
            <seg xml:id="i-92876a12ff1de8d1-0">
              Utifrån både jämlikhet och jämställdhet menar vi att offentlig
              sektor vård, skola och omsorg i offentlig regi är ett politiskt
              verktyg.
            </seg>
          </u>
          <note xml:id="i-4081402bdb81bcc8-0">
            Anf. 82 GUNNAR ANDRÉN (fp) replik:
          </note>
          <u who="camilla_skold_jansson_5e5fef" prev="cont" xml:id="i-ef1c3bfc2e114b75-0">
            <seg xml:id="i-f0dfc9e8b4b9cc27-0">
              Herr talman! Jag bestrider inte det på något sätt men det var
              inte den frågan jag ställde, utan jag ställde en helt annan fråga.
              Jag frågade nämligen hur vi ska ge kvinnor bättre verktyg för
              att komma ur den låglönefälla som nuvarande strukturer ger. Strukturerna
              består ju i grunden, som Tina Acketoft mycket riktigt påpekade,
              enbart av individer.
            </seg>
            <seg xml:id="i-2c5fa226f189cdd9-0">
              Sedan skulle jag vilja säga en enda sak till, nämligen att jag
              tycker att det är bekymmersamt att man har en så njugg inställning
              till subventionerade hushållstjänster. Att jag tycker så beror
              inte på att jag anser att subventionerade hushållstjänster är
              bra. Men sådant är bättre än det nuvarande förhållandet att kvinnor
              är helt utlämnade åt att bara göra tjänster åt rika människor.
              Detta tycker jag är en skamlig jämställdhetspolitik.
            </seg>
          </u>
          <note type="speaker" xml:id="i-ae328ad9a38a75c3-0">
            Anf. 83 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-7">
            <seg xml:id="i-78fd9c839295e180-0">
              Herr talman! Jag tror att man särskilt om det är fråga om en
              man skulle göra en mycket större insats för att få en annan fördelning
              mellan oavlönat och avlönat arbete genom att säga: Jag tar på
              mig hälften av hushållsarbetet detta i stället för att ha en skattesubventionerad
              hushållstjänst och plocka in en tredje person. Jag tycker att
              det är att gå runt problemet.
            </seg>
            <seg xml:id="i-6a4306be00d9bfae-0">
              Vilka verktyg finns det då? undrade Gunnar Andrén, om jag nu
              har uppfattat frågan rätt. Ja, det finns några politiska verktyg
              och några politiska diskussioner som ligger kvar sedan länge.
              Ett sådant exempel är sextimmarsdagen. Att förkorta arbetstiden,
              att män går ned i arbetstid och att den tid under vilken kvinnor
              utför ett arbete faktiskt räknas som heltid vore att förändra
              förutsättningarna för oavlönat respektive avlönat arbete.
            </seg>
            <seg xml:id="i-0fdb8016edb46613-0">
              Vi kan också gå vidare och utveckla jämställdhetslagen så att
              den omfattar även strukturella lönediskrimineringar. Det finns
              flera konkreta förslag, och de förslagen menar jag att vi har.
              Men, som sagt, vi har inte svar på alla frågor. Dock har vi några
              svar. Vi hoppas på att i debatten den 20 november få höra konkreta
              och tydliga förslag även från andra partier.
            </seg>
          </u>
          <note type="speaker" xml:id="i-bd9cef9d5afed997-0">
            Anf. 84 MARGARETA ANDERSSON (c):
          </note>
          <u who="margareta_andersson_0b692f" xml:id="i-8568eaa89d190d89-0">
            <seg xml:id="i-7205675c9fb410a3-0">
              Herr talman! Det här avsnittet i debatten behandlar jämställdhet
              och arbetslivsfrågor. I mångt och mycket hänger de ihop. Därför
              är det bra att de debatteras samtidigt. Hela livet måste hänga
              ihop. Ingen del får ta över på en annans bekostnad.
            </seg>
            <seg xml:id="i-6e1ec1bd05c3c690-0">
              Jämställdheten börjar hemma. Om kvinnor och män har en jämställd
              relation på hemmaplan och lyckas få jämställdheten att överleva
              den påfrestning som barnens ankomst innebär är mycket vunnet.
              Båda föräldrarna kan leva ett bra liv med både ett aktivt föräldraskap
              och en yrkesmässig karriär. Studier har visat att om pappan är
              hemma med första barnet föds det fler barn, och relationen håller
              bättre än där pappan inte på samma sätt är delaktig i barnens
              omvårdnad.
            </seg>
            <seg xml:id="i-86ae638c53214eaf-0">
              Därför anser vi i Centerpartiet att det är viktigt att både uppmuntra
              till att pappagrupper bildas vid mödravårdscentralerna, som i
              framtiden kanske ska kallas föräldravårdscentraler, och se till
              att höja taket i föräldraförsäkringen till elva basbelopp.
            </seg>
            <seg xml:id="i-ca59bee9738e2594-0">
              Kvinnorna kan på det här sättet komma in i en positiv spiral
              i arbetslivet där de inte ensamma blir de som kommer att ta hela
              ansvaret för hem och barn. Männen får också lättare att hävda
              att de är viktiga som föräldrar. De får en socialt positiv spiral,
              och arbetslivet kan bli mer barnvänligt.
            </seg>
            <seg xml:id="i-407d376229aef6e4-0">
              Herr talman! Arbetsmiljön är också en del av livet som vi måste
              vara uppmärksamma på. Många kvinnor upplever en stark press i
              fråga om att få livspusslet med arbete och ansvar för barn och
              hem att gå ihop. Har man sedan ett arbete där man inte kan påverka
              sin situation blir trycket ofta för stort, och man kan drabbas
              av både depressioner och utbrändhet.
            </seg>
            <seg xml:id="i-4b68f36ff2feef11-0">
              För att förbättra arbetsmiljön är det därför nödvändigt att också
              ta hänsyn till hur hela livssituationen ser ut för varje individ.
              Flexibilitet i arbetstider och hänsyn till hur man har det på
              hemmaplan kan vara lika viktigt som rätt hjälpmedel eller att
              man har en ergonomiskt riktigt utformad arbetsmiljö. På många
              håll har man gett de i arbetslaget möjlighet att inom givna ramar
              själva få lägga schema. Det har lett till en större arbetsglädje
              och en mindre sjukfrånvaro.
            </seg>
            <seg xml:id="i-7fba02eae20ec209-0">
              Det är inte nödvändigt att alla hanterar de här frågorna på exakt
              samma sätt. Ett anpassat arbetssätt med utgångspunkt i de människor
              som finns på den enskilda arbetsplatsen kan vara mer effektivt
              för att uppnå en positiv arbetsmiljö.
            </seg>
            <seg xml:id="i-c1c0fd020b547239-0">
              För den som varit borta länge från arbetet behöver man sätta
              in särskilda resurser för att lotsa personen tillbaka till arbetet.
              Oavsett om man har varit arbetslös eller sjukskriven och oavsett
              om man går tillbaka till det gamla jobbet eller prövar på ett
              nytt kan en lots som ett personligt stöd i början vara bra. Den
              personen kan se både vad som behöver förändras hos den som ska
              gå tillbaka till jobbet och om förändringar i arbetsmiljön kan
              vidtas för att underlätta återgången till jobbet.
            </seg>
            <seg xml:id="i-350cecc4d0f83fe2-0">
              Förbättringar i arbetsmiljön är inte bara att sänka bullernivåer,
              även om det kan vara väldigt viktigt för att undvika hörselskador
              eller för att göra arbetsmiljön uthärdlig för dem som redan har
              drabbats av en hörselskada.
            </seg>
            <seg xml:id="i-457a236f7732e271-0">
              Herr talman! Det krävs nya tag för att tänka nytt och inse att
              vi människor har behov av rytm och tempo som passar för oss. Vi
              kan arbeta hårt men inte hur länge som helst, och vi behöver kunna
              överblicka situationen. Vi behöver vårda den inre planeraren som
              professor Bodil Jönsson i Lund kallar det. Hon har tillsammans
              med några forskarkolleger på området startat ett projekt som kallas
              Pacemaking.
            </seg>
            <seg xml:id="i-ea704ae204397188-0">
              En pacemaker kan man ju få inopererad i hjärtat om hjärtat inte
              har rätt rytm. På samma sätt behöver vi uppleva rytm och stabilitet
              i livet för att kunna klara de påfrestningar som vi utsätts för.
              Om vi vet att det kommer viloperioder om ett tag och när klarar
              vi av arbetstoppar och extrema belastningar.
            </seg>
            <seg xml:id="i-5bf9d7a21ec36d03-0">
              Egen rytm och vilka förutsättningar jag som individ har är av
              vikt för att hitta ett bra sätt att arbeta. Större rörlighet på
              arbetsmarknaden och mer utbildning kan vara vägar för olika individer
              att hitta sitt sätt att arbeta på ett sätt som leder till en god
              arbetsmiljö för den enskilde.
            </seg>
            <seg xml:id="i-309722ead9fe5ad9-0">
              Att ge plats för det oväntade som alltid inträffar i livspusslet
              är också ett sätt att ge människor förmåga att klara av livet.
              Små pauser och luckor som inte genast måste fyllas under dagen
              kan vara det som gör att man kan klarar av även oväntade påfrestningar.
            </seg>
            <seg xml:id="i-c7afb8817387dda6-0">
              Att, som i dag, anse att kafferaster och andra pauser är av ondo
              och knycker arbetstid från arbetsgivaren är förmodligen helt fel
              synsätt. Den information som förmedlas i fikarummet är det kitt
              som gör att arbetsplatsen fungerar. Människor som trivs och känner
              sig trygga utför ett bra jobb, blir mindre sjuka och orkar också
              prestera mer i vissa lägen där så är nödvändigt.
            </seg>
            <seg xml:id="i-0bcc703e3851ab48-0">
              Herr talman! Centerpartiet anser att mer forskning och utveckling
              behövs på arbetsmiljöområdet och att man också behöver ta reda
              på vad som gör vissa av oss långtidsfriska. Goda exempel bör spridas
              så att alla människor får uppleva glädjen i att ha ett bra arbete
              att gå till oavsett om vi driver företag själva eller tillsammans
              eller om vi är anställda privat, kooperativt eller offentligt.
              Detta behövs för att Sverige ska nå en positiv utveckling på alla
              plan.
            </seg>
          </u>
          <note type="speaker" xml:id="i-7ac8645a2b8a88bf-0">
            Anf. 85 ULF HOLM (mp):
          </note>
          <u who="ulf_holm_a45651" xml:id="i-4087bd239caa2e02-0">
            <seg xml:id="i-2757b33447f7d3b4-0">
              Herr talman! De senaste veckornas debatter har mycket handlat
              om tillväxt, och det är väl ganska bra. Det som dock har förvånat
              mig är att attacken mot att öka den svenska tillväxten har gällt
              införandet av ett friår. Det var ju ett av de ledande diskussionsämnena
              under budgetdebatten, där jag själv tyvärr inte kunde delta.
            </seg>
            <seg xml:id="i-eb57cf661834c140-0">
              Detta förvånar mig väldigt mycket, för i samma andetag hävdar
              i stort sett samma politiker att det största problemet nu är det
              ökade antalet sjukdagar. Tänk att man inte kan se sambandet där
              att friåret faktiskt är en möjlighet att få en andningspaus som
              på sikt kan leda till att fler orkar jobba längre och med större
              glädje i arbetet och att tillväxten därmed höjs.
            </seg>
            <seg xml:id="i-d00f983ac3b203f6-0">
              Friåret är en förutsättning för högre tillväxt, inte tvärtom.
              De som propagerar för längre arbetstider för att få fart på tillväxten
              riskerar att göra såväl sig själva som svenska ekonomin en riktig
              björntjänst. Långa arbetsdagar leder tyvärr oftast till att fler
              och fler går in i väggen och att pensionen ses som den stora befrielsen.
            </seg>
            <seg xml:id="i-027830bab5dfd233-0">
              Det man vinner på långa arbetsdagar riskerar man därmed att förlora
              på ökad frånvaro därför att fler går in i väggen.
            </seg>
            <seg xml:id="i-160b01bb5dd5706c-0">
              I själva verket lönearbetar vi både längre och kortare än tidigare.
              När man jämför arbetstiderna över tid mellan länder räknar man
              oftast hur många timmar vi arbetar i veckan i förvärvsarbete.
              Men det är så mycket mer. Det handlar om att få ihop livspusslet,
              att få ihop både arbetstid och tiden utanför med barn, familj,
              omsorg och så vidare. Det är detta livspussel som är så viktigt
              att få ihop. Den ökade pressen och stressen såväl på jobbet som
              hemma gör att fler och fler inte orkar hänga med i det höga tempot.
              Därför har också antalet sjukpenningdagar i stort sett fördubblats
              mellan 1998 och 2002. Det vi måste göra är att skapa förutsättningar
              i samhället för att man ska få livspusslet att gå ihop. Det är
              inte så att ohälsan enbart beror på arbetslivet. Ohälsan är så
              mycket större och beror på hela livspusslet. Genom att införa
              till exempel ett friår, som nu har praktiserats i tolv kommuner,
              skapar man förutsättningar för människor att ta en andningspaus
              och kunna varva ned och ladda sina batterier.
            </seg>
            <seg xml:id="i-f4f0c3b33f3a2b74-0">
              TT kom för två dagar sedan med meddelandet: Stort intresse för
              friår men pengarna räcker inte till.
            </seg>
            <seg xml:id="i-366d8dbe1887abf2-0">
              Försöket med friår i tolv kommuner har blivit mycket populärt.
            </seg>
            <seg xml:id="i-d4c3df66fdef6165-0">
              I Göteborg har drygt 1 000 personer sökt till cirka 700 platser,
              i Strömsund 30 till 11 platser .
            </seg>
            <seg xml:id="i-4501f47e1c131520-0">
              Situationen ser likadan ut i alla tolv försökskommuner. De arbetsförmedlare
              som man har talat med har i huvudsak tyckt att det har fungerat
              mycket bra.
            </seg>
            <seg xml:id="i-2a1826898d7425d3-0">
              De som söker friår är ofta offentliganställda, som också har
              den högsta nivån när det gäller sjukskrivningar. Att man inte
              kan se sambandet och att det faktiskt är nödvändigt att slå ned
              på tempot tycker jag är väldigt märkligt.
            </seg>
            <seg xml:id="i-ff2980d384388122-0">
              Sedan handlar det också om att få det långsiktigt. Botemedlet
              är inte att vi ska få folk att jobba mer utan att få dem att jobba
              längre. Med införande av friår och med förhoppningsvis förkortad
              arbetstid under längre tid kommer vi också att orka jobba längre.
              Det är en väldigt bra förutsättning för en högre tillväxt på lång
              sikt. Det tycker jag är väldigt viktigt att få fram i diskussionerna.
            </seg>
            <seg xml:id="i-ac6067b93c750fa5-0">
              Den här debatten handlar också om jämställdhet. Jag ska beröra
              det bara kort, för vi kommer att ha en riksdagsdebatt den 20 november
              om detta. Jag tycker att en viktig punkt som man faktiskt har
              missat i debatten är vad man ska göra för männen för att förbättra
              jämställdheten. Jag tror att det är oerhört viktigt att till exempel
              uppmuntra chefer att stötta pappor att vara pappalediga. Detta
              kommer i förlängningen att innebära en bättre balans mellan kvinnor
              och män på arbetsmarknaden i och med att män också blir föräldrar,
              det vill säga att vi män tar ett ansvar när vi blir pappor och
              är hemma med barnen. Studier finns som visar att mäns liv tyvärr
              inte förändras nämnvärt när de blir pappor. De fortsätter med
              sina arbeten, fortsätter med sina fritidsintressen och så vidare,
              till skillnad från kvinnor vars liv förändras mer radikalt i och
              med att de blir mammor.
            </seg>
            <seg xml:id="i-dc032ee69de1360f-0">
              Jag tror också att det är bra att företagen utarbetar jämställdhetsplaner
              och hittar de problem som finns på arbetsplatserna hur det är
              att vara förälder, hur det är att vara hemma och ta hand om sjukt
              barn eller vara föräldraledig, när man lägger mötena och vilka
              prestationer på arbetet som premieras. Det är väldigt viktigt
              att företagen får en syn på de fördomar och snedvridningar som
              faktiskt finns på de egna arbetsplatserna. Därför är det väldigt
              viktigt att företaget tar fram jämställdhetsplaner. När jag pratar
              om företag menar jag såväl privata som offentliga. Det är väldigt
              viktigt att tillägga i den här diskussionen.
            </seg>
          </u>
          <note type="speaker" xml:id="i-4dda61864e305601-0">
            Anf. 86 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-e014b1bce3875ddc-3">
            <seg xml:id="i-1915d695d4145ac1-0">
              Herr talman! Jag tycker att det är bra att Ulf Holm tar upp ohälsan
              och sjukskrivningar som ett problem. Problemet är bara att Ulf
              Holm är medansvarig för den politik som förs. Den diskussionen
              och det ansvaret borde Ulf Holm ta, för det händer ingenting på
              det här området för att bryta utvecklingen och få till stånd en
              bättre situation på arbetsmarknaden och i samhället i stort.
            </seg>
            <seg xml:id="i-5ca344cd44db2b89-0">
              Sedan tog Ulf Holm upp friåret. Vi kristdemokrater tillhör de
              partier som är positiva till den försöksverksamhet som har varit.
              Vi är inte heller negativa till att man går vidare med försöksverksamhet.
              Det beror mycket på hur regelverket utformas kostnadsramar, hur
              många som kan omfattas, på vilket sätt etcetera. I budgetpropositionen
              omnämns på några få rader att det här försöket ska utvidgas. Vad
              jag vet kommer inte riksdagen att få pröva regelverket.
            </seg>
            <seg xml:id="i-df3a60d7274b04b0-0">
              Jag vill fråga Ulf Holm som sitter och gör upp med regeringen
              i de här frågorna: Kommer du att se till att riksdagen får pröva
              regelverket och formen? Det borde tjäna dina intressen. Det borde
              vara bra att få en offentlig debatt kring regelverket. Eller sköter
              ni det här i Regeringskansliet utan en demokratisk debatt i kammaren?
            </seg>
          </u>
          <note type="speaker" xml:id="i-be4e5ccea07db2a5-0">
            Anf. 87 ULF HOLM (mp) replik:
          </note>
          <u who="ulf_holm_a45651" xml:id="i-4087bd239caa2e02-1">
            <seg xml:id="i-3496ffe6b2673ae3-0">
              Herr talman! Jag måste säga att jag inte är nöjd med den politik
              som förs. Jag skulle vilja göra mycket mer när det gäller ohälsan.
              Men det är ett komplext problem, det tar tid med de åtgärder som
              regeringen, Vänstern och Miljöpartiet tillsammans har kommit överens
              om. Det tar lite tid att få effekter av dem.
            </seg>
            <seg xml:id="i-d24c46163e5e5680-0">
              Jag håller med om att man inte kan vara nöjd när man ser hur
              ohälsotalen fortsätter att vara så pass höga som de är. Det är
              inte bra. Jag håller fullständigt med om detta.
            </seg>
            <seg xml:id="i-aff488dfca371dfd-0">
              Friåret ska permanentas. Det ska inte fortsätta som försök. Efter
              januari 2005 ska det bli permanent i hela landet. Därför har vi
              sagt att det behövs en översyn av dessa regler. Vi måste utvärdera
              det försök som har varit, och eventuellt måste vissa regler ändras
              längre fram.
            </seg>
            <seg xml:id="i-f324ddb118de3abc-0">
              Jag har ingenting emot att ha en riksdagsdebatt om det. Jag tycker
              bara att det vore bra att få en stor uppslutning för friåret.
              Jag har ingenting emot det, men jag vågar inte uttala mig om hur
              förhållandet mellan riksdag och regering ser ut när det gäller
              de här detaljerna. Fråga arbetslivsministern!
            </seg>
          </u>
          <note type="speaker" xml:id="i-78484530fa27ceb7-0">
            Anf. 88 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-e014b1bce3875ddc-4">
            <seg xml:id="i-bfbdb4a897630852-0">
              Herr talman! Ohälsotalen började rusa i väg 1997. Det är sex
              år sedan. Visst är det komplexa problem, men det finns en hel
              bunt med statliga utredningar som visar på lösningar och åtgärder.
              Men vad har hänt? Det är några få saker som har gjorts. Det är
              några instruktioner som man har skickat ut. Några samtal och kafferep
              har ordnats. Det går inte att skylla på att det tar tid. Tid har
              det verkligen tagit för att det inte ska hända någonting tydligen.
            </seg>
            <seg xml:id="i-1d1a3258a965eebe-0">
              Vad gäller friårsförsöket tror jag att Ulf Holm har ett så pass
              stort inflytande att han kan bestämma sig för om det här ska gå
              till riksdagen eller om det ska vara några förordningar som regeringen
              formellt sett kan ändra på själv. Det är en viktig fråga. Ska
              riksdagen få pröva friårsfrågan ordentligt med en proposition
              så att arbetsmarknadsutskottet åtminstone får någon proposition
              att hantera? Det är problemet; regeringen gör ju ingenting. Återigen:
              Ulf Holm måste ta ansvar. Ulf Holm har varit delaktig i detta
              och måste ta ansvar för de frågor han är inblandad i och är med
              och gör upp med regeringen om. Det går inte att leka oppositionsparti
              när det passar och regeringsparti när det passar.
            </seg>
          </u>
          <note type="speaker" xml:id="i-72040ff398158374-0">
            Anf. 89 ULF HOLM (mp) replik:
          </note>
          <u who="ulf_holm_a45651" xml:id="i-4087bd239caa2e02-2">
            <seg xml:id="i-f18a2f9006c87bfe-0">
              Herr talman! Alla vet väl att jag kämpar för att riksdagen ska
              ha mer makt. Alltför mycket läggs i dag på regeringen. Jag har
              ingenting i sak att säga emot dig, Stefan. Jag tycker verkligen
              att vi, om det är möjligt, ska ha en diskussion om detta i riksdagen.
              Jag tycker också att arbetsmarknadsutskottet skulle kunna behöva
              lite fler propositioner att jobba med. Så jag har ingenting i
              sak emot vad du säger. Jag får nästan lova här i talarstolen att
              jag ska undersöka saken, som man så fint säger, så får vi se vad
              som händer med det längre fram.
            </seg>
          </u>
          <note type="speaker" xml:id="i-b1aecae6b86aeeb8-0">
            Anf. 90 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-8568eaa89d190d89-1">
            <seg xml:id="i-214fbf73c95d70ae-0">
              Herr talman! Jag tycker att den fråga som Ulf Holm tog upp sist
              angående föräldraledighet och stödet till papporna var väldigt
              intressant. Från Centerpartiets sida har vi lite olika förslag.
              Vi säger bland annat att vi ska starta pappagrupper runtom i landet
              som ska se till att blivande pappor känner att de är viktiga och
              vet hur de ska hantera detta på arbetsplatsen, där papporna ibland
              inte har det rätta stödet, men även hemma i relationen till mamman
              och till barnet så att de vet hur de ska bära sig åt för att det
              ska bli bra.
            </seg>
            <seg xml:id="i-34db978aff23ee55-0">
              Ulf Holm tog upp att han skulle vilja att det fanns jämställdhetsplaner
              hos arbetsgivarna, vilket jag också tycker är väldigt bra. Men
              har ni några fler konkreta förslag på det här området? Det är
              ju väldigt viktigt att vi kommer vidare.
            </seg>
          </u>
          <note type="speaker" xml:id="i-49fa56424737930f-0">
            Anf. 91 ULF HOLM (mp) replik:
          </note>
          <u who="ulf_holm_a45651" xml:id="i-4087bd239caa2e02-3">
            <seg xml:id="i-384a5cc94efb4471-0">
              Herr talman! Jag kan hålla med om mycket av det som Margareta
              Andersson tog upp. Det är bra om fler partier kan komma överens
              om vikten av dessa frågor och jobba vidare med jämställdhetsplaner
              och med att uppmuntra pappor att ta ut pappamånader.
            </seg>
            <seg xml:id="i-4242a5341cca90fb-0">
              Det viktiga nu är att se till att dessa förslag blir verklighet.
              Jag hoppas att Centern stöder dem. Det kommer flera förslag, och
              det finns en del förslag i propositionen Jämt och ständigt , även
              om jag skulle önska att det var fler som uppmuntrade männen att
              ta ett ansvar för jämställdheten. Ibland får jag intrycket att
              allt ansvar läggs på kvinnorna. Men ett minst lika stort ansvar
              borde läggas på männen. Vi män måste inse att vi måste dela med
              oss av makten. Det innebär att vi måste ta politiskt ansvar för
              detta, och det får vi jobba vidare på.
            </seg>
            <seg xml:id="i-d88868169f050b55-0">
              Jag gör mitt bästa för att försöka att påverka regeringen, även
              om det inte finns många socialdemokratiska ledamöter närvarande
              under denna viktiga debatt.
            </seg>
          </u>
          <note type="speaker" xml:id="i-4100c3cf845bef2b-0">
            Anf. 92 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-8568eaa89d190d89-2">
            <seg xml:id="i-2d8c8826a4b90837-0">
              Herr talman! Ett annat konkret förslag som vi från Centerpartiet
              för fram på det här området är att man ska öka de ekonomiska fördelarna.
              Ibland möts man av argumentet att det är för dyrt, att familjer
              inte har råd. Hur ser Miljöpartiet på en höjning av taket i föräldraförsäkringen
              så att det kan bli en ekonomisk morot?
            </seg>
            <seg xml:id="i-1398f09f2b5d8ddd-0">
              Dessutom kan man också diskutera vad vi som politiker gör för
              att påverka opinionsbildningen gentemot arbetsgivare, företagsledare
              och chefer så att man inte får den reaktion som man ibland får:
              Ja, men du som är karl kan väl ändå inte vara hemma och passa
              barn.
            </seg>
          </u>
          <note type="speaker" xml:id="i-bda5661d32bf6182-0">
            Anf. 93 ULF HOLM (mp) replik:
          </note>
          <u who="ulf_holm_a45651" xml:id="i-4087bd239caa2e02-4">
            <seg xml:id="i-70c041ebc7eb0021-0">
              Herr talman! När det gäller den sista frågan önskar jag att Sveriges
              jämställdhetsminister hade varit med i debatten i dag. Är den
              någon som skulle kunna lyfta fram frågan är det en aktiv jämställdhetsminister.
              Det är väldigt trist att se att det knappt finns några socialdemokrater
              närvarande här.
            </seg>
            <seg xml:id="i-1c163bbb65b8b57a-0">
              Frågan om en höjning av taket måste ses i ett större perspektiv.
              Är det viktigast att höja taken eller att höja golven? Jag tycker
              nog att i det ekonomiska läge som råder är det faktiskt viktigare
              att höja golven och se till att de som är längst ned och får de
              lägsta ersättningarna kan få lite mera så att de klarar sig. De
              ersättningar som ligger längst ned på trappan är väldigt små.
              Jag tycker att vi i solidaritetens namn ska prioritera jobbet
              med att höja grundersättningen i stället för att de som redan
              har relativt mycket ska få ännu mer. I den avvägningen håller
              jag på höjda grundnivåer.
            </seg>
          </u>
          <note type="speaker" xml:id="i-ce51a134497d2bea-0">
            Anf. 94 INGER NORDLANDER (s):
          </note>
          <u who="inger_nordlander_cf90d5" xml:id="i-62f98a890dccdb1a-0">
            <seg xml:id="i-c77f61e23dbdcff8-0">
              Herr talman! Jag tänker tala om och fokusera på jämställdhet
              och arbetsmarknadens manliga struktur, för den har jag stor erfarenhet
              av.
            </seg>
            <seg xml:id="i-1ea5aecb9247fe20-0">
              Arbetslivets organisation måste som jag ser det anpassas till
              dagens familjeliv, och inte tvärtom. Att unga barnfamiljer har
              en ytterst pressad situation är de flesta medvetna om. Och det
              är tiden jag talar om, tiden som ska räcka till när vardagen inte
              går ihop. Denna stressituation visar sig ofta i utbrändhet bland
              kvinnor och därmed hög sjukfrånvaro.
            </seg>
            <seg xml:id="i-557a3ffc5280788f-0">
              Att barnfamiljer ska kunna ha drägliga arbetsvillkor måste nu
              arbetsmarknadens parter ta på största allvar. Hur ska vi annars
              kunna få ett barnvänligt samhälle som fungerar?
            </seg>
            <seg xml:id="i-608c31988b49d23f-0">
              Efter ett långt arbetsliv ser jag tyvärr att organisationsstrukturen
              är exakt likadan som när jag en gång i tiden på 60-talet gick
              ut på arbetsmarknaden. Över 40 år har alltså förflutit, 40 år
              av kamp för jämställdhet inom alla områden: arbete, familj och
              politik. Mycket har vunnits, det ser vi inte minst här i vårt
              eget parlament. Vi har ju världens mest jämställda parlament.
            </seg>
            <seg xml:id="i-9fab01d798a19303-0">
              Och den gemensamma välfärden har underlättat mycket för småbarnsföräldrars
              möjlighet att arbeta. Det gäller till exempel dagisplats för alla
              barn, föräldraförsäkring, barnbidrag med mera.
            </seg>
            <seg xml:id="i-3fb34bf41bf8ff93-0">
              Men de tankar om rättvisa mellan könen som vi kvinnor brann för
              på 60- och 70-talen, tankar som gällde arbetslivets organisation
              har alltså tyvärr stannat vid just tankar. De manliga strukturerna
              lever kvar, den struktur som passade män med hemmafru, med någon
              som tog hand om allt praktiskt med barn och familj. Och den tiden
              vill jag inte ha tillbaka.
            </seg>
            <seg xml:id="i-0325f17b8682b6c2-0">
              Att alla ska ha möjlighet till ett arbete är grunden för ett
              demokratiskt samhälle. Alla ska kunna försörja sig själva. Man
              ska vara trygg i att kunna försörja sig själv även när livet bjuder
              på oplanerade händelser.
            </seg>
            <seg xml:id="i-ea8e06156e504074-0">
              Jämställdhetslagen driver på så att kvinnor och män ska ha lika
              rättigheter i arbetslivet. Lagen berör inte vårt privatliv. Ändå
              visar det sig i dag att det just är privatlivet som fått stå för
              de flesta förändringarna i barnfamiljernas liv. Arbetslivets manliga
              struktur är i det närmaste oförändrad. Kvinnorna betalar priset,
              det dubbla priset. Ja, herr talman, varför har det blivit på detta
              sätt? Den frågan ställer sig många.
            </seg>
            <seg xml:id="i-9111b9f2bd442b40-0">
              Krav på kortare arbetstid visar på de stora könsskillnaderna
              mellan kvinnors och mäns behov av hur arbetstiden ska förläggas.
              Kvinnors behov och krav går ut på kortare daglig arbetstid. Männen
              vill ha längre sammanhållen ledighet. Bara där ser man ju vem
              som ansvarar för tiden i familjens dagliga vardag.
            </seg>
            <seg xml:id="i-bd352dd9a1024d4d-0">
              En nyligen framtagen undersökning om flexibel arbetstid, som
              egentligen skulle kunna ha bara fördelar, visar att det är kvinnorna
              som anpassar sin arbetstid efter mannens, och mannens arbetstid
              följer gamla traditioner. Och det är här problemet ligger. Eftersom
              vi i Sverige har en starkt segregerad arbetsmarknad med kvinnorna
              i den vårdande sektorn och männen i den tillverkande sektorn har
              den sistnämnda sektorns maktstruktur förblivit oförändrad. Så
              man löser familjens tidsproblem genom kvinnornas anpassning av
              arbetstiden. Det medför ofta att kvinnan får en starkt stressad
              situation som i förlängningen drabbar, ja, vilka? Barnen, naturligtvis.
              Var det verkligen så här vi ville ha det? Nej.
            </seg>
            <seg xml:id="i-cb55ef65cddc1b2f-0">
              Med tanke på att arbetslivet ropar efter ung arbetskraft och
              eftersom det är under just den tiden som man också startar familj
              och skaffar barn måste det bli en förändring av hur både arbetstid
              och arbetsorganisation planeras.
            </seg>
            <seg xml:id="i-15d1e2a0b98e5694-0">
              Vad blir då slutsatsen: Jo, herr talman, som jag ser det, för
              att få behålla entusiastiska och trygga medarbetare bör flexibiliteten
              i arbetslivet vara livstidsbetingad, det vill säga anpassad till
              en familjebildning med barn. Det innebär att under de år som de
              små barnen växer upp ska mamman och pappan kunna ha kortare arbetsdagar
              för att få arbete och familj att gå ihop. Det kanske rör sig om
              kortare arbetsdagar under tvåsex år av ett 40-årigt arbetsliv.
            </seg>
            <seg xml:id="i-c1b028490d3e93cb-0">
              Det allra bästa med det här är att då kommer personer att kunna
              gå med entusiasm och trygghet till sitt arbete utan att ha dåligt
              samvete. Vilka är det som blir vinnare? Jo, barnen som är vår
              framtid.
            </seg>
          </u>
          <note type="speaker" xml:id="i-a0f5d5d6f5c7ec80-0">
            Anf. 95 TINA ACKETOFT (fp) replik:
          </note>
          <u who="tina_acketoft_60c419" xml:id="i-41a0813d890fb12d-5">
            <seg xml:id="i-0940ea0736b0cbd4-0">
              Herr talman! Det var en alldeles ypperlig problembeskrivning.
              Jag tror att vi alla känner igen oss. Jag har tre småbarn hemma,
              och jag känner i högsta grad igen mig.
            </seg>
            <seg xml:id="i-6d590b49a1783e5d-0">
              Jag ställer mig ändå frågande till Inger Nordlander, som tillhör
              Socialdemokraterna som sitter i regeringsställning och som faktiskt
              har gjort det i mer än 80 år. Om hon nu brinner så för detta,
              som jag genuint känner att vi gör gemensamt, saknar jag ändå konkreta
              åtgärder. På något sätt är det en ypperlig problembeskrivning,
              men det finns inget verktyg, inget förslag till lösning. Det skulle
              vara intressant att få höra.
            </seg>
          </u>
          <note type="speaker" xml:id="i-de8d21bcee4c0da3-0">
            Anf. 96 INGER NORDLANDER (s) replik:
          </note>
          <u who="inger_nordlander_cf90d5" xml:id="i-62f98a890dccdb1a-1">
            <seg xml:id="i-18906efaf5d4d028-0">
              Herr talman! Vi kan ju lagstifta om vad arbetsgivaren ska göra,
              men det är egentligen inte det som vi vill. Min grundinställning
              är att männen själva måste förstå att de måste påverka, för det
              är de som sitter vid makten i arbetslivet. Hur de formar en arbetsdag
              måste de ju själva kunna välja, för vi vill inte gå in och lagstifta
              i privatlivet.
            </seg>
          </u>
          <note type="speaker" xml:id="i-1a6803529d99d49b-0">
            Anf. 97 TINA ACKETOFT (fp) replik:
          </note>
          <u who="tina_acketoft_60c419" xml:id="i-41a0813d890fb12d-6">
            <seg xml:id="i-b92c6beb3ae8d361-0">
              Herr talman! Det var intressant att höra, för det är inte så
              himla länge sedan som vi hotades med kvoteringar från Inger Nordlanders
              parti.
            </seg>
            <seg xml:id="i-eb467af072476deb-0">
              En del av problembeskrivningen som togs upp var just detta med
              den flexibla arbetssituationen, alltså att det för familjers vardag
              skulle krävas en mer flexibel arbetstid. Där har Folkpartiet ett
              konkret förslag till en ny arbetstidslagstiftning som gör att
              man själv som individ kan se över arbetstidens längd och förläggning.
              Det innebär alltså att man kan arbeta upp en arbetstidsbank, så
              att man under en period då man känner att man kan eller vill kan
              arbeta in mer tid som man sedan kan ta ut. Är det någonting som
              Inger Nordlander skulle kunna säga att vi kan fortsätta en förutsättningslös
              diskussion om, som det så vackert heter?
            </seg>
          </u>
          <note type="speaker" xml:id="i-66d870d60b8224d1-0">
            Anf. 98 INGER NORDLANDER (s) replik:
          </note>
          <u who="inger_nordlander_cf90d5" xml:id="i-62f98a890dccdb1a-2">
            <seg xml:id="i-740bc8409b4792b1-0">
              Herr talman! Ja, jag är egentligen villig till allting som kan
              förändra till barnfamiljernas bästa. Men vad jag ser är att det
              inte har förändrats någonting sedan jag var ung och hade barn.
              Eftersom jag nu har barnbarn ser jag att det nu är exakt samma
              situation.
            </seg>
            <seg xml:id="i-ee27431b211235ce-0">
              En arbetsgivare kan i dag fråga en ung kvinna om hon ska skaffa
              barn eller kan säga upp en kvinna under barnledighet. Vi måste
              ju komma ur det här på något sätt. Men måste vi lagstifta om allting?
              Kan vi inte på något sätt få arbetsgivare att förstå att de mår
              bättre om de har entusiastiska, trygga och bra medarbetare? Det
              är lite grann det som egentligen är min grundbult. Men det kanske
              är så, som Tina Acketoft säger, att vi måste lagstifta.
            </seg>
          </u>
          <note type="speaker" xml:id="i-096fdf1fb1111237-0">
            Anf. 99 CHRISTER WINBÄCK (fp):
          </note>
          <u who="christer_winback_aac958" xml:id="i-aaee22b1144ab5ef-0">
            <seg xml:id="i-71eee6811011b72f-0">
              Herr talman! Ett angeläget ämne som borde beröra oss mer är situationen
              för dem av oss som är funktionshindrade. För många är det en situation
              som gör vardagen besvärlig, komplicerad, krånglig och mödosam.
            </seg>
            <seg xml:id="i-f63cb6d3b7ec4420-0">
              När jag var som mest aktiv i handikapprörelsen, för mer än 20
              år sedan, brukade vi säga att man inte är mer funktionshindrad
              än vad samhället gör en till.
            </seg>
            <seg xml:id="i-9a0a3a853f438980-0">
              En del av oss är normalhandikappade, som jag och många av er
              som sitter här i salen. En del är dock mer handikappade och ibland
              eller ofta i behov av hjälp, då samhället i hög grad gör många
              till funktionshindrade i åtskilliga situationer och vid många
              tillfällen.
            </seg>
            <seg xml:id="i-a312745064fc7860-0">
              Vår lagstiftning på området syftar till att en person med behov
              av hjälp ska få det för att kunna delta i samhällslivet på mer
              jämlika villkor. Tyvärr brister det stödet i ett stort antal situationer,
              och jag vill peka på några av de situationerna.
            </seg>
            <seg xml:id="i-204120cd5f11fedb-0">
              För de allra flesta av oss är det inget större konststycke att
              ta oss härifrån till en annan plats i staden eller till och med
              utanför staden. För en person med funktionshinder är det däremot
              början till ett många gånger långt i förväg planerande.
            </seg>
            <seg xml:id="i-8562b7707da380d2-0">
              Den nu gällande lagen om färdtjänst har varit i kraft sedan 1998.
              Problem med lagen finns, och under de snart sex år som lagen gällt
              har många problem uppdagats och många kloka synpunkter kommit
              fram om behov av förändringar. Det är dags att utifrån dessa erfarenheter
              göra nödvändiga förändringar. Det är dags att göra om den lagen.
            </seg>
            <seg xml:id="i-69cebe2c04e7b806-0">
              Det handlar framför allt om snäva tolkningar. Hur mycket ska
              en färdtjänstberättigad kunna utnyttja färdtjänsten? Ska föreningslivsverksamhet
              omfattas? Ska man kunna delta aktivt i det politiska livet? Ska
              man dessutom kunna gå på teater samma vecka som man haft ett möte
              på stan? För oss är det ingen stor fråga. För den som är i behov
              av färdtjänst är det här ganska besvärligt i många kommuner.
            </seg>
            <seg xml:id="i-6a84cb161d5bd281-0">
              Om du vill studera på annan ort, glöm det, om du inte bor i en
              kommun som har ett system för färdtjänst i annan kommun inget
              som i dag är obligatoriskt. Självklart ska man ha möjligheten
              att få en mindre snäv tolkning av hur detta ska tillämpas. Självklart
              ska man kunna studera, precis som andra ungdomar, inte alltid
              på den ort man kommer ifrån.
            </seg>
            <seg xml:id="i-175a984d34628584-0">
              När man är förälder och har barn som behöver släppas av vid dagis
              eller skolan, ser man det som normalhandikappad, ni och jag, som
              självklart att ta sin del av ansvaret för barns hämtning och lämning.
              Som färdtjänstbehövande är du utlämnad till godtycket i den kommun
              du råkar bo i. Självklart ska man ha möjligheten att få en mindre
              snäv tolkning av hur detta ska tillämpas. Självklart ska man få
              samma möjlighet att vara förälder som andra.
            </seg>
            <seg xml:id="i-57304e011811be4d-0">
              Som om inte detta är nog har var femte kommun under den senaste
              tvåårsperioden höjt avgiften för färdtjänsten.
            </seg>
            <seg xml:id="i-33cc5ec114dd7747-0">
              Låt oss hoppas att den utredning som inom kort ska komma med
              sitt slutbetänkande, där färdtjänstfrågorna ingår, har förslag
              och svar på många av dessa frågor.
            </seg>
            <seg xml:id="i-747ab3743662a7c2-0">
              Låt oss fortsätta att arbeta med de frågor som inte är lösta
              i en parlamentarisk utredning, så att vi med stor enighet kan
              lägga fram förslag till riksdagen om ändringar i färdtjänstlagen
              så att den enskilde inte längre kommer i kläm. Med all respekt
              för ansvarsfördelningen mellan kommuner och stat, är det angeläget
              att den enskilda människan i det här fallet står i förgrunden.
            </seg>
            <seg xml:id="i-410966a3e5348b9e-0">
              En annan fråga som försvårar för de handikappade är att det finns
              för lite pengar till bilstöd. De människor som har rätt till bilstöd
              får återigen ställa sig i kö till nästa budgetproposition för
              att få beslutet verkställt, varvid de kommande pengarna för nästa
              år till stor del äts upp av kön från föregående år. I år blir
              det sjunde året i rad som utbetalningarna stoppas långt innan
              budgetåret är slut. Det är oacceptabelt att regeringen inte lever
              upp till riksdagens krav på att se över bilstödet för människor,
              så att man kan få det stöd man är berättigad till. När pengarna
              är slut, vad gör man då? Väntar utan möjlighet att kunna fungera
              som andra i samhället.
            </seg>
            <seg xml:id="i-138f0c1037fa69a2-0">
              Självklart ska man få möjlighet att få ut det berättigade stödet.
              Här behöver göras en justering för att förhindra att köer från
              tidigare år äter upp kommande budgetårs pengar.
            </seg>
            <seg xml:id="i-650c208dec43e230-0">
              En tredje fråga som känns angelägen är frågan om tillgänglighet
              till framförallt offentliga lokaler men även till restauranger,
              affärer och andra byggnader som vi alla har behov av att besöka
              mer eller mindre regelbundet. Det är extra tråkigt när flera offentliga
              lokaler inte ger möjligheter för funktionshindrade att ta del
              av det som där erbjuds.
            </seg>
            <seg xml:id="i-211bc99721e988b1-0">
              Posten har, som vi alla vet, lagts ut på ett antal olika entreprenörer.
              Det är bra, tycker jag, då jag sällan kommer hem vid en sådan
              tid att jag kan hämta mina paket utan kan göra det på kvällstid
              i stället. Vad man däremot glömt i upphandlingen av dessa tjänster
              är att tillgodose kraven från rörelsehindrade, som även de behöver
              gå till posten ibland. Nu fungerar många ställen ändå, men många
              är de lokaler som behöver förändras för att möjliggöra åtkomsten
              för rörelsehindrade.
            </seg>
            <seg xml:id="i-354238461f1689fb-0">
              Det är angeläget att ta tag i frågan. Det blir ingen riktig post
              förrän alla har fått möjligheten att få sin service.
            </seg>
          </u>
          <note type="speaker" xml:id="i-64524fb148312cb6-0">
            Anf. 100 ANNELIE ENOCHSON (kd):
          </note>
          <u who="annelie_enochson_5d2b54" xml:id="i-031923944f3dfc88-0">
            <seg xml:id="i-9b333d2d9934d859-0">
              I går morse när jag tittade på ett morgonprogram i TV, dök ett
              inslag upp som tog tag i mig. Det var den palestinska kvinnan,
              Souad, som har skrivit en bok som heter Levande bränd . Hon är
              en av dessa otaliga kvinnor runtom i världen som har blivit utsatta
              för ett så kallat hedersmord. Hennes svåger hällde fotogen över
              henne och tände på hennes hår.
            </seg>
            <seg xml:id="i-16d5b97a53c8f471-0">
              Hon överlevde dock, men först nu, efter 27 operationer och 25
              år, orkar hon träda fram och skriva om sina upplevelser. Hon är
              fortfarande rädd för sitt liv och uppträdde i TV-intervjun med
              en mask för ansiktet. Souad är inte hennes riktiga namn.
            </seg>
            <seg xml:id="i-fb0d766a36bbdf0e-0">
              Nu är inte detta en företeelse bara i arabiska länder, i Indien
              eller på andra platser runtom i vår värld, utan detta är i allra
              högsta grad en skrämmande verklighet för många kvinnor och unga
              tjejer i dagens Sverige.
            </seg>
            <seg xml:id="i-e62be2a6f0e24dbd-0">
              Att vi i dagens Sverige, 2003, har kvinnor som lever i ständig
              skräck för hedersrelaterat våld är inte mindre än ett oerhört
              underbetyg för den sittande socialistiska regeringen.
            </seg>
            <seg xml:id="i-297c174511ffab76-0">
              FN:s kommitté för avskaffande av diskriminering av kvinnor riktar
              skarp kritik mot det faktum att mäns våld mot kvinnor fortfarande
              är ett stort problem i Sverige.
            </seg>
            <seg xml:id="i-c8b6a0552eddc654-0">
              Hedersrelaterat våld är inget hedersamt. Det är ett fruktansvärt
              brott. Det behövs större resurser för skyddat boende så att flickor
              och unga kvinnor som är i behov av skyddat boende kan få tillgång
              till det omgående. Men långt viktigare är att vi lär oss att ta
              itu med detta och tacklar det tänkande som ligger bakom den så
              kallade hederskulturen och att vi med en större effektivitet än
              i dag beivrar dessa brott.
            </seg>
            <seg xml:id="i-988982cdf5a52574-0">
              Orsakerna till brotten är inte enbart att finna i olika invandrargruppers
              kulturer. Regeringens misslyckade integrationspolitik bär ett
              stort ansvar för många unga kvinnors lidande.
            </seg>
            <seg xml:id="i-6a3fcc14686a7d28-0">
              I dag ges många invandrare aldrig en riktig chans att komma in
              i det svenska samhället och får på så sätt inte heller möjligheter
              att ta del av svenska värderingar. Regeringen har låst fast generationer
              av invandrare i bidragsberoende samtidigt som de med pekpinnepolitik
              försöker förmå familjer och enskilda att bli försvenskade och
              ge upp sina rötter.
            </seg>
            <seg xml:id="i-5f542c755a0f524e-0">
              Invandrare måste ges möjlighet att snabbt komma in på arbetsmarknaden
              genom en högre grad av individualisering av svenskundervisning
              där en större del av utbildningen sker i arbetslivet. På detta
              sätt knyts också kontakter mellan svenskar och invandrare som
              kan fungera som norm och värdeförmedlare och vara berikande för
              alla parter.
            </seg>
            <seg xml:id="i-e26df23a25a2be3d-0">
              Samhället måste på ett tydligare sätt stödja invandrarfamiljerna.
              Det blir lätt spänningar i en familj där föräldrarna har rötterna
              i det gamla hemlandet samtidigt som barnen blir alltmer en del
              av familjens nya hemland. Dessa konflikter måste uppmärksammas
              av de sociala myndigheterna, i familjerådgivningen och i skolans
              samlevnads- och sexualundervisning. Att uppmärksamma familjen
              och stötta den är minst lika viktigt som att bereda plats på arbetsmarknaden
              för att få en fungerande integration där normer och värderingar
              överförs. På detta sätt kan man bekämpa problematiken med hedersrelaterat
              våld.
            </seg>
            <seg xml:id="i-dcd0e28fad1a1cd8-0">
              Herr talman! Efter denna min inledning om vad jämställdheten
              egentligen borde handla om att män och kvinnor behandlas lika
              och har lika inflytande och värde som just människor och är unika
              skapare så vill jag nämna några ord om regeringens skrivelse Jämt
              och ständigt som lämnades till riksdagen i somras.
            </seg>
            <seg xml:id="i-4a5a9aaf1f19baad-0">
              I skrivelsen har man klart uttalat att jämställdheten ska integreras
              i alla politikområden, och man redogör för det jämställdhetsarbete
              som skett inom de olika politikområdena sedan 1999. Det är därför
              med förvåning och förundran som vi läser att visionerna med bostadspolitikens
              jämställdhetsarbete ryms på futtiga sju rader. Det hänvisas då
              enbart till att en utredning är tillsatt som ska se över plan-
              och bygglagen.
            </seg>
            <seg xml:id="i-eb3a2fcbb35c6e9c-0">
              När man sedan redogör för vad som gjorts av jämställdhetsarbete
              inom bostadspolitiken så hänvisar man till två rapporter som Boverket
              har tagit fram. Det är allt som regeringen kan visa upp! Vi vet
              ju att samhällsplaneringen och bostadspolitiken är två mycket
              viktiga områden för vårt dagliga liv, och vi vet att kvinnor känner
              sig otryggare än män i sina närområden. Den fysiska samhällsplaneringen
              har stor betydelse för vår levnadsmiljö och påverkar inte bara
              vårt boende utan också hela vårt sociala liv. En grundläggande
              förutsättning för att människor ska kunna känna livskvalitet är
              att de har en trygg boendemiljö. Sverige har traditionellt uppfattats
              som ett tryggt land. Men tyvärr har utvecklingen de senaste åren
              visat att denna uppfattning inte har fog för sig.
            </seg>
            <seg xml:id="i-1a66bb4bdc68e924-0">
              Det är nu dags att vidta åtgärder för att åstadkomma ett effektivt
              och långsiktigt brottsförebyggande jämställt arbete inom samhällsplaneringen.
              Varje kommun bör upprätta en brottsförebyggande policy som ska
              ingå i översiktsplanen. En sådan policy kan innehålla principiella
              ställningstaganden om hur stadens struktur bör utvecklas även
              utifrån ett jämställdhetsperspektiv.
            </seg>
          </u>
          <note type="speaker" xml:id="i-a858441e43ac3712-0">
            Anf. 101 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-8">
            <seg xml:id="i-b6a985cbc8315367-0">
              Herr talman! Jag tycker att det är bra att Annelie Enochson tar
              upp diskussionen om mäns våld mot kvinnor. Men jag blir rätt upprörd
              över att beskrivningen av detta görs till att det dels handlar
              om invandrarkultur, dels om regeringens agerande.
            </seg>
            <seg xml:id="i-49dd3e2cade554f2-0">
              Jag menar att det ligger en stor fara i att peka ut att det handlar
              om de där en annan kultur. Det är ytterst viktigt att vi gör tvärtom
              och mycket tydligt talar om att kvinnoförtrycket finns överallt.
              Det finns i alla kulturer. Det finns här hos oss, men det tar
              sig olika uttryck. Jag skulle gärna vilja höra Enochson resonera
              och förhålla sig till det som jag säger. Det är ytterst viktigt
              att vi inte definierar detta som ett de-där-problem.
            </seg>
          </u>
          <note type="speaker" xml:id="i-6d7d547eba33b44a-0">
            Anf. 102 ANNELIE ENOCHSON (kd) replik:
          </note>
          <u who="annelie_enochson_5d2b54" xml:id="i-031923944f3dfc88-1">
            <seg xml:id="i-3ace0d9dfe437676-0">
              Herr talman! Det finns våld inom alla kulturer. Jag började med
              att nämna just detta som kallas för hedersmord. Det tror jag är
              unikt för vissa kulturer. Saker blir inte mindre eller större
              för att man inte vågar nämna dem vid deras rätta namn. Det finns
              våld i Sverige det vet vi. Vi har fått FN:s kommission mot diskriminering
              som säger att detta måste tas på största allvar. Samtidigt måste
              vi inse att vi har väldigt mycket av just detta specifika våld
              mot kvinnor som har att göra med att man kommer från andra kulturer.
            </seg>
            <seg xml:id="i-e14f39eecdae304e-0">
              Det tror jag att Camilla är väl medveten om, och därför måste
              vi också våga prata om det. Att stötta familjerna när de kommer
              till Sverige och att ge dem en chans att kunna förstå den svenska
              kulturen, som inte accepterar detta, är något som vi måste ta
              itu med.
            </seg>
          </u>
          <note type="speaker" xml:id="i-24aaa9ad853a86ba-0">
            Anf. 103 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-7ab282406b34cb97-9">
            <seg xml:id="i-c26fb8a17f826bfa-0">
              Herr talman! Ja, men ändå avslutar Enochson med att säga att
              den svenska kulturen inte accepterar detta. Svenska män dödar
              också svenska kvinnor. Nu är vi tillbaka till utgångspunkten i
              min frågeställning. Vi hinner inte ha något ytterligare replikskifte
              nu, men jag tror att det är viktigt att vi återkommer till detta.
              Mäns våld mot kvinnor tar sig olika uttryck och kan behöva olika
              insatser. Men jag vädjar till alla att inte göra det till en kulturellt
              betingad företeelse. Det finns här hos oss och det finns överallt
              var än i världen man vänder sig. Det är samma fenomen, men det
              tar sig olika uttryck.
            </seg>
          </u>
          <note type="speaker" xml:id="i-2293291038b0a93c-0">
            Anf. 104 ANNELIE ENOCHSON (kd) replik:
          </note>
          <u who="annelie_enochson_5d2b54" xml:id="i-031923944f3dfc88-2">
            <seg xml:id="i-956a7be2b24e1add-0">
              Herr talman! Jag tror att det absolut viktigaste för att råda
              bot mot detta är att se till att man skapar trygga familjer. Mycket
              av det hedersrelaterade våld som vi har sett i Sverige i dag har
              att göra med att familjerna inte har sett vad det är som vi accepterar
              i den svenska kulturen. Det måste vi ta itu med.
            </seg>
            <seg xml:id="i-e1d089ff27e66662-0">
              Det förekommer naturligtvis även våld i svenska familjer. Det
              ska vi också ta itu med. Där tror jag att vi får jobba på ett
              annorlunda sätt. Det kan ha mycket att göra med att männen i de
              parrelationerna kanske har haft en dålig uppväxt, eller vad det
              vara månde. Jag ser detta som två olika saker, och de måste tas
              itu med på två olika sätt.
            </seg>
          </u>
          <note type="speaker" xml:id="i-84425af61786785d-0">
            Anf. 105 MARIA HASSAN (s):
          </note>
          <u who="maria_hassan_1c6f8d" xml:id="i-2b7762bd097129a6-0">
            <seg xml:id="i-a13328355ac68c71-0">
              Herr talman! För ett år sedan åkte jag tunnelbana med Suad, en
              bekant kvinna från Libanon. Hon lyste som en sol. Anledningen
              var att hon var på väg till ett jobb som hon hade drömt om sedan
              hon var liten. Suad fick anställning som undersköterska på Karolinska
              sjukhuset. Vägen dit var lång eftersom hon endast hade grundskoleutbildning
              hemifrån. När hennes barn blev tillräckligt stora vågade hon sätta
              sig på skolbänken. Suad berömde Sverige som ett land där det är
              möjligt att förverkliga sina drömmar.
            </seg>
            <seg xml:id="i-d6ab36a2366ae42d-0">
              Men Suad var helt omedveten om att hon sprängde myten om invandrarkvinnan
              som passiv och instängd i hemmet. Kvinnor med invandrarbakgrund
              betraktas tyvärr ofta som en homogen grupp med dåliga språkkunskaper,
              låg utbildning och små möjligheter att påverka sin egen situation.
              I själva verket är utbildningsnivån för personer med invandrarbakgrund
              i genomsnitt lika hög som för svenskar, men polarisering mellan
              låg- och högutbildade är större.
            </seg>
            <seg xml:id="i-17d60d31e39d4e17-0">
              Situationen för högutbildade invandrarkvinnor diskuteras allt
              oftare och har förbättrats de senaste åren. Däremot är gruppen
              invandrarkvinnor med låg utbildning osynlig och underskattad på
              arbetsmarknaden. Oftast placeras de allra längst ned på skalan.
              Det är just den gruppen som jag vill uppmärksamma.
            </seg>
            <seg xml:id="i-3c05706e8e51ee46-0">
              Herr talman! Jag har träffat många kvinnor från Italien, Grekland
              och före detta Jugoslavien som har arbetat 13 timmar per dag sedan
              70-talet för att skapa en bättre framtid för sina barn. De flesta
              av dessa kvinnor har drabbats av förslitnings- och belastningsskador
              eftersom de har varit överrepresenterade i yrken med höga arbetsmiljörisker.
              De är förtidspensionerade eller långtidssjukskrivna i dag. Många
              av dem skulle kunna komma tillbaka till arbetslivet, men de behöver
              stöd.
            </seg>
            <seg xml:id="i-38edcb9f9cdd2ba3-0">
              Herr talman! Många kvinnor upplever att de dubbeldiskrimineras
              på grund av etniskt ursprung och kön. Den stereotypa bilden av
              invandrarkvinnan bidrar tyvärr till diskrimineringen och utgör
              ett hinder på arbetsmarknaden. Arbetsgivare har svårt att se den
              potential och den styrka som invandrarkvinnor har. Kunskaperna
              om invandrade kvinnors villkor på arbetsmarknaden är bristfälliga,
              och deras insatser i det svenska samhället värderas lågt. Frågan
              är om vårt land har råd att inte ta vara på det arbetskraftsutbud
              som finns bland invandrarkvinnor.
            </seg>
            <seg xml:id="i-322f6d82f86d1606-0">
              Fram till 2005 ska 200 miljoner kronor användas till arbetsförmedlingarnas
              verksamhet för att stärkas invandrarnas ställning på arbetsmarknaden.
              Jag förväntar mig att det kommer att gynna invandrarkvinnorna.
            </seg>
            <seg xml:id="i-74eff0569313208f-0">
              År 2002 var sysselsättningsgraden bland utrikes födda personer
              60 %, 57 % för kvinnor och 63 % för män. Motsvarande siffra för
              infödda svenskar var 76 %, 75 % för kvinnor och 77 % för män.
              Men statistiken säger inget om vilka faktorer som ligger bakom
              invandrarkvinnornas lägre arbetskraftsdeltagande jämfört med invandrade
              män. Den säger inte heller något om de invandrarkvinnor som arbetar
              och sköter sina äldre hemma. Faktum är att alltfler äldre invandrare
              bor på äldrevårdshem och tyvärr glömmer det svenska språket och
              återvänder till sitt modersmål. Samtidigt vill många invandrarkvinnor
              arbeta inom äldrevården men saknar utbildning. Jag hävdar inte
              att alla invandrarkvinnor vill jobba inom äldrevården. Det är
              bara ett exempel av många. Däremot vill jag uppmärksamma att invandrarkvinnor
              behöver ett aktivt stöd för att förverkliga sina drömmar för deras
              egen och samhällets nytta.
            </seg>
          </u>
          <note type="speaker" xml:id="i-cf54f76357942864-0">
            Anf. 106 GUDRUN SCHYMAN (v):
          </note>
          <u who="gudrun_schyman_b80c37" xml:id="i-c137885b34021636-0">
            <seg xml:id="i-8456c6a727b30a50-0">
              Herr talman! Det här är en något spretig debatt. Det visar väl
              hur svårt det är att hantera ett sådant ämne som jämställdhet
              eller feminism. Det ryms liksom inte inom de politiska strukturernas
              ramar. Nu ligger en del på arbetsmarknaden och en del annat hör
              till andra utskott. Det är svårt att få en samlad debatt. Vi har
              ingen minister här, och det är inte så stor representation över
              huvud taget. Jag tycker att det är ganska talande för hur de här
              frågorna fortfarande ses. Det är väl också svaret på den fråga
              som många har ställt här tidigare i debatten, nämligen: Varför
              blir det ingen förändring?
            </seg>
            <seg xml:id="i-1ef1c1fc860121b0-0">
              Jag tycker att vi har fått väldigt bra beskrivningar av hur de
              manliga strukturerna är rådande på arbetsmarknaden. Vi har fått
              bra beskrivningar av hur det ser ut när man som ensamstående mamma
              ska hinna med allting. Det visar att det finns rätt mycket kvar
              att göra. Det kan vi säga utan att förringa allt det som har gjorts.
            </seg>
            <seg xml:id="i-b75deb4d7b484806-0">
              Men varför blir det då ingen förändring? Merparten av det obetalda
              arbetet görs fortfarande av kvinnor. Det gäller allt det som har
              att göra med barn, familj, relationer, gamla farmor, sura gymnastikpåsar
              som ska packas, maten som ska handlas, kläderna som ska tvättas
              och dammråttorna som ska jagas. Så ser det fortfarande ut år 2003.
              Det är väldigt väl belagt i en bilaga till budgeten. Jag hoppas
              att den kommer att ges ut i en populärversion så att vi kan sprida
              den på gator och torg. Där är fördelningen mellan obetalt och
              betalt arbete, lönediskrimineringen som fortsätter och vilka konsekvenser
              det får för kvinnors ställning både hemma och på arbetsmarknaden
              väldigt klart belagda. Socialförsäkringssystemen rättar naturligtvis
              till en del av detta, men det permanentar det också. Det är särskilt
              tydligt i föräldraförsäkringen som permanentar den könsmaktsordning
              som talar om för oss att det är kvinnor som ska vara hemma med
              barn och sköta vård och omsorg. Om de går ut och gör samma jobb
              kan de få lite nålpengar för det men inte några rättvisa löner.
              Det är den strukturen som lägger sin hand över allt det som vi
              talar om.
            </seg>
            <seg xml:id="i-5e035a1e01861c54-0">
              Det tar sig uttryck i allt från otrygga anställningsförhållanden,
              lönediskriminering och uppsägningar när man blir gravid till det
              mycket brutala våld som Annelie Enochson talade om. Det finns
              i hela vårt samhälle i samtliga länder i hela världen. Det har
              inte ett skvatt med kultur att göra. Det är betingat av just den
              här maktordningen som överordnar män och underordnar kvinnor.
            </seg>
            <seg xml:id="i-9e4deeccb49fa069-0">
              Häromdagen träffade jag en kvinna som sade att hon jobbade i
              en organisation för att hjälpa kvinnor som har blivit slagna.
              Hon skulle fylla i ett papper, och då skulle hon fylla i vad organisationen
              gjorde. Det fanns en ruta där det stod så här: Arbetar för att
              stärka kvinnor som finns i patriarkala familjer. Vem skulle inte
              fylla i den? Det var alltså en blankett som utgick ifrån att patriarkala
              familjer bara finns i andra kulturer det finns inte i Sverige.
              Det är fullständigt fel att tro någonting sådant. Det finns mängder
              av kvinnor som har blivit misshandlade och behandlade på ett sätt
              som man helst inte skulle vilja höra talas om som bor i alldeles
              vanliga svenska familjer. Det finns en patriarkal ordning som
              ger sig till känna överallt och på en massa olika sätt. Det kan
              vara alltifrån i sängkammaren, in i lönekuverten och till de internationella
              förhandlingsborden där man också ska lösa konflikter och destruktiva
              konsekvenser av en patriarkal maktordning.
            </seg>
            <seg xml:id="i-dcd261a17088395f-0">
              Var ska vi diskutera detta? I vilket utskott ska vi diskutera
              det här? Det är frågor som berör många utskott. Det handlar om
              hur det är hemma och hur det är på jobbet, hur det är i det privata
              och hur det är i samhället. Jag tror att vi måste inse att allt
              detta handlar om politik och att vi måste vidga politikens gränser
              just därför. Vi får inte tro att det är några fria val som styr
              när vi sitter hemma vid köksbordet och diskuterar hur vi ska få
              ihop livspusslet.
            </seg>
            <seg xml:id="i-e5ece8df77fa0773-0">
              Föräldraförsäkringen är en väldigt bra illustration till detta.
              Jag tycker vi ska ställa frågan: Varför vill så få män vara med
              sina barn? Det är faktiskt detta det handlar om. Det finns en
              total frivillighet i den här försäkringen. Som förälder har man
              rätt att vara ledig. Varför vill så få män vara med sina barn?
              Det tycker jag är en mycket viktig fråga.
            </seg>
            <seg xml:id="i-47ef3a93560cda95-0">
              Jag tror att det handlar om könsroller och mångas uppfattning
              om vad man ska göra när man är man respektive kvinna. Den strukturen,
              den maktordningen, skulle jag vilja att vi får en ordentlig debatt
              om.
            </seg>
            <seg xml:id="i-849d2cafda57560f-0">
              Förhoppningsvis kan vi få det i november. Men jag tror att den
              skulle behöva föras på betydligt många fler nivåer i det politiska
              livet. Jag tror också att den politiska organisationen skulle
              behöva förändras.
            </seg>
            <seg xml:id="i-408a9cb31831a9bc-0">
              Det kan väl inte vara så som vice talmannen har sagt i en tidningsintervju
              att detta med feminism är en så smal fråga att det vore konstigt
              om man vill ägna sitt riksdagsmandat åt detta.
            </seg>
          </u>
          <note type="speaker" xml:id="i-20680032c8042b5c-0">
            Anf. 107 ANNELIE ENOCHSON (kd) replik:
          </note>
          <u who="annelie_enochson_5d2b54" xml:id="i-031923944f3dfc88-3">
            <seg xml:id="i-11585cf40156b008-0">
              Herr talman! Jag måste säga att jag som kvinna inte känner igen
              mig varje gång jag hör Gudrun Schyman. Jag gör inte det.
            </seg>
            <seg xml:id="i-6a840a5f5f7bd616-0">
              Jag tycker att det är förenklat att enbart säga att det är patriarkala
              strukturer. Jag tror att man får se det från olika håll. När det
              gäller mäns våld mot kvinnor finns det kulturella skillnader.
              Vill man inte säga det tror jag att man förenklar det hela.
            </seg>
            <seg xml:id="i-89db0f4ca850a670-0">
              Det viktigaste för mig är att man säger att det finns och att
              man tar itu med det. Att det sedan förekommer i olika kulturer
              på olika sätt måste vi se och arbeta med. Det är vad jag skulle
              önska att Gudrun Schyman också såg och att hon jobbade för att
              vi får bort det.
            </seg>
          </u>
          <note type="speaker" xml:id="i-c98f8639297acaba-0">
            Anf. 108 GUDRUN SCHYMAN (v) replik:
          </note>
          <u who="gudrun_schyman_b80c37" xml:id="i-c137885b34021636-1">
            <seg xml:id="i-59e2252b3b8ad35b-0">
              Herr talman! Visst finns det skillnader. Det finns olika uttryck
              som våldet tar sig. Det finns syramord och många hemskt brutala
              sätt att tysta kvinnor eller att uttrycka sin frustration över
              att inte kunna kontrollera kvinnors liv. Jag blundar inte för
              det. Men det är inte huvudfrågan.
            </seg>
            <seg xml:id="i-5220f23e3164fb6d-0">
              Huvudfrågan är maktstrukturen. Huvudfrågan är det förhållningssätt
              som finns i huvudet på en del, nämligen att kvinnor ska kontrolleras
              och att jag som man har rätt att göra det och att det är den maktordningen
              som ska gälla. Det är huvudfrågan. Det måste vi se. Annars hamnar
              vi i träsket som det innebär att börja tala om detta som någon
              form av kulturell företeelse.
            </seg>
          </u>
          <note type="speaker" xml:id="i-ebdff1887e326897-0">
            Anf. 109 ANNELIE ENOCHSON (kd) replik:
          </note>
          <u who="annelie_enochson_5d2b54" xml:id="i-031923944f3dfc88-4">
            <seg xml:id="i-1098cad5242d91f5-0">
              Herr talman! Jag kom med ett konkret förslag. Det största problemet
              för många av invandrarfamiljerna i Sverige i dag är att de som
              familjer ska försvenskas och inte får behålla sina rötter. Jag
              menar att vi gör dem en otjänst. Man måste känna sig trygg i sina
              rötter och det sammanhang man kommer ifrån.
            </seg>
            <seg xml:id="i-730af49048b28b68-0">
              Det innebär inte att jag tycker att manliga maktstrukturer är
              positivt. Absolut inte. Men jag tror att det vi måste angripa
              är just detta att man känner sig väldigt otrygg i det svenska
              samhället. Jag menar att vi måste se familjerna som en helhet.
              Det är vad jag skulle vilja jobba för.
            </seg>
          </u>
          <note type="speaker" xml:id="i-4c314ea0a70c98e9-0">
            Anf. 110 GUDRUN SCHYMAN (v) replik:
          </note>
          <u who="gudrun_schyman_b80c37" xml:id="i-c137885b34021636-2">
            <seg xml:id="i-f5c78dabf5ac4303-0">
              Herr talman! Det är där vi är väldigt oense. Jag vill inte se
              familjerna som någon enhet. Jag vill se individer med mänskliga
              rättigheter oavsett kön. Det är en väldig skillnad.
            </seg>
            <seg xml:id="i-f99398d775ee6331-0">
              Vi vet att i de allra flesta familjer är det inte så. Oavsett
              vilket land man kommer ifrån innebär själva familjekonstruktionen
              ofta att de mänskliga rättigheterna försvagas eller förtrampas.
            </seg>
            <seg xml:id="i-79c6c0ffc07f6e6e-0">
              Det finns en diskriminering i en patriarkal familjestruktur som
              tar sig olika uttryck men som finns där. Den skyddas av, precis
              som du själv nu gjorde, ett familjebegrepp. Jag vill se en familj
              som består av enskilda individer med mänskliga rättigheter fullt
              ut.
            </seg>
          </u>
          <note type="speaker" xml:id="i-889d7801e4ef5097-0">
            Anf. 111 TINA ACKETOFT (fp) replik:
          </note>
          <u who="tina_acketoft_60c419" xml:id="i-41a0813d890fb12d-7">
            <seg xml:id="i-d409ddd0185971ee-0">
              Herr talman! Jag delar Gudrun Schymans bild helt och fullt. Vi
              är alla individer med mänskliga rättigheter oavsett kön. Våld
              mot kvinnor är våld oavsett varifrån det kommer. Därför är den
              enda ljuspunkten med Mona Sahlins nya roll som jämställdhetsminister
              att hon även har hand om integrationsfrågorna. Nog om detta.
            </seg>
            <seg xml:id="i-51ce9b1859e42521-0">
              Jag skulle vilja fråga Gudrun Schyman om hon delar Inger Nordlanders
              synsätt att det är genom debatten hon är naturligtvis en strålande
              debattör och inte med politikens vapen eller hjälpmedel som vi
              ska komma jämställdheten närmre. Det är egentligen en väldigt
              enkel och rak fråga.
            </seg>
          </u>
          <note type="speaker" xml:id="i-3dcdceaa291e9322-0">
            Anf. 112 GUDRUN SCHYMAN (v) replik:
          </note>
          <u who="gudrun_schyman_b80c37" xml:id="i-c137885b34021636-3">
            <seg xml:id="i-9dde0cc8906f7809-0">
              Herr talman! Jag tror att vi ska använda alla medel som står
              till buds. Jag ser ingen som helst motsättning i att debattera,
              att arbeta med opinionsbildning, att använda lagstiftning och
              att använda alla de arenor som finns, inklusive den politiska
              arenan. Det behövs inte föras någon diskussion om var. Det behövs
              föras en diskussion om varför det är så tyst.
            </seg>
          </u>
          <note type="speaker" xml:id="i-d6afcf51e5717fff-0">
            Anf. 113 TINA ACKETOFT (fp) replik:
          </note>
          <u who="tina_acketoft_60c419" xml:id="i-41a0813d890fb12d-8">
            <seg xml:id="i-0abc0e9e8513a556-0">
              Herr talman! Det är väl upp till alla oss. Jag tycker att de
              få som är i denna sal i dag gör ett förtjänstfullt arbete.
            </seg>
            <seg xml:id="i-134d67f9bd476519-0">
              Jag fick tag på en av Vänsterpartiets motioner. Där står en passage
              som jag skulle vilja få förklarad för mig. Man vill ha en verklig
              och djupgående demokratisering av den gemensamma sektorn. Vi talar
              alltså återigen om offentliganställda, och så vidare.
            </seg>
            <seg xml:id="i-232f9f30103fc1b2-0">
              För mig är detta ett högpolitiskt ämne. Vad betyder detta med
              verklig och djupgående demokratisering?
            </seg>
          </u>
          <note type="speaker" xml:id="i-3ef0eb34198eaa04-0">
            Anf. 114 GUDRUN SCHYMAN (v) replik:
          </note>
          <u who="gudrun_schyman_b80c37" xml:id="i-c137885b34021636-4">
            <seg xml:id="i-4bcf4762b8734dae-0">
              Herr talman! Jag har inte motionen framför mig och kan därför
              inte se i vilket sammanhang det står. Jag antar att det betyder
              att det ska finnas ett demokratiskt inflytande för dem som arbetar
              där, för dem som är arbetsgivare och för oss som är medborgare.
              Men jag ser inte sammanhanget, och jag kan inte svara dig.
            </seg>
            <seg xml:id="i-75306c597ea0c21d-0">
              Själva debatten om den offentliga sektorn är intressant. Det
              låter i debatten ibland som att den vore till för kvinnor. Så
              är det naturligtvis inte. Den offentliga sektorn, det som är välfärden,
              är till för oss människor och medborgare.
            </seg>
            <seg xml:id="i-30143ffe3575a90d-0">
              En majoritet i Sveriges riksdag har valt att den ska vara skattefinansierad
              och i samhällelig ägo på olika sätt. Det finns en demokratiaspekt
              i detta som är mycket viktig. Den är inte till för kvinnor. Den
              är till för medborgares och människors behov av utbildning, vård,
              service och omsorg.
            </seg>
            <seg xml:id="i-cee09b636a45685b-0">
              Att det är en majoritet kvinnor som arbetar där kan väl inte
              någon vara glad över. Att det är usla löner kan väl inte någon
              vara glad över heller. Men så ser det också ut i de sektorerna
              inom den privata sektorn.
            </seg>
            <seg xml:id="i-2071973c32155b0a-0">
              Anf. 115 GUNNAR ANDRÉN (fp) replik:
            </seg>
            <seg xml:id="i-b489078073db61ef-0">
              Herr talman! Familjer ser väldigt olika ut. Jag har en erfarenhet
              som jag delar med många kvinnor att vara ensamstående pappa, fast
              kvinnor inte är ensamstående pappor utan mammor. Det ger en speciell
              erfarenhet som gör att jag känner mig lite frågande till en del
              av det Gudrun Schyman säger.
            </seg>
            <seg xml:id="i-b18756362d0fe571-0">
              När man hamnar i den situationen även om det nu är många år sedan
              när hustrun hade gått bort i cancer hamnar man i en situationen
              som så otroligt många kvinnor befinner sig. Man behöver hjälp
              med annat.
            </seg>
            <seg xml:id="i-00b539585a390895-0">
              Min fråga till Gudrun Schyman är: Varför är det bara manliga
              kylskåpsinstallatörer som man ska betala fullt ut? Kanske behöver
              man någon annan tjänst i hemmet? Nu finns det liksom ingen marknad.
              Det förutsätts på något sätt att kvinnor som kommer hem ska jobba
              på någon svart marknad.
            </seg>
            <seg xml:id="i-c5ec5f4054bccabf-0">
              Jag, och jag tror många andra kvinnor, hade behövt hjälp i hemmet
              till rimliga priser. Vad finns det för redskap för att öka valfriheten
              för många ensamstående kvinnor?
            </seg>
          </u>
          <note type="speaker" xml:id="i-b048e7ada5fc8cdb-0">
            Anf. 116 GUDRUN SCHYMAN (v) replik:
          </note>
          <u who="gudrun_schyman_b80c37" next="cont" xml:id="i-23ea4264c44f662c-0">
            <seg xml:id="i-01824a0f4beccef5-0">
              Herr talman! Jag kan inte se att det inte finns. Precis som du
              kan reparera ditt kylskåp, dammsugaren eller vad det nu är, kan
              du naturligtvis få hjälp med annat i hemmet. Det finns företag
              som gör detta i dag. Det finns mängder. Titta i Gula Sidorna.
              Det finns massor.
            </seg>
            <seg xml:id="i-da947ab30ee328fe-0">
              Det vi för en politisk diskussion om är: Ska vi skattesubventionera
              detta eller inte? Det är en diskussion vi kan föra. Varför ska
              vi skattesubventionera det som kvinnor gör men inte det som män
              gör? Vad är det för idé med det? Det förstår jag inte.
            </seg>
          </u>
          <note xml:id="i-f32469476af43022-0">
            Anf. 117 GUNNAR ANDRÉN (fp) replik:
          </note>
          <u who="gudrun_schyman_b80c37" prev="cont" xml:id="i-905d1d02f82c3630-0">
            <seg xml:id="i-416c0d5dd18f32c6-0">
              Herr talman! En tidigare talare från ditt parti sade att det
              vore bättre om fler män tog sitt fulla ansvar och att det var
              lösningen. Det kan jag också tycka. Men det är en nödlösning i
              den här situationen. Många kvinnor som är lågavlönade och som
              skulle vilja köpa tjänster har inte råd med detta.
            </seg>
            <seg xml:id="i-916bba54c829618b-0">
              Jag tycker inte att det är den bästa lösningen. Den lösningen
              som ni anvisar är den bästa. Alla ska betala fullt ut för tjänster.
              Men det finns en svart marknad som leder till väldigt låga kvinnolöner.
              Det är den verkligt bistra sanningen. Där har ni såvitt jag förstår
              inget som helst redskap att komma ur detta och öka kvinnors valfrihet.
              De rika klarar sig nog alltid.
            </seg>
          </u>
          <note type="speaker" xml:id="i-0d08d780d8b8c133-0">
            Anf. 118 GUDRUN SCHYMAN (v) replik:
          </note>
          <u who="gudrun_schyman_b80c37" xml:id="i-c137885b34021636-5">
            <seg xml:id="i-8c66caf928ad9428-0">
              Herr talman! Det handlar inte om att öka kvinnors valfrihet.
              Det handlar om att en del kvinnor kan ha råd att ta andra kvinnor
              i tjänst för att på det sättet slippa ställa krav hemma eller
              lösa det med någon annan hjälp som man i dag inte betalar vitt.
            </seg>
            <seg xml:id="i-dfdd82ec713ac433-0">
              Det handlar om att andra kvinnor ska gå in och göra jobbet, men
              man ska ändå behålla det på den kvinnliga arenan.
            </seg>
            <seg xml:id="i-894e3cb00fef2863-0">
              Ska vi skattesubventionera kylskåpsreparatören? Ska vi skattesubventionera
              alla som gör någonting i hemmet? Varför ska vi göra det? Det kan
              jag inte förstå.
            </seg>
            <seg xml:id="i-33e54237271fb3ac-0">
              Skattepengarna tycker jag att vi ska använda till människor som
              har behov av vård, omsorg och kommunal eller landstingskommunal
              eller annan organiserad service av olika slag för att få livet
              att gå ihop.
            </seg>
            <seg xml:id="i-f04868e401f5c919-0">
              Det som hör till att vi inte har tid kan vi lösa på andra sätt
              genom att vi för en diskussion om arbetstid och organisering av
              det betalda och obetalda arbetet och att dela på det.
            </seg>
          </u>
          <note type="speaker" xml:id="i-9741ef38bc790926-0">
            Anf. 119 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-8568eaa89d190d89-3">
            <seg xml:id="i-2f21c67c4da2d5d0-0">
              Herr talman! Gudrun Schyman tar upp de manliga maktstrukturerna.
              Vi är nog överens om att vi behöver bryta upp dem.
            </seg>
            <seg xml:id="i-f99318d58804af13-0">
              Har Gudrun Schyman något konkret förslag på hur vi ska göra och
              vilka möjligheter vi som kvinnor har att bryta ned dem på olika
              sätt?
            </seg>
          </u>
          <note type="speaker" xml:id="i-84ee9fb38283728f-0">
            Anf. 120 GUDRUN SCHYMAN (v) replik:
          </note>
          <u who="gudrun_schyman_b80c37" xml:id="i-c137885b34021636-6">
            <seg xml:id="i-376d1f3595078d83-0">
              Herr talman! Jag tror att vi har en stor pedagogisk uppgift framför
              oss, nämligen att få tillräckligt många att över huvud taget instämma
              i att det är manliga maktstrukturer som finns på samhällets samtliga
              områden, och som på olika sätt gör det svårt att väcka de här
              frågorna på ett samlat och konstruktivt sätt.
            </seg>
            <seg xml:id="i-9c20f15432edd7a8-0">
              Det finns fortfarande många som har anammat bilden av Sverige
              som ett otroligt jämställt land. Den där fernissan som är väldigt
              tunn har man putsat väldigt hårt på så den sitter.
            </seg>
            <seg xml:id="i-b7285bb526301858-0">
              Jag tror att det behövs folkbildning. Jag tror att det behövs
              kunskap hos väldigt många och på väldigt många nivåer, alltifrån
              utbildningens första steg, det vill säga förskolan, och uppåt.
              Det behövs inom alla sektorer i samhället. Vi kan göra mycket
              där vi är för att få upp detta till ytan, till exempel i riksdagen
              och politiken.
            </seg>
          </u>
          <note type="speaker" xml:id="i-cb0df323dd9bbaa5-0">
            Anf. 121 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-8568eaa89d190d89-4">
            <seg xml:id="i-d6c489a8e11b7a5a-0">
              Herr talman! Det kan bli en mycket spännande diskussion och framför
              allt ett spännande arbete.
            </seg>
            <seg xml:id="i-ac02ffd55714a0a6-0">
              Anser Gudrun Schyman att vi kvinnor är tillräckligt medvetna
              om de här frågorna eller finns det strukturer som är så underliggande
              att ingen märker dem utan vi bara följer med i strömmen?
            </seg>
          </u>
          <note type="speaker" xml:id="i-32e654f090444462-0">
            Anf. 122 GUDRUN SCHYMAN (v) replik:
          </note>
          <u who="gudrun_schyman_b80c37" xml:id="i-c137885b34021636-7">
            <seg xml:id="i-5411a81cc5d95687-0">
              Herr talman! För att upprätthålla en maktordning en över- och
              en underordning krävs det att tillräckligt många är med på detta
              på bägge håll. Det finns de som deltar i en patriarkal ordning
              därför att man tycker att det är bra. Det finns de som gör det
              eftersom man inte ser hur det fungerar och som så småningom får
              en medvetenhet.
            </seg>
            <seg xml:id="i-d96096157cbe756d-0">
              Vi ska hjälpas åt att göra allt för att den här medvetenheten
              ska bli så tydlig och klar som möjligt. Den ska bli lika klar
              som den andra maktordning vi har som styr i samhället, den ekonomiska.
            </seg>
            <seg xml:id="i-13031680abaefd96-0">
              Att vi talar om klass och samhällsklass är väldigt naturligt
              för alla. Att vi också ska tala om kön och den maktordning som
              det för med sig önskar jag ska bli precis lika tydligt och naturligt
              för alla, inte minst inom politiken. Det ska vi hjälpas åt med.
            </seg>
            <seg xml:id="i-a38a75b2f9819fad-0">
              Integration och demokrati
            </seg>
          </u>
          <note type="speaker" xml:id="i-27b5724c2dce3f10-0">
            Anf. 123 STEN TOLGFORS (m):
          </note>
          <u who="sten_tolgfors_b0487c" next="cont" xml:id="i-1139ece6d857cab1-0">
            <seg xml:id="i-fcca8a8edaf12f66-0">
              Herr talman! Låt mig först notera att Mona Sahlin, som skulle
              ha varit med i debatten, har strukit sig. Jag beklagar det, särskilt
              som hon var den enda socialdemokrat som visat intresse för debatten
              om integration, demokrati och asylfrågor.
            </seg>
            <seg xml:id="i-5cdd4cdc1093cd85-0">
              I fredags fick Sverige en ny migrationsminister. Den gamle, Jan
              O Karlsson, använde sin sista dag i ämbetet i sin gamla vanliga
              stil. I torsdags rapporterades att Socialdemokraterna ville backa
              från sjupartibeslutet att ersätta Utlänningsnämnden med förvaltningsdomstol
              vid överklaganden i asylärenden. Vare sig den avgående eller den
              tillträdande ministern var då beredd att svara på frågor.
            </seg>
            <seg xml:id="i-f52e27ace896fde7-0">
              Det var alldeles uppenbart ett sätt att ge den tillträdande ministern
              möjlighet att svära sig fri från de utspel som gjordes.
            </seg>
            <seg xml:id="i-62b0ae24100c94a1-0">
              Detta gjordes genom att man läckte en odaterad icke undertecknad,
              synbarligen oklart underbyggd PM från Regeringskansliet som lämnades
              över till massmedierna. Därefter mejlades PM:n till oss i de andra
              partierna.
            </seg>
          </u>
          <note xml:id="i-af801290ce53c376-0">
            Jan O Karlsson hade dock redan i juni läckt motsvarande siffror
            till medierna.
          </note>
          <u who="sten_tolgfors_b0487c" prev="cont" xml:id="i-c03c6969b85429ae-0">
            <seg xml:id="i-94d693a0fd75a503-0">
              Hade regeringen menat allvar med en vilja att resonera om andra
              lösningar eller om förändringar i liggande förslag till instansordning
              hade rimligen ett väl underbyggt underlag öppet presenterats för
              partierna och kontakter tagits för en seriös diskussion, men det
              var inte den väg som valdes.
            </seg>
            <seg xml:id="i-ae64fdbe2f6e5d87-0">
              I denna PM hävdas att kostnaden för en ny instansordning för
              att stärka rättssäkerheten för asylsökande skulle vara oförsvarbart
              stor, upp emot ½ miljard kronor årligen. Samtidigt såg vi i medierna
              hur ordföranden i socialutskottet sade: Det kan finns andra billigare
              insatser för att få en effektivare och mer rättssäker asylprövning.
            </seg>
            <seg xml:id="i-3c96cd4e1f060518-0">
              Vilka? Varför säger inte Socialdemokraterna eller regeringen
              vilka dessa skulle vara? Varför redovisas inte tankarna och underlagen
              öppet?
            </seg>
            <seg xml:id="i-1c527c581746052a-0">
              Moderaterna har under en lång period varit medvetna om att ökad
              rättssäkerhet och en ny instansordning kostar pengar. Vad kostnaden
              blir beror på hur instansordningen och lagen konkret utformas.
              Det ses just nu över i olika utredningar.
            </seg>
            <seg xml:id="i-60f868533f31ad80-0">
              Utifrån de underlag vi hittills har sett kan följande sägas:
            </seg>
            <seg xml:id="i-5dafa87ae10c6015-0">
              För det första: All partier även Socialdemokraterna har varit
              överens om att rättssäkerheten vid asylprövning måste öka, bland
              annat genom inslag av tvåpartsprocess och muntlig förhandling.
              Huvuddelen av ökningen av kostnaden förklaras i den PM som läckt
              ut från Regeringskansliet med just dessa båda faktorer: inslag
              av tvåpartsprocess och muntlig förhandling.
            </seg>
            <seg xml:id="i-4c225bb1b0f9bb7d-0">
              I Svenska Dagbladet erkände en person från UD att man för att
              minska kostnaden måste minska ambitionen om rättssäkerhet. Vill
              Socialdemokraterna och regeringen inte längre prioritera rättssäkerheten
              i asylsystemet?
            </seg>
            <seg xml:id="i-557f21dfd5cf03a3-0">
              För det andra: I denna PM jämförs kostnader för den nya instansordningen
              med dagens utlänningsnämnd som alla partier är överens om inte
              fungerar väl.
            </seg>
            <seg xml:id="i-28f3e76889b9c2fa-0">
              Det är en konstig utgångspunkt att göra en jämförelse med över
              huvud taget eftersom alla vill förändra den. Det denna PM egentligen
              gör är att prissätta rättssäkerhetsbristerna i dagens system.
            </seg>
            <seg xml:id="i-4cc61053047459de-0">
              För det tredje: I denna PM ingår även kostnader för att arbeta
              bort dagens köer i Utlänningsnämnden för asylsökande. Detta kan
              rimligtvis inte vara riktigt att lägga den nya instansordningen
              till last.
            </seg>
            <seg xml:id="i-d4bef3426f0e337d-0">
              För det fjärde: Den totala kostnaden för asylmottagningen styrs
              av två faktorer: resurser för prövning och kostnader för boende
              och väntetider.
            </seg>
            <seg xml:id="i-1ad1500e1fab4c8a-0">
              Det beräknas att det finns en faktor fem till tio i detta. Det
              innebär att en satsad krona på tidig och rättssäker prövning kan
              spara 5 till 10 kr i senare boendekostnader.
            </seg>
            <seg xml:id="i-d403dde8ebd02292-0">
              Vi moderater anslår därför redan i dag 100 miljoner kronor mer
              än regeringen på asylprövningen.
            </seg>
            <seg xml:id="i-6900912a993dbf91-0">
              För det femte: Förtroendet för instansordningen och kvaliteten
              på utredningar och beslut påverkar också kostnaderna. Ökat förtroende
              för en ökad rättssäkerhet och bättre motiverade beslut ger rimligen
              färre överklaganden och en tydligare praxis.
            </seg>
            <seg xml:id="i-72ee5e4f0bd1789e-0">
              För det sjätte: Förutsatt ökad rättssäkerhet i instansordningen
              kan dagens möjligheter till nya ansökningar tas bort eller begränsas
              vilket ger en betydande besparing. Detta kan ersättas med en nödutgång
              i lagen för särskilda humanitära skäl i form av verkställighetshinder.
            </seg>
            <seg xml:id="i-290c7de3f5d726fc-0">
              Syftet med att man väckte den PM jag talar om just i torsdags
              var förmodligen att i glappet mellan två migrationsministrar testa
              om något parti var villigt att acceptera ett närmare samarbete
              i migrationspolitiken för att regeringen skulle ta sig ur dagens
              dödläge där man hamnat off-side i många frågor.
            </seg>
            <seg xml:id="i-8f9240063785bc58-0">
              Resultatet blev dock en djupare misstro mot socialdemokratins
              sätt att hantera frågorna. Jan O Karlsson fick ju så sent som
              för någon vecka sedan kritik från sex partier i riksdagen för
              att övergången till en ny instansordning misskötts.
            </seg>
            <seg xml:id="i-74fb6efa2a82ec80-0">
              Jag vill hävda att vi inte har råd med mer oklarheter. Politiken
              har inte råd med att misslyckas ännu en gång med den nya instansordningen.
              Det skulle drabba förtroendet för hela asyl- och instansordningen
              för asylärenden, både hos svenska folket, hos de asylsökande och
              hos de asylsökandes ombud.
            </seg>
            <seg xml:id="i-927b48048c8102ff-0">
              Eftersom det just den här gången är så viktigt med en bred lösning
              som är förankrad hos samtliga partier tycker jag att Socialdemokraternas
              hittillsvarande agerande är tråkigt.
            </seg>
            <seg xml:id="i-290d7eced9ae52c9-0">
              Ett exempel på det är att regeringen använde halva den tid som
              stod till förfogande för den utredning som ser över utlänningslagen
              till att tillsätta utredningen.
            </seg>
            <seg xml:id="i-907b7c2ddfad350a-0">
              Regeringskansliet har vidare inte varit berett att ge utredningen
              de praktiska förutsättningar som jag bedömer att den hade behövt
              för att kunna fullgöra sitt uppdrag på ett bra sätt. Nu är det
              här en trovärdighetsfråga för socialdemokratin och regeringen.
              Vi vill ha en öppen diskussion. Vi vill att regeringen omedelbart
              till partiernas förfogande ställer samtliga underlag som man har
              gällande övergången till en ny instansordning och tar upp en diskussion
              med partierna om man har grund för andra förslag och slutar föra
              diskussionen omvänt via massmedierna.
            </seg>
          </u>
          <note type="speaker" xml:id="i-c08395fce2603345-0">
            Anf. 124 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-5c08df6e1cfa8109-0">
            <seg xml:id="i-f4e925e70d455690-0">
              Herr talman! Jag tycker att det är beklagligt att Sten Tolgfors
              försöker använda nästan hela sitt inlägg i den allmänpolitiska
              debatten till att försöka få en lögn till att bli en sanning.
              Det är ju inte så att socialdemokratin har tagit avstånd från
              det tidigare ställningstagandet när det gäller en övergång till
              ny instans- och processordning. Det arbetet pågår ju för fullt.
              Det som vi nu har att titta på och som Sten Tolgfors så sent som
              i dag på förmiddagen har varit med om att diskutera är ett konstaterande
              av att en tidigare beräknad kostnad för övergång till ny instans-
              och processordning, som tidigare bedömts till ca 25 miljoner kronor,
              nu tenderar att landa på en nivå om 1,4 miljarder.
            </seg>
            <seg xml:id="i-0892303aa1bab8bc-0">
              Vi måste ta ansvar för det här och titta på det på ett helt annat
              sätt än vad som kanske tidigare skett. Utskottet har nu tillsammans
              med Sten Tolgfors tagit ett sådant initiativ, och vi kommer att
              gå vidare, liksom också med det arbete som Sten Tolgfors efterlyser
              när det gäller att få den nära kontakten och den ytterligare diskussionen
              mellan partierna för att nå en bred lösning.
            </seg>
          </u>
          <note type="speaker" xml:id="i-107f0d0c4cd5b495-0">
            Anf. 125 STEN TOLGFORS (m) replik:
          </note>
          <u who="sten_tolgfors_b0487c" xml:id="i-9a0175c8ada3ff77-0">
            <seg xml:id="i-4f2d09dab2c3b640-0">
              Herr talman! Först kan jag konstatera att jag har ett inlägg
              i migrationsdebatten i dag. Det har över huvud taget ingen socialdemokrat.
              Det visar något om intresset för frågorna.
            </seg>
            <seg xml:id="i-a1d4daa98770e65d-0">
              Vidare har socialförsäkringsutskottet i dag beslutat att titta
              närmare på den PM om ekonomin som i förra veckan läcktes från
              Regeringskansliet. Här finns en lång rad av frågor där vi kräver
              att underlagen görs publika, så att alla får ta del av dem. Det
              gäller mycket praktiska saker: bedömning av väntetider, tillgängligheten
              till domare och så vidare. Det gäller alltså en mycket vidare
              diskussion.
            </seg>
            <seg xml:id="i-e56f90ee3605691a-0">
              I vad gäller om Socialdemokraterna har svängt är jag jättetacksam
              för att Socialdemokraterna här nu i kammaren i en replik backar
              från det som man sade till massmedierna i förra veckan. Det visar
              bara att jag hade alldeles rätt när jag sade att detta var en
              testballong för att se om man kunde rycka loss något av partierna
              från den breda uppgörelse som har funnits.
            </seg>
            <seg xml:id="i-f4bdb12e27a80d95-0">
              Jag har framför mig artiklar i Svenska Dagbladet och i Dagens
              Nyheter där företrädare för Socialdemokraterna säger helt andra
              saker än de som vi just nu fått höra. Bland annat säger migrationsministern
              Barbro Holmberg att Utlänningsnämnden inte kan få vara kvar i
              sin nuvarande form, medan det beslut som finns är att den inte
              skulle vara kvar alls.
            </seg>
          </u>
          <note type="speaker" xml:id="i-06174d9aea959509-0">
            Anf. 126 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-5c08df6e1cfa8109-1">
            <seg xml:id="i-6a09c752bc1c7212-0">
              Herr talman! Sten Tolgfors efterlyser sanningar, och det är de
              sanningarna som vi tillsammans ska leta efter, också i utredningen.
              Så sent som under gårdagens hearing fick vi ta del av den debatt
              som pågår om dessa viktiga frågor. Den ska bilda underlag för
              det fortsatta arbetet, där vi nu i tät följd kommer att få diskutera
              i utredningsform och leta oss fram till de lösningar som vi behöver
              för att nå det resultat som vi tillsammans har varit överens om
              att vi ska nå.
            </seg>
            <seg xml:id="i-c7e9f2a94a58feaa-0">
              Men det är helt klart en sanning att en beräknad kostnad om ca
              25 miljoner helt plötsligt ett par år senare är uppe i 1,4 miljarder
              i de beräkningar vilka, som Sten Tolgfors säger, har läckt ut.
              De ska nu gås igenom av socialförsäkringsutskottet vid ett kommande
              sammanträde.
            </seg>
          </u>
          <note type="speaker" xml:id="i-be54e327a6696d54-0">
            Anf. 127 STEN TOLGFORS (m) replik:
          </note>
          <u who="sten_tolgfors_b0487c" xml:id="i-9a0175c8ada3ff77-1">
            <seg xml:id="i-18710e8197e40ac0-0">
              Herr talman! Jag är glad att Socialdemokraterna här i kammaren
              bekräftar min beskrivning att det var så att PM:n läcktes ut.
              Det var inte så som man delvis försökte ge intryck av, att man
              har kontaktat partierna i god ordning, försett dem med denna PM
              och velat inleda en diskussion, utan först läcktes det till massmedierna
              och därefter togs kontakt med de andra partierna.
            </seg>
            <seg xml:id="i-7c944832607e0ebe-0">
              Detta är symptomatiskt för hur Socialdemokraterna i formfrågan
              misskött övergången till en ny instansordning. Vi vet att det
              här är en kritisk situation för den utredning som ser över utlänningslagen.
              Den har haft väldigt lite tid och alldeles för små resurser. Utredningen
              har gett ordföranden i uppdrag att återvända till Regeringskansliet
              och begära mer av både resurser och tid liksom även praktiska
              möjligheter. Vi får väl se vad som kommer ut av detta. Vi vet
              att Jan O. Karlsson använde halva utredningstiden till att tillsätta
              utredningen, från den 27 november förra året till den 4 juni i
              somras, medan utredningen skulle vara klar före jul.
            </seg>
            <seg xml:id="i-d2d985d9911afd8a-0">
              Vi kräver nu en öppen process, där man lägger papperen på bordet
              och där det förs öppna diskussioner på goda underlag i de här
              frågorna framöver.
            </seg>
          </u>
          <note type="speaker" xml:id="i-cda9651040ab5cea-0">
            Anf. 128 ERIK ULLENHAG (fp):
          </note>
          <u who="erik_ullenhag_f3fec1" xml:id="i-26f15f4efdf44c5d-0">
            <seg xml:id="i-6d697bc3c923a2cf-0">
              Herr talman! Låt mig inledningsvis instämma i den beskrivning
              som Sten Tolgfors gjorde av hanteringen av frågan om Utlänningsnämnden.
              Det är ju så att minister efter minister och socialdemokratisk
              politiker efter socialdemokratisk politiker har ägnat sig åt att
              slingra och försena i denna fråga.
            </seg>
            <seg xml:id="i-1e0899620b25c66f-0">
              Man talar om en öppen dialog. Själv fick jag som flyktingpolitisk
              talesman i Folkpartiet del av Finansdepartementets promemoria
              via en journalist, som hade fått den före mig. Det är klart att
              det här är ett tydligt tecken på att Socialdemokraterna har suttit
              för lång tid vid makten. Man har tappat bort den grundläggande
              maktfördelningen i samhället, att riksdagen fattar beslut och
              att regeringen ska verkställa de besluten. Men i de frågor där
              Socialdemokraterna inte får med sig riksdagen gör man sitt bästa
              för att försena processen.
            </seg>
            <seg xml:id="i-97622dc3b9e65a28-0">
              I det här fallet, när det gäller att lägga ned Utlänningsnämnden,
              är det tusentals asylsökande som på vägen drabbas av rättsosäkerhet,
              och en del av dem tvingas gå under jorden.
            </seg>
            <seg xml:id="i-b833709cf16c24cd-0">
              Herr talman! Jag tänkte egentligen tala om integration. Runtom
              i Sverige kommer ett antal barn i dag att till sin pappa ställa
              frågan: Vad gör du? Och pappan kommer att svara: Jag är arkitekt.
              Sedan kommer sonen eller dottern att säga: Men du, pappa, det
              där var ju hemma i Iran. Vad gör du här i Sverige? Ja, här i Sverige
              gör jag ingenting.
            </seg>
            <seg xml:id="i-32dc460f5c3a44fd-0">
              Ett antal barn har i dag varit tvungna att följa med sina föräldrar
              för att tolka på apoteket, på vårdcentralen eller i kontakt med
              myndighet. I integrationsdebatten får vi inte glömma bort att
              det finns många nya svenskar som har lyckats i samhället. Men
              de har lyckats trots den förda integrationspolitiken. Socialdemokraterna
              och samarbetspartierna har misslyckats med integrationen i Sverige.
            </seg>
            <seg xml:id="i-d1431d8128bfdeab-0">
              Bara en tredjedel av dem som kom till Sverige 1997 har tre år
              senare möjlighet att försörja sig på egen hand. Två av tre klarar
              inte egenförsörjning. Barn växer upp utan att känna en enda vuxen
              människa som har ett arbete, och vi har sannolikt världens bäst
              utbildade taxichaufförer i det här landet.
            </seg>
            <seg xml:id="i-ceb210127095f4c5-0">
              Vad beror det här på? Hur kommer det sig att många av de människor
              som har flytt från Mogadishu, från Kabul, från alla jordens hörn,
              hamnar i passivitet och bidragsberoende? Jag tror att det finns
              fyra huvudorsaker.
            </seg>
            <seg xml:id="i-a43bfcd515a395eb-0">
              Om den första inleddes det en debatt om här. Det handlar om flyktingmottagande,
              hur människor får vänta i månader eller år på flyktingförläggningar
              och på beskedet om att få stanna i Sverige och successivt bryts
              ned hur människor på grund av en illa fungerande asylprocess förvandlas
              från personer som kommer till ett land, vill ta ett arbete och
              bygga sin framtid här till personer som hamnar utanför och tappar
              livsork och livslust.
            </seg>
            <seg xml:id="i-bac65f75cac135f6-0">
              Den andra orsaken handlar om jobb. Det är sant för svenskar,
              för turkar och för somalier att jobb är nyckeln till frihet. Att
              ha en egen anställning, en egen lön som man själv förfogar över,
              är nyckeln. Här behöver väldigt mycket göras.
            </seg>
            <seg xml:id="i-00da9dbe98d20765-0">
              Folkpartiet har lagt fram förslag om att man ska se till att
              de som i dag går på socialbidrag i stället för att fastna i socialbidragsberoende
              ska bli ett statligt ansvar, ett ansvar för arbetsmarknadspolitiken.
              I stället för att slussa människor mellan olika bidragssystem
              ska man säga: Här har du möjligheter. Man ska ställa krav på att
              de ska ta ett jobb eller en praktikplats och se till att komma
              in i samhället. Det handlar om att sätta upp ett nytt sysselsättningsmål.
              Det som Socialdemokraterna pratar om, 80 % sysselsättning, är
              väl jättebra, men i många bostadsområden runtom i Sverige är det
              sysselsättningsmålet egentligen ett skämt. Det finns bostadsområden
              där inte ens varannan har ett arbete, och där vill vi sätta in
              resurserna och säga att åtminstone 60 % ska ha sysselsättning
              i alla Sveriges större bostadsområden.
            </seg>
            <seg xml:id="i-0788b677e7a4b335-0">
              Det handlar om språket. Det handlar om att förändra svenska för
              invandrare och se till att det anpassas efter individen. Man ska
              inte se människor som kommit hit som en grupp, som ett kollektiv
              av invandrare som kan lära sig samma sak på samma sätt och på
              samma tid. Det handlar också om att ställa krav på deltagande.
              Den som uppbär bidrag ska delta i svenskundervisningen.
            </seg>
            <seg xml:id="i-860d41f272d011ad-0">
              Det handlar delvis även om diskriminering. Jag tror tyvärr att
              vi många gånger har byggt upp självgoda svenska folkhem, vilka
              bygger på något slags socialdemokratisk tanke om att vi i Sverige
              är bäst av alla medan andra är lite sämre. Detta medför att de
              som flyr till vårt land också ses med viss missaktning.
            </seg>
            <seg xml:id="i-3e3713a96c5e05c9-0">
              Jag tycker att man kunde se detta i eurodebatten. Det fanns goda
              skäl att rösta nej till euron. Å andra sidan fanns det många skäl
              som egentligen handlade om att vi tyckte att tyskar, italienare,
              fransmän och andra inte var något vidare att ha att göra med.
              Samma sak syns i integrationsproblematiken.
            </seg>
            <seg xml:id="i-929fe85b4e18b5df-0">
              Allra sista, fru talman, vill jag citera Martin Mutumba, fotbollsspelare
              i Allsvenskan. Han skriver i en nyutkommen bok: Ingen ifrågasätter
              om Zlatan är svensk. Han är en nationalsymbol. Här i Rinkeby är
              Zlatan gud.
            </seg>
            <seg xml:id="i-8fad36f3a5783db1-0">
              Zlatan är en fantastisk fotbollsspelare, och det är också Martin
              Mutumba. Men det är en skam för ett land när enda möjligheten
              att lyckas för många består i att lyckas inom sport men inte på
              någon annan arena.
            </seg>
          </u>
          <note type="speaker" xml:id="i-a8b0d23051076221-0">
            Anf. 129 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-5c08df6e1cfa8109-2">
            <seg xml:id="i-e3c7d90aed90dc33-0">
              Fru talman! Erik Ullenhag ger en bild av integrationspolitiken
              som jag i många stycken kan ställa upp på. Han ger en bild av
              problemställningar ute i samhället som i många delar säkert är
              sann. I regeringsställning räcker det dock inte med bara ord,
              utan det fordras också handling.
            </seg>
            <seg xml:id="i-8bdbd651038a93fb-0">
              Det är klart att det i riksdagens talarstol är lätt att lösa
              alla världens problem, inklusive de svenska, men att gå ut i realiteten
              och försöka verkställa dem är kanske lite mer komplicerat. Det
              är i det ledet vi från majoritetens sida befinner oss. Vi inte
              endast pratar integrationspolitik, utan vi försöker också förverkliga
              den. I det ledet finns vi, och i det läget är vi operativa.
            </seg>
            <seg xml:id="i-a3e67e6854f15bab-0">
              Att beskriva Sverige i termer av bara elände, såsom Erik Ullenhag
              gör, är ingen sanning. Om man går ut och tittar på samhället ser
              man att det händer mycket mer än så. Erik Ullenhag är välkommen
              ut för att se hela bilden i samhället och hela det område där
              integrationen ska fungera.
            </seg>
          </u>
          <note type="speaker" xml:id="i-20d36327d4e5756b-0">
            Anf. 130 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-26f15f4efdf44c5d-1">
            <seg xml:id="i-4babc030cbce249c-0">
              Fru talman! Jag inledde mitt anförande med att säga att det finns
              många nya svenskar som trots den förda integrationspolitiken lyckas
              i Sverige.
            </seg>
            <seg xml:id="i-e4f4116ceca31ca0-0">
              Göte Wahlström gör stor sak av att man handlar när man sitter
              i regeringen, men om man sitter i riksdagen snackar man. Han sade
              inte ett enda ord om hur regeringen handlar, för den gör ju knappt
              någonting. Den drar frågan om Utlänningsnämnden i långbänk. Vi
              sitter fast med långa handläggningstider. Sysselsättningen bland
              utrikes födda minskar.
            </seg>
            <seg xml:id="i-eed9a796b5e8c77d-0">
              Vi har en situation där Göran Persson och Jan O Karlsson i valdebatten
              sade att vi inte ska ha arbetskraftsinvandring till Sverige. Veckan
              efter att Jan O Karlsson avgått ger han Folkpartiet rätt och säger
              att vi behöver en omfattande arbetskraftsinvandring till Europa.
              Tyvärr är det nästan alltid så med socialdemokratiska ministrar
              att de inte gör någonting i regeringsställning medan de efteråt
              säger att det och det borde vi ha gjort.
            </seg>
            <seg xml:id="i-110214419df7a627-0">
              Ge mig några konkreta exempel på handling och vad effekten blivit
              av att ni suttit vid makten sedan 1994.
            </seg>
          </u>
          <note type="speaker" xml:id="i-c2ff74b56c5dc300-0">
            Anf. 131 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-5c08df6e1cfa8109-3">
            <seg xml:id="i-08ecff2ccda6a105-0">
              Fru talman! För Erik Ullenhag är det bara att gå ut och titta
              på verkligheten så kan han se att saker och ting händer.
            </seg>
            <seg xml:id="i-fb34743aa0ce3de2-0">
              Under min tidigare period som fackligt och politiskt aktiv i
              en kommun kunde jag se hur vi operativt jobbade med dessa frågor
              och hur vi också nådde mycket positiva resultat i de kommun- och
              stadsdelar som Erik Ullenhag står och svartmålar i riksdagens
              talarstol.
            </seg>
            <seg xml:id="i-1ee926636537ba42-0">
              Jag tycker att Erik Ullenhag ger en felaktig bild. Jag kan inte
              just nu ge de tusentals exempel på aktiva och viktiga detaljer
              och lösningar som finns ute i samhället. Men, som sagt, välkommen
              ut i världen och välkommen ut i verkligheten så ska vi kunna visa
              Erik Ullenhag på dessa.
            </seg>
          </u>
          <note type="speaker" xml:id="i-96d528734b511000-0">
            Anf. 132 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-26f15f4efdf44c5d-2">
            <seg xml:id="i-30729736f2af2865-0">
              Fru talman! Uppenbarligen är Göte Wahlström och Socialdemokraterna
              nöjda med det som händer. Jag är inte nöjd med ett Sverige där
              mer än varannan person i vissa bostadsområden saknar jobb. Jag
              är inte nöjd med ett Sverige där vi misshandlar asylsökande i
              asylprocessen, vilket försvårar integrationen.
            </seg>
            <seg xml:id="i-70c78013a8190be3-0">
              Jag och Folkpartiet har ett antal konkreta förslag på vad vi
              ska göra. Se till att ställa krav på arbete och praktikplats.
              Flytta över ansvaret för de arbetssökande socialbidragstagarna
              från kommunerna till staten. Sätt in alla resurser på verkligt
              utsatta områden för att därigenom öka sysselsättningen.
            </seg>
            <seg xml:id="i-2324b9f11e621b5a-0">
              Om Socialdemokraterna är nöjda med vad som sker och är nöjda
              med den integrationspolitik som fungerar sämre i Sverige än i
              ett antal andra länder då får väljarna dra samma slutsats som
              jag själv har dragit, nämligen att om det ska hända något med
              integrationen i Sverige och vi ska få varje individ att känna
              sig behövd, få ett arbete och komma in i samhället då är det hög
              tid att byta regering.
            </seg>
          </u>
          <note type="speaker" xml:id="i-84232ade44cfeec1-0">
            Anf. 133 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-0">
            <seg xml:id="i-57755c93304f3bb8-0">
              Fru talman! Jag reagerade på det sista som Erik Ullenhag tog
              upp, nämligen folkomröstningen om EMU. Han gjorde en antydan om
              att människor skulle ha röstat nej på grund av något slags främlingsfientlighet.
            </seg>
            <seg xml:id="i-ba42202c3a752f37-0">
              När vi nu pratar om integration och invandringspolitik undrar
              jag om det inte kan vara så, Erik Ullenhag, att man röstade nej
              bland annat med anledning av den isolationistiska politik som
              förs inom EU, speciellt vad gäller flyktingpolitiken.
            </seg>
            <seg xml:id="i-a76266fbcec8a059-0">
              Jag tycker inte att vi ska tillskriva de människor som röstade
              nej i EMU-valet andra konstiga åsikter. Människor röstade framför
              allt för demokrati och självbestämmande ingenting annat.
            </seg>
          </u>
          <note type="speaker" xml:id="i-2f970ed6bff030ff-0">
            Anf. 134 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-26f15f4efdf44c5d-3">
            <seg xml:id="i-48dce42ea841ed18-0">
              Fru talman! Människor med invandrarbakgrund röstade i huvudsak
              ja till EMU. De gjorde det därför att de ser en globaliserad värld.
              De ser behovet av att gemensamt kunna lösa frågor.
            </seg>
            <seg xml:id="i-fa2c8db39785ddce-0">
              Nu blev det nej i folkomröstningen, och det ska vi följa. Men
              jag tror att vi lite grann också ska fundera på vad som låg bakom
              nej:et. Vad fanns där? Tyvärr tror jag att många tycker att vi
              i Sverige är lite bättre och lite duktigare. Åtminstone mötte
              jag detta ganska ofta. Man förklarade att det inte fanns någon
              välfärd i Tyskland och Frankrike. Man beskrev problemen med jämställdheten
              i andra länder och allt elände som skulle drabba oss ifall vi
              samarbetade närmare med Europa.
            </seg>
            <seg xml:id="i-e01929895dc6f32e-0">
              Om människor känner att det är eländigt att samarbeta med italienare,
              fransmän och spanjorer är det klart att det minskar möjligheten
              till ökad öppenhet mot omvärlden.
            </seg>
            <seg xml:id="i-537173b1e562ac9f-0">
              Jag gick i Göteborg för ett par veckor sedan och såg hur Nationaldemokraterna
              tackade göteborgarna för ett nej. Det är också en del av nej:et
              till euron.
            </seg>
          </u>
          <note type="speaker" xml:id="i-eef2e7cabe104adc-0">
            Anf. 135 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-1">
            <seg xml:id="i-c2d16938b3dbfb32-0">
              Fru talman! Den största andelen människor som röstade nej till
              EMU har angivit demokrati och självbestämmande som den främsta
              anledningen till att de röstade nej. Bland många av dem som röstade
              nej finns också människor som jobbar för en öppnare värld och
              mot den politik som förs inom EU och som stänger inne de rika
              västländerna och utestänger bland annat fattiga u-länder.
            </seg>
          </u>
          <note type="speaker" xml:id="i-283c84d15f31be8e-0">
            Anf. 136 ERIK ULLENHAG (fp):
          </note>
          <u who="erik_ullenhag_f3fec1" xml:id="i-26f15f4efdf44c5d-4">
            <seg xml:id="i-9f44225979c2c9e6-0">
              Fru talman! Jag delar den rädsla som beskrivs för att den rika
              världen stänger sina gränser både vad gäller flyktingmottagande
              och bistånd och framför allt frihandel. Men när det gäller detta,
              och också det föregående inlägget, finns där lite grann av okunskap
              om vad EU är.
            </seg>
            <seg xml:id="i-b447adc667b12cb8-0">
              Om man vill attackera flyktingpolitiken i Sverige måste man komma
              ihåg att det är den svenska regeringen som bär ansvaret, alltså
              den svenska regering som Rossana Dinamarcas parti samarbetar med.
              Det är den regeringen som bär ansvaret för de avvisningar och
              utvisningar som många av oss upprörs över.
            </seg>
            <seg xml:id="i-187695069a7a16d0-0">
              Om man vill attackera jordbrukspolitiken, som är ett jätteproblem
              och där EU är en arena och en bov, tror jag att möjligheten är
              större för att vi ska kunna öppna EU mot omvärlden ifall vi har
              en svensk röst som står upp för frihandel. Jag tror inte att det
              blir bättre genom att vara utanför.
            </seg>
            <seg xml:id="i-46e77d709eabedb4-0">
              Jag säger inte att alla som röstade nej har sådana värderingar,
              men jag tror att de värderingar som en del av dem som röstade
              nej har också är en förklaring till den diskriminering vi har
              i Sverige.
            </seg>
          </u>
          <note type="speaker" xml:id="i-12e508435dbe7341-0">
            Anf. 137 SVEN BRUS (kd):
          </note>
          <u who="sven_brus_ffd953" xml:id="i-9d425913abb186f1-0">
            <seg xml:id="i-2e8a54e6d2862de9-0">
              Fru talman! Integration och demokrati kan möjligen ses som två
              teman, men de hör nära samman. Ett samhälle som inte klarar att
              integrera sina medborgare, infödda eller nya, är ett samhälle
              med ett demokratiskt underskott. De hotbilder vi kan se i dag,
              både i vårt land och i världen, mot tryggheten, stabiliteten och
              ytterst mot demokratin kan nästan alltid härledas till utanförskap.
              Att vara utanför kan leda till resignation men också ofta till
              det slags frustration som tar sig våldsamma uttryck. Därför, fru
              talman, hör integration och demokrati nära samman.
            </seg>
            <seg xml:id="i-386312a745937f34-0">
              I budgetpropositionen kan man läsa att regeringen bedriver en
              mängd angelägna insatser, såväl inom som utanför politikområdet,
              för att de integrationspolitiska målen skall uppnås. Mycket pekar
              på att utvecklingen går åt rätt håll, en ljusning på arbetsmarknaden
              kan skönjas för utrikes födda.
            </seg>
            <seg xml:id="i-abfb5721d4e65922-0">
              Den här beskrivningen saknar verklighetsförankring. I Integrationsverkets
              rapport för 2002 kan man finna en annan verklighet. 21 % av de
              utlandsfödda är beroende av socialbidrag en femtedel. 45 % av
              samma grupp saknar ett arbete nästan varannan. En tiondel, en
              av tio, är självförsörjande efter fyra år. 20 %, alltså var femte,
              klarar språktestet efter fyra år. Fyra av tio utlandsfödda akademiker
              har ett arbete som motsvarar deras utbildningsnivå. För svenskfödda
              är det åtta av tio. Även om sysselsättningen ökar något bland
              nyanlända från en mycket låg nivå, ska jag väl säga dominerar
              den mörka bilden.
            </seg>
            <seg xml:id="i-beaa6302383d646c-0">
              Då säger regeringen att utvecklingen går åt rätt håll. Jag undrar
              hur många av de berörda som uppfattar den rörelseriktningen.
            </seg>
            <seg xml:id="i-b7edc40aa62a9790-0">
              Jag har radat upp siffror och procenttal. Men bakom den statistiken
              finner man frustrerade och desillusionerade människor. Det är
              en misslyckad integrationspolitik.
            </seg>
            <seg xml:id="i-de824152a7d33763-0">
              Vad kan vi göra? Den absolut viktigaste förutsättningen för integration
              är snabb tillgång till arbetsmarknaden. Man måste förenkla för
              asylsökande och flyktingar att få arbetstillstånd. Man måste korta
              handläggningstiderna. Det krävs i dag att man ansöker om undantag
              från permanent uppehållstillstånd för att få arbeta. Så sent som
              i februari i år kritiserade Diskrimineringsombudsmannen AMS som
              vägrat arbetssökande registrering för att de saknade permanent
              uppehållstillstånd.
            </seg>
            <seg xml:id="i-d8239f3cea10b860-0">
              En annan fråga är språket. Att kunna språket är av avgörande
              betydelse för arbete, men arbete kan också vara ett sätt att lära
              sig språket. Särskilt för den som saknar studievana kan språket
              lockas fram effektivare i vardagen än i skolbänken. För att uppnå
              detta behöver sfi-undervisningen reformeras.
            </seg>
            <seg xml:id="i-f260dc6052fba319-0">
              Enligt Integrationsverket efterfrågar många en mer yrkesspecifik
              språkundervisning. Denna fråga har vi kristdemokrater drivit länge.
              Riksdagens revisorer har föreslagit en översyn när det gäller
              språkutbildningen för utländsk vårdpersonal. Den översynen bör
              omfatta flera yrkesgrupper.
            </seg>
            <seg xml:id="i-ad2aeb844e4f2a62-0">
              I stället för arbetsförmedlingar vill Kristdemokraterna upprätta
              små servicekontor. Här ska det finnas så kallade jobbguider som
              har ett personligt ansvar för den arbetssökande och lotsar denne
              fram till ett arbete. Det här är viktigt när många saknar ett
              socialt nätverk och erfarenhet av att söka arbete i Sverige.
            </seg>
            <seg xml:id="i-00adc88b353a5e36-0">
              Det finns också, fru talman, stora regionala skillnader. I Småland
              förvärvsarbetar omkring 80 % av de bosniska männen. I en del storstadskommuner
              är sysselsättningsgraden för samma grupp mellan 10 och 30 %. Här
              behöver man verkligen lära av varandra.
            </seg>
            <seg xml:id="i-204032c60589adef-0">
              Kunskapsvalidering är viktig för att få jobb eller för att komplettera
              utbildningen. Kristdemokraterna vill införa ett nytt valideringssystem
              en nationell modell med hög kvalitet för att värdera kunskaper.
              Det handlar om att ta vara på nya svenskars kunskaper och se till
              att de får papper på dessa.
            </seg>
            <seg xml:id="i-ed5d4832ad3d998c-0">
              Det är viktigt att invandrarkvinnornas kompetens tas till vara.
              De hamnar ofta sist i kön till arbete. En särskild insats behövs
              för att inventera deras specifika kompetens som till exempel kan
              vara till stor nytta inom olika sektorer, inte minst inom vården.
            </seg>
            <seg xml:id="i-eeb2e6d296c81eff-0">
              Uppemot en kvarts miljon människor arbetar i dag i invandrarföretag.
              Vart femte nytt företag startas av en person som har invandrat
              till Sverige. Varje år startas omkring 5 000 sådana företag. Att
              skapa bättre möjligheter för företagande i allmänhet och för invandrarföretagen
              i synnerhet är en mycket viktig väg för att öka sysselsättningen
              och minska utanförskapet.
            </seg>
            <seg xml:id="i-4022f0f17e8a91c0-0">
              Antalet anmälningar till Ombudsmannen mot etnisk diskriminering,
              DO, har ökat kraftigt och det finns i dag outnyttjade tillgångar
              på arbetsmarknaden på grund av diskriminering. Det är oerhört
              tragiskt när personer med stor potential inte får komma till sin
              rätt. Dessutom innebär diskriminering i arbetslivet ett ekonomiskt
              problem för enskilda och samhälle.
            </seg>
            <seg xml:id="i-cbbdf3b1ab835573-0">
              Enligt DO och Integrationsverket har arbetsgivare och fackliga
              företrädare visserligen kunskap om lagarna, men de aktiva åtgärderna
              är alldeles för få. Varannan arbetsgivare har inte gjort någonting,
              och en tredjedel av de fackliga företrädarna känner inte till
              vilket ansvar man har. Detta är otillfredsställande.
            </seg>
            <seg xml:id="i-ecf52cc75ad1f6d5-0">
              Fru talman! Nu krävs en ny politik som på allvar motverkar utanförskap,
              en politik som inte bara värderar det ekonomiska kapitalet utan
              främst det mänskliga.
            </seg>
          </u>
          <note type="speaker" xml:id="i-c536df1bcd5af9db-0">
            Anf. 138 ROSSANA DINAMARCA (v):
          </note>
          <u who="rossana_dinamarca_7ce574" xml:id="i-0767346b61c12c4a-2">
            <seg xml:id="i-ea3f7b325726f504-0">
              Fru talman! Lars Leijonborg har ångest. I går stod han här i
              partiledardebatten och försökte ge sken av att han och hans folkparti
              var de enda politiker som på riktigt fullt allvar brydde sig om
              den växande segregationen. Leijonborg talar om invandrarproblematiken,
              ett ord som avslöjar att han anser att problemet ligger hos invandrarna,
              och det är den vita svenska majoriteten som ska lösa det här problemet.
              Det här är ett generalfel som ständigt görs i debatten om integration.
            </seg>
            <seg xml:id="i-da2218e78a4efd25-0">
              Integration handlar ytterst om rätten till arbete, rätten till
              bostad och rätten att bli lika behandlad och ha samma möjligheter
              oavsett ursprung och hudfärg, att inte bli diskriminerad. Men
              grundläggande för debatten är också att integrationspolitiken
              inte går att särskilja från annan politik. Folkpartiet med flera
              försöker slita loss människor med invandrarbakgrund från ett sammanhang
              och låtsas som att vi inte påverkas av det som sker i samhället
              i övrigt. Men här kommer i så fall en nyhet. Vi existerar i samma
              samhälle som alla andra, vi påverkas, vi tycker och vi ska därför
              också var med och bestämma.
            </seg>
            <seg xml:id="i-b2df2130ecef3961-0">
              Fru talman! Den så kallade valfriheten inom skolan har påverkat
              oss. Även om Folkpartiet i sin envishet fortsätter att hävda att
              valfriheten inom skolan är en murbräcka mot segregationen ser
              vi en helt annan verklighet. Vi har sett hur skolorna i våra områden
              urholkats. Vi får inte resurser som täcker behoven. Och när skolan
              inte är lika bra för alla försämras förutsättningarna ytterligare
              för oss att bli delaktiga i det här samhället.
            </seg>
            <seg xml:id="i-33ab220db6c165c7-0">
              De ökade klyftorna mellan män och kvinnor och mellan arbetarklass
              och överklass påverkar oss. Det skapar utanförskap, och därför
              bör regeringen och integrationsministern, som skulle ha varit
              här, lägga krut på att just utjämna klassklyftorna.
            </seg>
            <seg xml:id="i-3d2f4fdd6e41daee-0">
              Leijonborg pratar om verkligheten i betongförorterna och nämner
              i samma mening bristen på framtidstro och den växande kriminalitet
              som finns där. Och jag blir fundersam. Ser man inte sambanden
              eller låtsas man inte se dem?
            </seg>
            <seg xml:id="i-0ed8f3351c3ce8fe-0">
              Fru talman! På mitt första lärarjobb fick jag kontakt med en
              liten kille på 13 år. Han hade libanesiskt ursprung. Ingen ville
              egentligen ha med honom att göra så jag fick ha egen undervisning
              med honom. Vid ett av många samtal frågade jag vad han ville bli,
              vad han ville göra när han blev stor. Han tittade på mig och sade:
              Vad spelar det för roll vad jag vill? Det är ingen som vill ha
              en sån som jag.
            </seg>
            <seg xml:id="i-a736567d8ff292d5-0">
              Det är ganska hårt att höra sådana ord från en trettonåring.
              När jag var i samma ålder drömde jag om att bli journalist och
              läkare och jag vet inte allt. De barn som växer upp i samma område
              som jag gjorde, fast i dag, drömmer inte längre. Det här är en
              fråga om makt, och vi måste utmana dem som har makten och ifrågasätta
              deras privilegier inte bara tala välvilligt om allas lika värde,
              som socialdemokraterna oftast gör.
            </seg>
            <seg xml:id="i-7d868efafd703e62-0">
              Fru talman! Även en försvagad arbetsrätt med möjlighet att frångå
              turordningsreglerna har påverkat oss. Det är oftast vi som får
              gå först. Vad vill då Folkpartiet göra? Jo, man vill få igenom
              den så kallade jobbgarantin och på det sättet försvaga arbetsrätten
              genom att införa speciella och sämre regler för vissa människor,
              nämligen för oss med invandrarbakgrund. Vi skulle då tvingas till
              en lön som är något högre än socialbidrag men lägre än lägsta
              lönen på arbetsmarknaden. Detta skulle enbart resultera i att
              undergräva arbetsrätten för alla arbetande. Leijonborg kallar
              detta skapande av tredje klassens medborgare för radikalt. Radikalt
              kan jag medge att det är, men bra? Icke.
            </seg>
            <seg xml:id="i-ae2cd591f8a7e2ec-0">
              Nu är Gustav Fridolin inte inne i rummet. Jag skulle gärna vilja
              fråga honom om samarbetet som har inletts mellan Folkpartiet och
              Miljöpartiet. Är det den politiken man tänker samarbeta kring?
            </seg>
            <seg xml:id="i-5e237ede73517f21-0">
              Fru talman! Även om Lars Leijonborg låtsas veta hur verkligheten
              ser ut i vad han kallar betongförorterna pratar han om oss som
              bor där som passiva, ovilliga att arbeta och att lära oss svenska.
              Det är intressant eftersom Folkpartiet under sin tid vid makten
              i Helsingfors dessutom försämrade för sfi-undervisningen i form
              av nedskärningar, vilket innebar färre lärare, större klasser
              och till och med lägre löner för lärarna.
            </seg>
            <seg xml:id="i-0ba773b597ca4cc4-0">
              Tänk om det vore så enkelt att det var det svenska språket som
              saknades. Men vi vet att trots att man pratar flytande svenska
              får man inget jobb. Jag vet inte hur lång tid Leijonborg har tillbringat
              i en så kallad betongförort, men det jag ser varje dag, antingen
              när jag är i Farsta eller hemma på Kronogården i Trollhättan,
              är inte passivitet utan snarare maktlöshet och frustration. Bara
              en politik som förmår att utmana klassamhället och ge människor
              med invandrarbakgrund samma rätt till makt, arbete och utbildning
              kommer att bryta denna underordning.
            </seg>
          </u>
          <note type="speaker" xml:id="i-c9ecaaa473f4fbac-0">
            Anf. 139 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-26f15f4efdf44c5d-5">
            <seg xml:id="i-8414e4714ebc2ec5-0">
              Fru talman! Det här var ett av de mer fascinerande anförandena
              jag har hört i denna kammare. Det låter som om Folkpartiet sitter
              i regeringsställning! Det är jättebra att Rossana Dinamarca från
              Vänsterpartiet ägnar hela sitt inlägg åt att tala om vad Folkpartiet
              tycker. Det är mycket bra.
            </seg>
            <seg xml:id="i-080c9ef4f1eec4f7-0">
              Det är du, ditt parti och Socialdemokraterna som styr detta land.
              Det är ni som ytterst har ansvaret för bristande integration.
              Vi presenterar ett alternativ, men du står sex minuter i riksdagens
              talarstol och säger inte med ett ord vad alternativet från dem
              som styr Sverige är.
            </seg>
            <seg xml:id="i-ff55a1a1a47d6731-0">
              Du talar om makt. Ni har makten. Gör någonting! Ni får gärna
              stödja oss i vårt förslag och se till att de som i dag är fast
              i socialbidrag ska ha en garanti för att komma ut i jobb, praktik
              eller samhällsnyttigt arbete i stället för att i ditt Sverige
              sitta fast i bidragsberoende. Du får gärna stödja oss i vårt förslag
              att dessa människor ska få en dagpenning så att det kan löna sig
              för dem att jobba lite extra i stället för att som i dag hundra
              procent försvinner på grund av ett par extra timmar på McDonalds.
              Gör något! Det är ni som har makten inte vi.
            </seg>
          </u>
          <note type="speaker" xml:id="i-c5b18b661913381a-0">
            Anf. 140 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-3">
            <seg xml:id="i-dd8d4a74991a90c1-0">
              Fru talman! Jag vill också påminna Erik Ullenhag om att vi inte
              är överens med regeringen i dessa frågor.
            </seg>
            <seg xml:id="i-fb00a908a7434d00-0">
              Men det fascinerande är att det är Folkpartiet som har lyft fram
              dessa radikala frågor. Då måste man bemöta dem.
            </seg>
            <seg xml:id="i-7f7a880dc08d2d8e-0">
              Även Erik Ullenhag pratade tidigare om att jobbgarantin skulle
              vara en nyckel in i samhället. Det enda jag kan se nyckeln leda
              till är till tredje klassens medborgare. Det sker inga förändringar
              i dag. Det har pratats om företagande bland invandrare. De jobbar
              dygnet runt, och de har fortfarande ingen bättre kontakt med det
              svenska samhället. Det är ingen bra politik.
            </seg>
          </u>
          <note type="speaker" xml:id="i-b7c1cbce480c1069-0">
            Anf. 141 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-26f15f4efdf44c5d-6">
            <seg xml:id="i-b7e6214d548ab52e-0">
              Fru talman! Vi försöker lösa en situation där hundratusentals
              människor sitter fast i socialbidragsberoende. Det är inte bara
              människor med invandrarbakgrund. Det är människor som, precis
              som jag själv, har levt i Sverige i generationer och som har hamnat
              i den situationen. Vi lägger fram ett förslag: Detta måste brytas!
            </seg>
            <seg xml:id="i-ae20234123d27fe2-0">
              Då säger Vänsterpartiet att Folkpartiet har fel, men man presenterar
              inga egna förslag. Tyvärr är jag i opposition, men jag kan upplysa
              Rossana Dinamarca om att integrationspolitiken, den ekonomiska
              politiken och arbetsmarknadspolitiken ingår i det samarbete som
              ni har med Socialdemokraterna. Du säger att ni inte samarbetar
              i de frågorna. Ni har en skyldighet, och ni har ett ansvar.
            </seg>
            <seg xml:id="i-31ba822bc64cf1e5-0">
              Är ni nöjda med hur Sverige ser ut? Om ni ser samma problem som
              jag, nämligen att massor med människor är fast i maktlöshet; presentera
              ett förslag. Det är kul att prata om Folkpartiets politik. Ni
              får gärna opponera på den efter nästa val. Det behövs en ny regering
              i det här landet om nya svenskar ska få samma chans som dem som
              har levt här i generationer.
            </seg>
          </u>
          <note type="speaker" xml:id="i-6913971115b2a0df-0">
            Anf. 142 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-4">
            <seg xml:id="i-c04beed386cee6a2-0">
              Fru talman! Jag är definitivt inte nöjd med hur politiken ser
              ut. En stor del av svenska befolkningen känner utanförskap, speciellt
              vi som har invandrarbakgrund.
            </seg>
            <seg xml:id="i-5e175bb15eafe765-0">
              Hur ska man komma åt detta? Jag sade tidigare och jag får medhåll
              av Erik Ullenhag att denna fråga ska genomsyra hela det politiska
              arbetet. Jag hoppas att vi ska få Socialdemokraterna med oss i
              att se att saker och ting har ett samband. Vi måste få en bostadspolitik
              med bostäder till rimliga hyror och att människor inte anvisas
              till bara vissa ställen. Annars skapas denna segregation på bostadsmarknaden.
              Det handlar om att få en stark arbetsrätt där människor med invandrarbakgrund
              inte är de första som får gå.
            </seg>
          </u>
          <note type="speaker" xml:id="i-6cf9f960b12156c1-0">
            Anf. 143 SVEN BRUS (kd) replik:
          </note>
          <u who="sven_brus_ffd953" xml:id="i-9d425913abb186f1-1">
            <seg xml:id="i-cb1fc6a1c371d8be-0">
              Fru talman! Det finns beklagligtvis ingen socialdemokrat med
              i debatten. Likaså är förhållandet på en rad andra områden. Av
              114 talare, fru talman, i den här allmänpolitiska debatten finns
              bara nio socialdemokratiska riksdagsledamöter med. Det är kanske
              värt att notera.
            </seg>
            <seg xml:id="i-699d59d386279cdb-0">
              Det närmaste man kommer regeringsmakten är vänsterpartisten Rossana
              Dinamarca. Det står i den budgetproposition som Vänsterpartiet
              står bakom att mycket pekar på att utvecklingen går åt rätt håll.
              En ljusning kan skönjas på arbetsmarknaden för utrikes födda.
              Man säger att regeringen bedriver en mängd angelägna insatser
              för att uppnå de integrationspolitiska målen.
            </seg>
            <seg xml:id="i-a15d28403883492d-0">
              Instämmer Rossana Dinamarca i beskrivningen att utvecklingen
              går åt rätt håll? Hur tror du att de berörda arbetslösa människorna
              i bostadsområdena uppfattar den verklighetsbeskrivningen?
            </seg>
          </u>
          <note type="speaker" xml:id="i-ea409f136f70427b-0">
            Anf. 144 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-5">
            <seg xml:id="i-0bf43e896d9555e3-0">
              Fru talman! Det går alldeles för långsamt. Ett positivt steg
              som har tagits och som Vänsterpartiet har drivit länge är till
              exempel en hårdare lagstiftning mot diskriminering på arbetsmarknaden.
              Men vad gäller diskriminering behöver många andra områden fortfarande
              ses över.
            </seg>
            <seg xml:id="i-eff88691bb46781b-0">
              Jag ser en rad andra saker som behöver förbättras, till exempel
              vad gäller sfi. Man måste stärka skolorna. Den valfrihet som finns
              har undergrävt många skolors situation, bland annat i det man
              kallar betongförorterna.
            </seg>
          </u>
          <note type="speaker" xml:id="i-44279ed9a515a131-0">
            Anf. 145 SVEN BRUS (kd) replik:
          </note>
          <u who="sven_brus_ffd953" xml:id="i-9d425913abb186f1-2">
            <seg xml:id="i-a9e847c1198500b8-0">
              Fru talman! Det finns mycket som jag tror att Rossana Dinamarca
              och jag är överens om när det gäller kritiken mot den förda politiken.
              Skillnaden är bara att du är ansvarig för den och jag är i opposition.
            </seg>
            <seg xml:id="i-6abec19de2ac7a45-0">
              Att det går åt rätt håll är en sanning med modifikation. Tittar
              man på den långtidsprognos som regeringen har lagt fram till 2050
              ser man att det inte går åt rätt håll för dessa grupper. Det går
              åt fel håll i det långa perspektivet.
            </seg>
            <seg xml:id="i-1266434fd5cb4572-0">
              När det gäller diskriminering har DO kraftigt kritiserat de förhållanden
              som finns på arbetsmarknaden i dag där varken arbetsgivare eller
              fackliga organisationer är medvetna om sitt ansvar. Vad gör ni
              åt detta?
            </seg>
          </u>
          <note type="speaker" xml:id="i-dd52cafc3a6fd54a-0">
            Anf. 146 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-6">
            <seg xml:id="i-b9d3258107d4404c-0">
              Fru talman! Det är naturligtvis, precis som jag sade tidigare,
              någonting som man måste se över att det följs, därför att det
              är ett allvarligt problem.
            </seg>
            <seg xml:id="i-17f7ff0c05b72991-0">
              Jag måste återkomma till det här med den urholkade arbetsrätten.
              Det sägs ofta i debatten i många olika sammanhang att man för
              att underlätta för företagarna ska kunna göra undantag i arbetsrätten.
              Det är något som slår väldigt hårt mot just de grupper som har
              invandrarbakgrund. När man då pratar om att rätten till arbete
              är så viktig måste man också se till att den försvaras, att det
              inte är möjligt att diskriminera.
            </seg>
          </u>
          <note type="speaker" xml:id="i-6df969981285e95e-0">
            Anf. 147 STEN TOLGFORS (m) replik:
          </note>
          <u who="sten_tolgfors_b0487c" xml:id="i-9a0175c8ada3ff77-2">
            <seg xml:id="i-f0ecf2b1ababc1ed-0">
              Fru talman! Rossana Dinamarca sade en sak som jag tyckte var
              särskilt intressant. Hon sade att integrationspolitiken inte går
              att särskilja från annan politik. Detta är helt korrekt.
            </seg>
            <seg xml:id="i-1008de81a851bac8-0">
              Med anledning av det uttalandet skulle jag vilja fråga henne:
              Hur ser Rossana Dinamarca på Integrationsverkets existens? Hur
              ser hon på att vi, åtminstone fram tills nu, har haft särskilda
              storstadspengar för vissa bostadsområden anslagna i budgeten,
              som ju Vänsterpartiet står bakom? Hur ser Rossana Dinamarca på
              kommunplaceringssystemet för flyktingar?
            </seg>
            <seg xml:id="i-65f10853e38a86d9-0">
              Min utgångspunkt är att det ska vara exakt samma krav, samma
              rättigheter och samma ansvar för alla som lever i Sverige, och
              jag avvisar särlösningar.
            </seg>
            <seg xml:id="i-24468844c2b18aa3-0">
              Rossana Dinamarca har gett tre exempel på vad jag i dagens situation
              uppfattar är just särlösningar, som jag hittills trott att Vänsterpartiet
              stöder. Om hon översätter sitt uttalande att man inte ska särskilja
              integrationspolitik från annan politik, hur stämmer det med integrationsverk,
              storstadspengar och kommunplacering?
            </seg>
          </u>
          <note type="speaker" xml:id="i-bb88494b704f8f2d-0">
            Anf. 148 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-7">
            <seg xml:id="i-707577ed75c2594e-0">
              Fru talman! Jag tror inte på att man ska särskilja integrationen
              från annan politik. Däremot kan jag se att man behöver extra resurser
              på vissa ställen. Det har inte bara att göra med att det är människor
              med invandrarbakgrund som bor i de här områdena.
            </seg>
          </u>
          <note type="speaker" xml:id="i-06e5185b8d6c825d-0">
            Anf. 149 STEN TOLGFORS (m) replik:
          </note>
          <u who="sten_tolgfors_b0487c" xml:id="i-9a0175c8ada3ff77-3">
            <seg xml:id="i-eed9515597b61abc-0">
              Fru talman! Det är helt korrekt att det är precis på det sättet,
              att regeringen ofta missar att det bor tiotusentals människor
              med aldrig så svensk bakgrund i de områden som regeringen anser
              vara segregerade och att segregationen alls inte är styrd av etniska
              variabler utan av socialt utanförskap.
            </seg>
            <seg xml:id="i-9d1b081777ff2849-0">
              Men nu handlar det om att Integrationsverket existerar, att det
              finns ett särskilt integrationsverk, vilket jag menar vara starkt
              tvivelaktigt.
            </seg>
            <seg xml:id="i-91f6b48e89a9e9ed-0">
              Vi kommunplacerar flyktingar. Det är den enda grupp i landet
              som inte själv i grunden styr var de ska bo, som inte själv tittar
              var det finns jobb, utbildning, särskilt anpassad praktik som
              passar just dem eller bostad. Staten är med och styr. Jag tycker
              att det är fel.
            </seg>
            <seg xml:id="i-87c8d6b7711504dd-0">
              Om jag får ta Rossana Dinamarcas ord på allvar, att integrationspolitik
              inte ska särskiljas från annan politik, måste även Rossana Dinamarca
              rimligen dela min uppfattning att detta är felaktiga åtgärder.
            </seg>
            <seg xml:id="i-cb69bceaaee4e812-0">
              Slutligen: Rossana Dinamarca sade också att vi måste utmana dem
              som har makten. Ja, det är precis det vi här i kammaren ägnar
              oss åt just nu, därför att Vänsterpartiet stöder den budgetproposition
              där de här sakerna finns företrädda. Jag tror att Rossana får
              överväga att inte göra så, om hon inte tycker att det ska finnas
              en särskild integrationspolitik.
            </seg>
          </u>
          <note type="speaker" xml:id="i-85b5e95b92c512c1-0">
            Anf. 150 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-8">
            <seg xml:id="i-7493f3793c84a023-0">
              Fru talman! Vad gäller kommunplaceringarna har den utredning
              som har kommit, där man bland annat har sett över just placeringen
              av invandrare, också talat emot detta. Jag måste säga att jag
              håller med om det, därför att det har inte varit speciellt genomtänkt.
              Man har bara placerat ut människor i små duttar, men sedan struntat
              i att se om det finns förutsättningar för arbete eller utbildning.
              Det är också någonting som utredarna har kommit fram till. Det
              återstår att se vad förslagen kring detta blir.
            </seg>
          </u>
          <note type="speaker" xml:id="i-64c455c6d69f75d9-0">
            Anf. 151 BIRGITTA CARLSSON (c):
          </note>
          <u who="birgitta_carlsson_2f4bda" xml:id="i-3827b3ad81c11ebd-0">
            <seg xml:id="i-f07c751bb6571dbb-0">
              Fru talman! Jag hade tänkt ställa några frågor till statsrådet
              Mona Sahlin, men hon har valt att inte vara här. Jag får se om
              Göte Wahlström väljer att svara på de här frågorna i annat fall
              hoppas jag att frågorna når fram genom protokollet.
            </seg>
            <seg xml:id="i-59e390f933d4514a-0">
              Finns det några planer från regeringen att förändra migrations-
              och integrationspolitiken så att de personer som söker sig till
              vårt land för att här få börja ett nytt, tryggt liv i frihet verkligen
              ges möjlighet till detta?
            </seg>
            <seg xml:id="i-262db12aea67c1d7-0">
              Finns det några planer på att förändra politiken så att de som
              kommer hit omedelbart får möjlighet att börja på svenskundervisning
              parallellt med arbetspraktik?
            </seg>
            <seg xml:id="i-a43300931db661ab-0">
              Till sist har jag en fråga som har blivit särskilt aktuell på
              sista tiden: Finns det några ambitioner från regeringen att verkställa
              beställningen från en enig riksdag att föra över prövningen av
              asylärenden till domstolsprövning i stället för prövning hos Utlänningsnämnden?
            </seg>
            <seg xml:id="i-1d168c43e97f0233-0">
              Fru talman! I stora stycken kan vi konstatera att utvecklingen
              inom migrations- och integrationspolitiken de senaste 30 åren
              har utvecklats på ett negativt sätt både för de personer som kommer
              hit till vårt land och vad gäller att ha en acceptans ute i det
              svenska samhället. I många kommuner kan vi märka ett hårdare klimat
              mellan dem som sökt sig hit och den bofasta befolkningen. Om det
              inte sker en förändring snart inom detta område kommer det att
              bli betydligt mycket svårare i framtiden att ta till vara den
              resurs som de nya svenskarna är.
            </seg>
            <seg xml:id="i-ce3f8118dcfa6cd5-0">
              Att komma till Sverige och här söka asyl blir för många personer
              en stor besvikelse. De har sökt sig hit i förhoppningen att komma
              till ett paradis, där man har möjlighet att få ett arbete, en
              bostad och, om man har familj, tillgång till bra undervisning
              för barnen. I stället hamnar många i någon av våra flyktingmottagningar,
              till en för dem nästan ändlös väntan utan möjlighet att själv
              påverka sin livssituation.
            </seg>
            <seg xml:id="i-87005bf4eb5a06f2-0">
              I stället borde mottagandet innebära att man placeras i ett reguljärt
              boende, där svenskundervisning och arbetspraktik är obligatoriska
              inslag redan från början.
            </seg>
            <seg xml:id="i-09e3c1c272d1d987-0">
              Många av dem som så småningom får uppehållstillstånd har under
              den långa väntan, ibland flera år utan någon riktigt meningsfull
              sysselsättning, hamnat i en negativ, passiviserande trend, som
              är väldigt svår att bryta.
            </seg>
            <seg xml:id="i-5b53c644ffcc5ba7-0">
              Vi kan se parallellen med många av de personer som är långtidssjukskrivna
              i dag. De personer som går sjukskrivna utan rehabiliteringsåtgärder
              har ofta väldigt svårt att komma tillbaka i arbete. Hur kan man
              då tro att personer som passivt väntat flera år innan de fått
              uppehållstillstånd klarar av att stå till arbetsmarknadens förfogande
              och ha ork att vara drivande i att få ett arbete? Tidigare utbildning
              och arbetslivserfarenhet är så avlägsna att det är stora svårigheter
              att komma i gång att söka arbete eller starta eget företag.
            </seg>
            <seg xml:id="i-b331382b4f56fdab-0">
              En undersökning som Företagarnas riksförbund låtit göra visar
              att en klar majoritet av landets småföretagare är beredda att
              ta ansvar när det gäller att integrera invandrare på arbetsmarknaden,
              detta till exempel genom att erbjuda praktikplatser. Dessutom
              borde det ges möjlighet att erbjuda plats i kommunala jobbpooler.
              Det finns många arbetsuppgifter som behöver göras men som inte
              blir gjorda i kommunerna i dag.
            </seg>
            <seg xml:id="i-84790b5c549b1c7c-0">
              Här är det viktigt att socialtjänstlagstiftningen ger kommunerna
              rätt att ställa krav på motprestationer på dem som är bidragsmottagare.
              Detta gäller givetvis inte bara de nya svenskarna utan alla som
              erhåller socialbidrag för sitt uppehälle.
            </seg>
            <seg xml:id="i-46bb6c0cde1713bb-0">
              I Centerpartiet anser vi att det är mycket hög tid att se invandrare
              som den resurs de är och öka deras möjlighet till självbestämmande.
              Vi tror att en bättre hantering av deras ärenden skulle vara möjlig
              om migrations- och integrationsfrågorna förs över från socialförsäkringsutskottet
              till arbetsmarknadsutskottet.
            </seg>
            <seg xml:id="i-0c005b96441e2cf6-0">
              Att inte ta till vara denna arbetskraft som finns i vårt land
              när vi redan i dag har arbetskraftsbrist inom flera yrken och
              dessutom vet att behovet kommer att bli ännu större inom en snar
              framtid, när alla 40-talister går i pension, är inte försvarbart.
            </seg>
            <seg xml:id="i-6663a35e6ed0da2f-0">
              I vår partimotion inom migrations- och integrationspolitiken
              har vi fokuserat just på arbete för dem som söker sig hit men
              också på att underlätta för arbetskraftsinvandring.
            </seg>
            <seg xml:id="i-af716f75c31e3ac3-0">
              Sedan vill jag kommentera regeringens ovilja att lyssna på vad
              riksdagen beslutat vad gäller ny hantering av prövning av asylärenden.
              En enig riksdag har beställt att regeringen ska komma med förslag
              till en ny instans och processordning. Detta gjordes 2001, men
              ännu har vi inte sett något riktigt förslag. Det är inte försvarbart
              att regeringen inte bryr sig om vad en enig riksdag har beslutat.
              Det har också Sten Tolgfors tidigare beskrivit i sitt anförande.
            </seg>
          </u>
          <note type="speaker" xml:id="i-536fb2bb1336f4c7-0">
            Anf. 152 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-5c08df6e1cfa8109-4">
            <seg xml:id="i-e771e42c535a7f99-0">
              Fru talman! Det gläder mig att höra ett helt annat tonfall från
              oppositionspartierna Centern och Kristdemokraterna än vad jag
              tidigare hörde från Folkpartiet här i kammaren, som på ett mer
              aggressivt sätt försökte beskriva en bild av Sverige som jag inte
              känner igen. Birgitta Carlsson har ett helt annat tonfall det
              låter betydligt bättre och en betydligt bättre beskrivning av
              vår situation.
            </seg>
            <seg xml:id="i-8a43f94673eacd5f-0">
              Men det är ändå en spretig bild vi får. För en stund sedan hörde
              vi om eländes elände när det gällde Sverige. Birgitta Carlsson
              talade om landet, Sverige, som ett paradis när många söker sig
              till Sverige för att söka skydd eller för att se på möjligheterna
              att utveckla sitt liv. Vi kan naturligtvis se olika nyanser i
              det här och ändå se behovet av att kunna utveckla Sverige, men
              det är i alla fall en helt annan bild än vad vi har hört om tidigare.
            </seg>
            <seg xml:id="i-1f4c5e918b7a1462-0">
              Birgitta Carlsson ställde ett antal frågor till mig i egenskap
              av företrädare för Socialdemokraterna, när statsrådet inte finns
              här. Jag ska naturligtvis framföra frågeställningarna men kan
              naturligtvis i min andra replik belysa någon av dem.
            </seg>
          </u>
          <note type="speaker" xml:id="i-31056b5833a19861-0">
            Anf. 153 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-3827b3ad81c11ebd-1">
            <seg xml:id="i-66c47f815c209130-0">
              Fru talman! Det känns bra att Göte Wahlström tycker att jag lät
              positiv. Men det jag sade om paradis var ju inte min beskrivning
              av Sverige, utan det handlade om de invandrare som söker sig till
              vårt land och deras vision av landet, hur det ser ut och den förhoppning
              de har när de söker sig till oss.
            </seg>
            <seg xml:id="i-fec35e2b8605a195-0">
              Även om jag lät positiv i mitt anförande hoppas jag att Göte
              Wahlström hörde att jag framförde en hel del kritik. Vi kan inte
              vara nöjda med det sätt som vi tar hand om människor som söker
              sig till vårt land. Vi låter människor gå passivt och vänta år
              ut och år in. Det handlar många gånger om flera år innan de får
              möjligheter att verkligen ta sig in på den reguljära arbetsmarknaden.
              Många gånger har de då blivit så passiviserade av den långa väntan
              att de inte orkar med det som förväntas av dem när de väl har
              fått en placering.
            </seg>
          </u>
          <note type="speaker" xml:id="i-ebd6c0e031ce024e-0">
            Anf. 154 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-5c08df6e1cfa8109-5">
            <seg xml:id="i-9d9d9de7ab041ad8-0">
              Fru talman! Först kan vi väl konstatera att Birgitta Carlsson
              och jag är överens om att vi sitter i Sveriges riksdag för att
              vi vill utveckla och förändra Sverige och förbättra levnadsvillkoren
              för dem som befinner sig i det här landet. Men vi måste ändå ställa
              oss frågan: Vad är det som har gjort att människor utanför våra
              gränser har fått en helt annat bild av Sverige än vad som har
              framförts inte minst från Erik Ullenhags och Folkpartiets sida
              tidigare?
            </seg>
            <seg xml:id="i-206dfc6b442e0b4b-0">
              Birgitta Carlsson ställde, som sagt, ett antal frågor till mig
              eller till statsrådet Sahlin. Utlänningsnämnden och hanteringen
              av prövningen har jag beskrivit tidigare. I den processen sitter
              vi tillsammans, Sven Brus, Erik Ullenhag, Birgitta Carlsson, Sten
              Tolgfors och undertecknad, och diskuterar problemställningarna
              och hur vi ska hantera frågeställningen framgent. Vi sitter mitt
              i den processen. Låt oss avvakta den processen innan vi ställer
              krav på resultatet.
            </seg>
            <seg xml:id="i-42107c64cd5f738e-0">
              Inte minst under gårdagen såg vi att intresseorganisationerna
              på området anser att vi behöver bredda debatten, inte göra den
              smalare. Vi har tid att hitta lösningen, och den ska vi ta oss.
            </seg>
          </u>
          <note type="speaker" xml:id="i-2a7ee5e620a33f99-0">
            Anf. 155 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-3827b3ad81c11ebd-2">
            <seg xml:id="i-09b32daad27258bd-0">
              Fru talman! Om vi ska uppehålla oss vid just ny instans- och
              processordning kan jag säga att det är rätt som Göte Wahlström
              säger, att vi sitter i den här utredningen. Men det som vi kan
              kritisera är att vi träffades i slutet av förra året och fick
              höra från regeringens sida att vi med stor skyndsamhet skulle
              sätta i gång arbetet med att se till att verkligen få en förändring
              till stånd, och det dröjde ett halvår innan denna utredning över
              huvud taget kom i gång. Då kan jag inte tycka att det finns verklighet
              bakom orden. För mig är inte stor skyndsamhet att det dröjer ett
              halvår innan det händer någonting.
            </seg>
            <seg xml:id="i-49f6c04cb15f747c-0">
              Sedan gäller det att människor söker sig hit till vårt land därför
              att de ser det som ett paradis. Det är kanske ryktesspridning
              utomlands som gör att de söker sig till vårt land. De tror att
              det är så bra, men vi måste också kunna leva upp till det, så
              att Sverige är ett bra land att komma till, och ta väl hand om
              de människor som söker sig hit och se till att de blir en del
              av vårt samhälle. Vi har allt att vinna och inget att förlora.
            </seg>
          </u>
          <note type="speaker" xml:id="i-40471ba11db600de-0">
            Anf. 156 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-0437f30860f0b4bb-0">
            <seg xml:id="i-f4a15e49b3e36d56-0">
              Fru talman! Jag förstår att väljarna ibland ser på oss, som har
              fått den hedervärda uppgiften att vara deras företrädare i den
              här vackra salen, med viss skepsis. Jag förstår att man har lätt
              för att betrakta vårt demokratiska hantverk snarare som ett demokratiskt
              hafsverk.
            </seg>
            <seg xml:id="i-bdbc8a9c75f06061-0">
              Ibland förundras jag över hur sakta allt i politiken går, hur
              byråkratin ska ha sin gång men hur vissa verkligt stora frågor,
              som till exempel förslaget om en ny EU-konstitution, kan åka gräddfil
              genom systemet utan debatt, utan riksdagens inkallande, utan folklig
              förankring. Då förstår jag till och med väljarnas avståndstagande
              inställning till det vi gör.
            </seg>
            <seg xml:id="i-712fac4e961c4c9c-0">
              Ibland ser jag hur frågor om politikens former, om den perspektivförskjutning
              vi alla utsätts för när vi sitter här i riksdagen med hög lön
              och praktiska förmåner, i debatter som den här slätas över som
              om vi vore för fina för att diskutera dem. Då förstår jag att
              väljarna känner en viss oro inför vad som faktiskt händer med
              demokratin.
            </seg>
            <seg xml:id="i-ed9570db9aff5107-0">
              Eller ta det här med integrationen! För ett år sedan diskuterade
              jag integration och rasism i riksdagens allmänpolitiska debatt.
              Det var en av de frågor som hade allra flest anmälda talare. Varje
              ledamot ville säga sitt. Vi politiker hade i skönt samförstånd
              med landets medier berättat för väljarna under flera månaders
              tid, under en hel valrörelse, att ingen fråga är så viktig som
              integrationen, att den havererade integrationspolitiken och den
              är verkligen havererad är en verklig stötetesten. I dag är det
              tyst. Debatten hörs inte i tidningarna, syns inte i TV, och när
              vi kommer hit till kammaren möts vi av beskedet att statsrådet
              Mona Sahlin har strukit sig från talarlistan.
            </seg>
            <seg xml:id="i-4a64732729993d8d-0">
              Ibland förstår jag mig inte på politiken. Är inte integrationsfrågorna
              lika viktiga längre? Har de löst sig? Har det hänt någonting som
              jag fullständigt har missat? Är integrationen inte samma ödesfråga
              längre?
            </seg>
            <seg xml:id="i-c5577f2905d4d0cb-0">
              Fru talman! Så är givetvis inte fallet. Segregationen är fortfarande
              där. För varje dag som går tenderar klyftan att öka snarare än
              att minska i det här landet. I våra storstäder ser vi hur det
              växer fram rena getton. I lägenheter av samma snitt flyttar människor
              in som formas till att ha samma livsstil, samma värderingar, samma
              klädstil, samma destruktiva beteende. Jag talar om områden som
              Östermalm eller Askim.
            </seg>
            <seg xml:id="i-97bb236ce76be11d-0">
              Ja, ta ett steg tillbaka! Se på segregationen en gång till! Vilka
              områden är det egentligen som är de mest segregerade? Är det de
              områden som hörs oftast i debatten, Tensta, Rosengård, ja, ni
              har hört dem allihop, där människor av alla kulturer, värderingar
              och idéer blandas och gör sitt yttersta för att genomleva de problem
              som de möter utan att hemfalla åt självdestruktivitet? Eller är
              det de nästan helt etniskt homogena områden där människor delar
              samma värderingar, formas i samma form, gnäller på samma saker
              de andra och lever samma liv? Ställ dig frågan en gång till! Vilka
              områden är mest segregerade? Är det de som hörs oftast i debatten
              eller de där de boende inte vågar ta till sig nya intryck Rosengård
              eller Östermalm?
            </seg>
            <seg xml:id="i-7036c5703c41f2df-0">
              Med denna grund finner man nya, i verkligheten mer användbara,
              lösningar på segregationen. I en motion i årets allmänna motionstid
              drar jag en lans för en förstärkt kommunal bostadsförmedling.
              I dag är det nästan omöjligt för den som saknar pengar eller kontakter
              att skaffa sig en bostad i innerstaden i någon av våra storstäder.
              Heter du Ahmed, Mahmut eller Gebret är det helt omöjligt. De kommunala
              bostadsförmedlingarna står handfallna. Genom en särskild lag som
              tvingar varje fastighetsägare att upplåta tre fjärdedelar av de
              lägenheter som är tomma till en kommunal förmedling kan den situationen
              ändras. I samma motion kräver jag en helhetssyn på bostadsbristen.
              Ett program i miljonprogrammets omfattning behövs, med minskad
              bostadssegregation som ett av målen.
            </seg>
            <seg xml:id="i-43c2476911fc6c67-0">
              Tvinga dem med pengar till verklig integration! Slå upp en flyktingförläggning
              på Östermalm! Möjliggör för fler att bo i stan! Då får vi verktyg
              att lösa segregationen. Det är inte hela lösningen, men vi behöver
              en synvända.
            </seg>
            <seg xml:id="i-9d5b45f0cf983f30-0">
              Fru talman! Det verkliga hindret för integration är och förblir
              diskriminering. Diskriminering är en av de värsta saker som en
              människa kan utsättas för, att bli annorlunda behandlad beroende
              på vem man är. I det 121-punktsprogram som regeringsarbetet vilar
              på finns det några förslag, inte tillräckligt, för att bryta diskrimineringen.
              Till exempel ska antidiskrimineringsbyråer, så oberoende som möjligt,
              byggas upp över hela landet. Arbetet har precis börjat. Hade Mona
              Sahlin varit här hade jag passat på att fråga henne varför det
              inte går fortare, varför vissa saker går så väldigt snabbt men
              frågor om diskriminering skjuts på framtiden. Men hon lär oss
              bli svaret skyldig.
            </seg>
            <seg xml:id="i-2f9c6a7029ea7f6a-0">
              Fru talman! Diskrimineringens allra värsta form är den regelrätta
              rasismen. Den visar upp sitt tryne överallt. Vår uppgift är att
              bekämpa den, bekämpa den när den går i marsch och tågar i led.
              Jag hoppas att jag får sällskap av många, när vi ska se till att
              marschera mot rasismen när den visar upp sig i Salem, söder om
              Helsingfors, om en månad.
            </seg>
            <seg xml:id="i-f1b2133b9785151a-0">
              Vi får aldrig tro att våra organisationer, partier eller strukturer
              är helt fria från rasism. Rasismen och fördomarna går förklädda
              i kostymer och har letat sig in i våra beslutandeförsamlingar.
              De högerextrema krafterna, Sverige- och Nationaldemokraterna,
              har inte mötts med argument, granskning och debatt utan man har
              försökt tävla om de främlingsfientliga väljarna. Flyktingpolitiken
              då kammaren debatterade uppskjutningen eller förhalningen av processen
              att avskaffa Utlänningsnämnden och få en rättssäker ordning är
              ett bevis på detta. Valstugerasismen som granskades i förra valrörelsen
              är ett bevis på detta. Men det går att fånga kostymrasismen utan
              dold kamera.
            </seg>
            <seg xml:id="i-62cc1e129a0d3fe3-0">
              Förra året tog den allmänpolitiska debatten upp uttalandet från
              kommunalrådet i min gamla hemkommun Hässleholm. Socialdemokraten
              Bengt Andersson sade: Vi ska inte ha en flyktingförläggning, för
              flyktingar skapar våld och kriminalitet. Det är det de bidrar
              med. Jag fick inget svar då.
            </seg>
            <seg xml:id="i-19f18fce5206d7fa-0">
              I dag kan jag ta upp ett exempel från Markaryd där ledande politiker
              har sagt: Vi måste ha fler poliser hit därför att vi har så många
              flyktingar och asylsökande. Det gör att stölder och snatterier
              är vardagsmat.
            </seg>
            <seg xml:id="i-83e4ba748573df9e-0">
              Om Mona Sahlin hade varit här hade jag passat på att fråga henne
              vad hon tänker göra för att motverka rasismen inom sitt eget parti.
              Nu får jag passa på att fråga Göte Wahlström samma sak.
            </seg>
          </u>
          <note type="speaker" xml:id="i-163ad95ba5c0918a-0">
            Anf. 157 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-3827b3ad81c11ebd-3">
            <seg xml:id="i-3069e9bcf7c835d7-0">
              Fru talman! Jag delar Gustav Fridolins besvikelse över att statsrådet
              Mona Sahlin har valt att inte vara med i den här debatten. Men
              jag kan också konstatera att samtliga borgerliga partier har valt
              att ha sina talesmän i de här frågorna med i den här debatten.
              Jag tycker att det med tydlighet visar på att de borgerliga partierna
              lägger stor vikt vid hanteringen av de här frågorna när ärendena
              är uppe i kammaren.
            </seg>
            <seg xml:id="i-1cbbb3a8fb0ff3ca-0">
              Vi har i vår partimotion verkligen föreslagit åtgärder för att
              mycket snabbare än i dag se till att de människor som söker sig
              till vårt land får möjligheter, som jag också nämnde i mitt anförande,
              att samtidigt med svenskundervisningen få arbetspraktik. Jag tror
              att det är A och O för personer som är nya här att få en möjlighet
              att ta sig in på den svenska arbetsmarknaden.
            </seg>
            <seg xml:id="i-f9e6f4bc820bab76-0">
              Jag kan med besvikelse konstatera att samarbetspartierna med
              regeringen har valt representanter som vi sällan eller aldrig
              ser företräds i utskottet i de här frågorna. Frågan är hur stor
              tyngd ditt eget parti lägger vid de här frågorna.
            </seg>
          </u>
          <note type="speaker" xml:id="i-dc46718924340559-0">
            Anf. 158 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-0437f30860f0b4bb-1">
            <seg xml:id="i-ca1b8f1c0eec1bc2-0">
              Fru talman! Vi lägger tillräckligt stor tyngd vid de här frågorna
              för att lägga fram krav för att till exempel få igenom det som
              jag nämnde, antidiskrimineringsbyråer i 121-punktsprogrammet.
              Vi lägger också tillräckligt stor tyngd vid dem för att vilja
              avskaffa Utlänningsnämnden, där vi är eniga om att KU-anmäla.
              Jag vet att också Birgitta Carlsson har gjort det när regeringen
              försöker förhala det. Vi lägger också tillräckligt stor tyngd
              vid dem för att faktiskt vilja lösa problemen.
            </seg>
            <seg xml:id="i-9dff74a7c3424d73-0">
              Jag menar också att Miljöpartiet kanske mer än någon annan verkligen
              försöker se till att inte hamna i den socialdemokratiska fållan
              och försöka vara ett alibi för sossarna och tycka: lite mer så
              har vi nästan nått fram. Vi försöker ju verkligen nå breda kompromisser
              för att komma någonstans. Vi samarbetar med Socialdemokraterna
              och pressar dem framför oss genom 121-punktsprogrammet som jag
              har nämnt och där jag ville fråga Sahlin om varför så lite händer
              på till exempel diskrimineringsområdet. Vi försöker nu också bygga
              upp ett samarbete med Folkpartiet och få en gemensam arbetsgrupp
              om flyktingpolitiken för att också där pressa och föra de olika
              partierna framför oss. Där bjuder vi ju in alla till att faktiskt
              nå framåt.
            </seg>
          </u>
          <note type="speaker" xml:id="i-dba7f4637b2b250e-0">
            Anf. 159 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-3827b3ad81c11ebd-4">
            <seg xml:id="i-f584940acb0eeb90-0">
              Fru talman! Det ska bli spännande att se vad det här kommer att
              mynna ut i. Det finns många frågor inom just det här området där
              vi fyra borgerliga partier är rörande överens. Nu har Miljöpartiet
              chansen att haka på fler frågor än att lägga ned Utlänningsnämnden,
              vilket vi var överens om. Det stämmer. Jag ser fram emot den fortsatta
              hanteringen av ärendet i vårt utskott och i kammaren.
            </seg>
          </u>
          <note type="speaker" xml:id="i-a24fe738aae374d9-0">
            Anf. 160 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-0437f30860f0b4bb-2">
            <seg xml:id="i-56d8510e624702b1-0">
              Fru talman! Det finns frågor där vi är överens. Det är viktigt.
              Jag tror att det mellan sex av riksdagens partier finns en vidare
              samsyn än med det sjunde, utan att nämna några partier, när det
              gäller just flyktingpolitiken. Det har vi sett tidigare. Här måste
              vi nu sätta på pränt så vi kan gå framåt.
            </seg>
            <seg xml:id="i-ba4a6a856fcacb52-0">
              Jag måste också understryka, eftersom vissa saker har varit uppe
              i debatten, att det finns frågor där vi är djupt oense. Jobbgarantin,
              som den kallas, är en sådan sak. Jag tycker inte att människor
              som kommer till Sverige med god utbildning och höga akademiska
              poäng på grund av diskrimineringen i Sverige i bakvänd ordning
              ska tvingas ta jobb de är fullständigt överkvalificerade för,
              börja jobba som städare och annars förvägras bidrag. Det tycker
              jag inte. Där är jag djupt oense med vissa av de borgerliga partierna.
              Vi ska inte överdriva samstämmigheten. I vissa frågor finns det
              samstämmighet. Där ska vi jobba tillsammans och förhoppningsvis
              lyckas få igenom några saker under de kommande åren.
            </seg>
          </u>
          <note type="speaker" xml:id="i-1d9fe8a4a8a47a5b-0">
            Anf. 161 ROSSANA DINAMARCA (v) replik:
          </note>
          <u who="rossana_dinamarca_7ce574" xml:id="i-0767346b61c12c4a-9">
            <seg xml:id="i-9adf6a4770df0b59-0">
              Fru talman! Gustav Fridolin tog upp just det som jag tänkte fråga
              honom om, och det räknade han säkert med. Om det nu inte är jobbgarantin
              som man vill arbeta kring och man ändå har byggt upp ett samarbete
              med Folkpartiet, vad är då skillnaden på samarbetet mellan Folkpartiet
              och Miljöpartiet mot det tvärpolitiska arbete som faktiskt finns
              med samtliga partier utom Socialdemokraterna?
            </seg>
          </u>
          <note type="speaker" xml:id="i-5d36baf4e0dee75f-0">
            Anf. 162 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-0437f30860f0b4bb-3">
            <seg xml:id="i-575651e0f14af545-0">
              Fru talman! I Miljöpartiet har vi en fördel gentemot Vänsterpartiet.
              Det är en sak som vi har i uppgift att utnyttja. Vi kan sparka
              lite hårdare. Vi kan sparka så att det verkligen känns på socialdemokratin,
              så att man måste göra någonting. Det kan vi genom att också visa
              att om vi lyckas få med oss borgarna och pressa borgarna framför
              oss på något område så tvekar vi inte att rösta med dem här i
              kammaren. Då tänker vi göra det för att gå framåt.
            </seg>
            <seg xml:id="i-9b79795e982665e0-0">
              Då handlar det inte om jobbgaranti. Rossanna vet mycket väl att
              Miljöpartiet är minst lika avvisande som Vänsterpartiet. Det handlar
              inte om de frågor där vi säger nej. Men i de frågor där samstämmigheten
              finns och där vi har en samordning, till exempel i flyktingpolitiken,
              måste vi få ned det på pränt. Just nu är det Miljöpartiet och
              Folkpartiet som sitter och jobbar med det. Vi har också redovisat
              att vi gärna ser att många andra sluter upp så vi kan få beslut
              i den här kammaren som gör att den socialdemokratiska regeringen
              tvingas till en förändring.
            </seg>
          </u>
          <note type="speaker" xml:id="i-19c2e88b6e20e0bf-0">
            Anf. 163 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-5c08df6e1cfa8109-6">
            <seg xml:id="i-477ab3eecfb65d04-0">
              Fru talman! Jag är imponerad över med vilken självklarhet Gustav
              Fridolin framför sina sakargument. Det finns kanske skäl att analysera
              några av dem. Det ska vi göra när vi tittar på protokollet.
            </seg>
            <seg xml:id="i-89064b2df57147be-0">
              Att sparka så det känns var något som många löntagare fick känna
              av när det gällde förändringen av undantagsregeln för små företag.
              Det har vi säkert diskuterat. Gustav Fridolin gick ut i medierna
              ganska snabbt och hade en annan uppfattning än sitt parti, men
              han var plötsligt borta när ärendet voterades i kammaren.
            </seg>
            <seg xml:id="i-0dd2c307bf522363-0">
              När det gäller att vara säker på sin sak måste jag ställa en
              fråga, eftersom jag inte själv har detta klart för mig. Gustav
              Fridolin bad mig att ta upp frågan med ansvarig politiker i Markaryds
              kommun. Är Gustav Fridolin verkligen säker på att det är en socialdemokrat
              som har gjort detta uttalande? Jag kommer att kolla det i protokollet
              och kolla det med Markaryds kommun senare.
            </seg>
          </u>
          <note type="speaker" xml:id="i-3ee889a12198a372-0">
            Anf. 164 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-0437f30860f0b4bb-4">
            <seg xml:id="i-568509d477e3e094-0">
              Fru talman! Jag kan lova att det kommer att kännas när vi ser
              till att få ihop åtminstone sex partier om en bättre flyktingpolitik,
              en humanare flyktingpolitik med en rättssäker ordning. Jag hoppas
              att till och med Socialdemokraterna kan hoppa på när de inser
              att spelet är förlorat.
            </seg>
            <seg xml:id="i-518cc6d461a5e7e6-0">
              Jag kan läsa upp TT-meddelandet om situationen i Markaryd:
            </seg>
            <seg xml:id="i-f96cb7a89f4373b7-0">
              Ledande politiker i Markaryd vill ha fler poliser till sin kommun.
              I ett brev till länspolismästaren pekar de särskilt ut asylsökande
              som en grupp som står bakom många brott. Markaryds två tyngsta
              politiker står bakom brevet, kristdemokraten Bengt Germundsson
              och socialdemokraten Joakim Pohlman. Stölder och snatterier är
              vardagsmat, skriver politikerna bland annat.
            </seg>
            <seg xml:id="i-4419fd76da7e3bdb-0">
              Sedan har de också, och det är ju föredömligt, kollat upp verkligheten.
              Verkligheten är att det här bara är fördomar. Antalet anmälda
              brott i Markaryd har minskat med närmare 16 % om man jämför den
              1 januari till den 30 september i år med motsvarande period förra
              året. Antalet anmälda stölder har minskat från 587 de första nio
              månaderna 2002 till 456 under motsvarande period i år. Så det
              var rena fördomar som spreds, bland annat av en socialdemokrat.
              Jag har givetvis också kollat upp att uppgifterna stämmer.
            </seg>
          </u>
          <note type="speaker" xml:id="i-2a86fa998f7edd3d-0">
            Anf. 165 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-180d391ef736b7cd-0">
            <seg xml:id="i-100f110b824ddc9c-0">
              Fru talman! Mycket har redan sagts om hur viktigt det är med
              bra integrationspolitik. Jag har konstaterat att målen för integrationspolitiken
              fastställdes redan år 1997, alltså för sex år sedan. Målen säger
              att alla ska ha samma rättigheter, skyldigheter och möjligheter
              oavsett kulturell eller etnisk bakgrund. Men varför har det hänt
              så lite på dessa sex år? Varför är många personer med utländsk
              härkomst fortfarande arbetslösa efter att de bott många år i Sverige?
              Kan det bero på att man inte har haft kontroll på hur pengar som
              satsas har använts, eller att man pratat och utrett mer än gjort
              konkreta handlingar?
            </seg>
            <seg xml:id="i-b663b9db818cf024-0">
              Varför måste man tillsätta en arbetsgrupp, som regeringen gjorde
              i april i år, för att se över hur integrationspolitiken kan förbättras?
              Varför måste man tillsätta utredning efter utredning? Detta borde
              vara färdigutrett vid det här laget.
            </seg>
            <seg xml:id="i-18533be60c073bbe-0">
              I stället för att föra en långsiktig och planerad integrationspolitik
              för att bryta utanförskap för många invandrare har man satsat
              pengar på än det ena, än det andra projektet. Det har saknats
              kontinuitet. Man skulle kunna tala om en snuttifierad integrationspolitik.
            </seg>
            <seg xml:id="i-5c345f1c8f72624a-0">
              Fru talman! Många projekt har startats, och en del av dem har
              också varit bra. Det måste sägas. Det är synd att inte Göte är
              kvar här. Men när projekttiden gått till ända och pengarna tagit
              slut har kanske en framgångsrik insats upphört. Tanken har i många
              fall varit att kommunen eller någon annan organisation ska ta
              över och bedriva permanent det som startade som försök. Men i
              dag saknas pengar i många kommuner. Man måste ta lärdom av det
              som fungerar bra, se till att det får möjlighet att fortsätta
              och dessutom kanske genomföra det på andra håll.
            </seg>
            <seg xml:id="i-50890db9d252f3c2-0">
              Jag ska ta ett exempel. Vid Invandrarakademin vid Högskolan i
              Borås har man fått särskilda anslag under viss tid för att utveckla
              ett sätt att utvärdera tidigare akademisk utbildning. Samtidigt
              som de invandrade studenterna får praktik och kunskap om hur oskrivna
              regler i det svenska samhället fungerar får de språkutbildning
              eller komplettering av kunskaper förvärvade i hemlandet.
            </seg>
            <seg xml:id="i-90835659fc18615d-0">
              När pengarna är slut måste högskolan ta av sina ordinarie anslag,
              men de är redan nedskurna.
            </seg>
            <seg xml:id="i-56d749caa629e989-0">
              Invandrarakademin har haft bra resultat under det år som den
              funnits och har medverkat till att högutbildade akademiker får
              ett riktigt arbete i stället för att leva på bidrag eller göra
              ett arbete som de är överkvalificerade för.
            </seg>
            <seg xml:id="i-b43e44900f15798b-0">
              Om regeringen säger att man vill satsa på integration måste man
              fullfölja hela vägen. Långsiktighet måste vara A och O. Ett bra
              projekt som Invandrarakademin måste få fortsätta som en permanent
              resurs.
            </seg>
            <seg xml:id="i-20a5d3aeade1738a-0">
              En verksamhet som Invandrarakademin ger invandrare möjlighet
              att få ett arbete, och som sagts här tidigare att ha ett arbete
              är nyckeln till integration.
            </seg>
            <seg xml:id="i-114cbb09d30d7692-0">
              Här har Folkpartiet förslagit en så kallad jobb- och utvecklingsgaranti.
              Men för att fler människor ska få arbete behövs också en tillväxt
              här i landet, och för tillväxt behövs bättre villkor för företagande,
              lägre skatter och mindre krångliga regler.
            </seg>
            <seg xml:id="i-82ac154c912653fe-0">
              Fru talman! Kunskaper och kompetens som en invandrare har med
              sig från hemlandet måste också tas till vara. Språkkunskaper är
              viktiga, men språkundervisning och praktik eller arbete måste
              gå hand i hand. Hänsyn måste tas till de enskilda individerna.
              Alla kan inte stöpas i samma form. Det är viktigt att utvärdera
              vilken utbildning man har med sig från hemlandet så att man kan
              använda den här i Sverige på ett bra sätt.
            </seg>
            <seg xml:id="i-ea23175ab8af4d9c-0">
              Fru talman! En grupp som vi inte får glömma bort är kvinnorna.
              Här finns flera aspekter. Det gäller situationen i patriarkala
              familjer det är oacceptabelt att 14-åriga flickor tvingas gifta
              sig men också möjligheten att komma utanför hemmet och få möjlighet
              att lära sig svenska och hur det svenska samhället fungerar för
              att sedan kunna få ett arbete eller åtminstone kunna klara sig
              elementärt i samhället, till exempel samtala med sina barns lärare.
            </seg>
            <seg xml:id="i-03b967c88c256fba-0">
              Barnen gör att kvinnorna många gånger har svårt att komma utanför
              hemmet.
            </seg>
            <seg xml:id="i-473ece2d9a5d32ab-0">
              I Borås finns flera exempel som fungerat bra. Tyvärr har något
              fått läggas ned i brist på pengar. En verksamhet som fungerat
              bra och som ännu så länge finns kvar är den där kvinnorna får
              utbildning och barnen är i förskolan på samma plats i området
              där man bor. Dessutom får kvinnorna praktisera i området.
            </seg>
            <seg xml:id="i-5148293d3e5f39f0-0">
              Detta stöder Folkpartiet. I vår motion om integration tar vi
              upp hur viktigt det är att kvinnorna får en möjlighet att lära
              sig svenska utifrån sina egna förutsättningar.
            </seg>
            <seg xml:id="i-ff74b95b1812e7a0-0">
              Det finns många fler områden som är viktiga för integrationen.
              Skolan har det redan talats om här i dag. Genom en skola som satsar
              på kunskap ges framför allt elever som kommer från familjer där
              det saknas utbildningstradition större möjligheter. Här vill Folkpartiet
              satsa mer pengar i de områden där det finns fler invandrare.
            </seg>
            <seg xml:id="i-f60cddafad60ac7b-0">
              Ett bra flyktingmottagande med kortare handläggningstider är
              också en förutsättning för en bra integration.
            </seg>
            <seg xml:id="i-982cdc75e3d1c9af-0">
              Det är dags för en annorlunda integrationspolitik med långsiktighet
              i stället för snuttifiering och där individens kompetens och möjligheter
              ställs i centrum.
            </seg>
          </u>
          <note type="speaker" xml:id="i-be8e7306caba3077-0">
            Anf. 166 TUVE SKÅNBERG (kd):
          </note>
          <u who="tuve_skanberg_14bfab" xml:id="i-df6ccf91461ceda9-0">
            <seg xml:id="i-987bb2ee8f9911b7-0">
              Fru talman! Mona Sahlin är inte bara integrationsminister och
              borde i den egenskapen ha varit här när riksdagen har en allmänpolitisk
              debatt som kanske är den viktigaste inför hösten. Hon är också
              demokratiminister, ett uppdrag som hon sköter lika tystlåtet som
              uppdraget att vara integrationsminister. Det är just om demokratin
              jag tänker tala.
            </seg>
            <seg xml:id="i-d9ae6c3f8db8ba10-0">
              Demokratin är inte hotad i vårt land, som den kan vara i unga
              demokratier världen över eller i diktaturer där den aldrig blivit
              genomförd, men den är undergrävd. Demokratin behöver livsluft.
              Den behöver för varje generation återvinnas.
            </seg>
            <seg xml:id="i-9ae72abad429684c-0">
              Vi kristdemokrater hävdar inte att demokratin som styrelseform
              skulle vara utan brister och nackdelar, att demokratiskt fattade
              beslut automatiskt skulle vara de visaste eller att de demokratiska
              beslutsprocesserna skulle vara de snabbaste eller effektivaste.
              Ändå är demokratin naturligtvis omistlig och oöverträffad.
            </seg>
            <seg xml:id="i-5744608aa4555c34-0">
              Jag tänker på sir Winston Churchills träffande ord från 1947:
              Ingen påstår att demokrati är perfekt eller allvetande. I själva
              verket har det sagts att demokratin är den sämsta styrelseformen,
              om man undantar alla andra styrelseformer som prövats tid efter
              annan.
            </seg>
            <seg xml:id="i-ada6cf35d2715c81-0">
              Det har gjorts många försök att bestämma demokratins väsen. Särskilt
              brännande var frågan om demokratins väsen i Europa efter freden
              1945, efter andra världskrigets gigantiska kamp mellan kommunismen,
              fascismen, nazismen och demokratin.
            </seg>
            <seg xml:id="i-8f8fce1a369f6028-0">
              I den klassiska boken Varför demokrati? från 1946 definierar
              den danske professorn i statsrätt Alf Ross demokratin rent operationellt,
              alltså som ett arbetsredskap, som beteckning för en viss statsform,
              det vill säga det sätt som en stat är organiserat på och som finner
              uttryck i statens författning.
            </seg>
            <seg xml:id="i-e9fc281d00926452-0">
              Men det räcker inte att bara se demokratin som att 51 % kan styra
              över 49 %. Hans samtida, den danske statsvetaren och teologiprofessorn
              Hal Koch, framhåller i sin också klassiska bok Vad är demokrati
              från 1945 samtalet som demokratins kärna.
            </seg>
            <seg xml:id="i-2ec904943e9f4783-0">
              Han skriver: Demokratins väsen är bestämt av samtalet, förhandlingen,
              av den ömsesidiga respekten och förståelsen av det härav framväxande
              intresset för helheten.
            </seg>
            <seg xml:id="i-1c19a659fc3a6435-0">
              Han talar om demokratin som en livsform: Demokratin är inte något
              i sig själv avslutat. Det är inte en seger som är vunnen, utan
              en kamp som ständigt pågår. Det är inte ett en gång uppnått resultat,
              utan en uppgift som ständigt på nytt ska lösas. Framför allt är
              det inte en lära som man i en handvändning kan tillägna sig eller
              byta till. Det är ett sätt att tänka, en livsform, som man först
              tillägnar sig genom att man lever den i det personliga privata
              livet, i förhållande till familjen och grannar, därefter i förhållande
              till en större krets, i förhållande till landsmän och slutligen
              i förhållandet till andra nationer.
            </seg>
            <seg xml:id="i-81e47c0a60a8ffbb-0">
              Han drog slutsatsen: Demokratin är inte självklar. Den måste
              återerövras av varje generation.
            </seg>
            <seg xml:id="i-efe8955f440f8903-0">
              Om detta är demokrati är demokratin i Sverige undergrävd. Här
              märker vi år efter år att Socialdemokraterna sitter som fastvuxna
              vid regeringsposterna fast de är i minoritetsställning. Med ett
              överslag skulle vi kunna säga att av de senaste 70 åren har Socialdemokraterna
              varit vid makten i drygt 60. Det innebär en bristande vitalisering
              av demokratin som är allvarlig. Visst, i formell mening är detta
              naturligtvis riktigt. Man har vunnit valen. Men när det handlar
              om att på lång sikt räcka demokratin vidare till nästa generation
              så behöver demokratin vitaliseras.
            </seg>
            <seg xml:id="i-4ad470556dc46910-0">
              Hur kan det ske? Vi kristdemokrater vill i en motion som vi har
              lagt fram om just demokratin peka på några punkter. Den ska riksdagsbehandlas.
              Jag vill bara anmäla detta här i kammaren.
            </seg>
            <seg xml:id="i-651cde527d391eec-0">
              Vi skulle vilja fortsätta tänka på en etisk kod för politiker.
              Vi menar att om jurister, psykologer, läkare och så vidare kan
              ha en etisk kod för hur de ska uppträda så kan vi politiker också
              ha det.
            </seg>
            <seg xml:id="i-b5d3e3fa2397a44a-0">
              Vi vill gripa oss an problemet med nyrekrytering av förtroendevalda
              och hoten mot förtroendevalda. Vi vill också ha en värdekommission.
              Det är genomfört i Norge, och det aktiverade hela det norska samhället.
              Det skulle det göra här också.
            </seg>
            <seg xml:id="i-11ac2edfd4d07771-0">
              Vi skulle vilja ta bort fyraprocentsspärren och införa en typ
              av trappa så att man åtminstone blir representerad vid ett sämre
              valresultat. Vi skulle vilja ha en medborgarbok som vi kan räcka
              över till den nye medborgaren om medborgarskapets innebörd och
              samhällets grundvärderingar.
            </seg>
            <seg xml:id="i-687e09da8ac17712-0">
              Vi skulle vilja aktivera den kommunala självstyrelsen betydligt
              mer, med mer av kommunalt självstyre och mer av möjligheten att
              ha folkomröstningar i kommunerna.
            </seg>
          </u>
          <note type="speaker" xml:id="i-f0354f7fda09a1ea-0">
            Anf. 167 KERSTIN LUNDGREN (c):
          </note>
          <u who="kerstin_lundgren_078b71" xml:id="i-fe15d3a3c264bc9e-0">
            <seg xml:id="i-90e556450dee9075-0">
              Fru talman! Det räcker inte att vi bara har en minister som ägnar
              sig åt demokratiområdet. Det är ju alla ministrar som ägnar sig
              åt demokratiområdet. Vi har också flera som direkt har fått ta
              över det ansvar som den tidigare demokratiministern hade. Om Mona
              Sahlin inte hade möjlighet att vara här i dag, fru talman, hade
              det varit önskvärt att någon av de andra ministrarna hade kommit
              i hennes ställe.
            </seg>
            <seg xml:id="i-aa534f1a15cd7696-0">
              Vi som har fått medborgarnas förtroende all makt utgår från folket
              till oss i riksdagen måste verkligen föra en intensiv debatt om
              hur vi ska kunna använda den makten till att stärka medborgarnas
              möjligheter till deltagande, påverkan och också utkrävande av
              ansvar av oss och av andra.
            </seg>
            <seg xml:id="i-93fb8c8a850c3c8e-0">
              Fru talman! Vår bild av Sverige är enhetsstaten. Vår bild av
              Sverige är att olikheter är skrämmande. Vi ser inte fördelarna
              i mångfalden. Det må gälla människor, som vi pratade om tidigare
              när det gällde integrationsfrågor, hur vi löser olika problem
              i olika delar av landet eller hur människor prioriterar i sin
              egen vardag.
            </seg>
            <seg xml:id="i-76b19dc7a521269f-0">
              Vi ser, och har sett under en längre tid, att intresset för valen
              sjunker. Det sjunker mest där makten är minst. Väljarna är rationella.
              Man funderar naturligtvis på varför man ska ge mandat till tjänstemän.
              Vem ska man utkräva ansvar av i systemet? Kan man inte hitta svaren
              på de frågorna, fru talman, då stannar man hemma.
            </seg>
            <seg xml:id="i-0072b4c3fe7f83a8-0">
              Vi ser att det sjunkande valdeltagandet är tydligast i valen
              till kommunfullmäktige, landstingsfullmäktige och regionfullmäktige.
              Vi ser det också på riksnivå. Vi ser det i deltagandet i Europaparlamentsvalet,
              som sjönk från 41,6 % år 1995 till 38,8 % år 1999. Så många av
              väljarna ansåg att det var viktigt att gå och välja. Alla frågar
              sig nu: Vem bär ansvaret? Nästan alltid är det någon annan, någon
              otydlig, som inte går att välja och som inte går att avsätta.
            </seg>
            <seg xml:id="i-0a8faea96a37e9de-0">
              Från vår sida ser vi att det är dags att byta ordning. Den samhällsordning
              som vi har haft sedan 1600-talet måste nu uppdateras, uppgraderas.
              Vi måste få en samhällsordning för 2000-talet där vi som medborgare,
              som lokala, regionala, nationella, kontinentala och globala aktörer,
              vill delta i alla arenor. Vi måste bygga samhället tydligt underifrån,
              fru talman. Vi måste stärka medborgarnas makt, stärka det civila
              samhället, som så hårt klämts under årtiondenas gång mellan den
              offentliga makten och marknadens göranden.
            </seg>
            <seg xml:id="i-06ba6e413b9efc02-0">
              Från Centerpartiets sida vill vi därför ha en översyn av regeringsformen,
              och det är bra att regeringen aviserat en sådan. Vi vill gärna
              göra det i form av ett demokratikonvent. Vi vill ge medborgarna
              makt och möjligheter att delta, påverka och utkräva ansvar på
              alla nivåer, och detta får inte stanna vid nationsgränsen.
            </seg>
            <seg xml:id="i-c05fa6cfa6dd05dc-0">
              Vi ser också att det finns en lång rad områden där vi ganska
              snabbt kan komma fram, fru talman, för att förbättra möjligheterna,
              för att förbättra de demokratiska förutsättningarna i vår nuvarande
              samhällsordning. Vi har i en särskild motion pekat på detta, alltså
              åtgärder för att kunna stärka den regionala och lokala makten
              och för att också kunna göra de val som kommer härnäst meningsfulla.
            </seg>
            <seg xml:id="i-aa24eca5ca278ce1-0">
              Jag vill också ta upp det kommande EU-valet. Det är viktigt att
              vi gemensamt anstränger oss för att göra medborgarna delaktiga
              i valet på ett starkt och kraftfullt sätt. Jag noterar att regeringen
              här ser framför sig att man än en gång via samhället ska försöka
              gå ut och stimulera väljarna att delta, alltså via olika administrativa
              personer.
            </seg>
            <seg xml:id="i-0e2eab2d0af989b4-0">
              Från vår sida, fru talman, anser vi inte att det är på den vägen
              vi bygger ett starkare deltagande. Det är partiernas uppgift.
              Det är de folkvaldas uppgift. Det är de som söker förtroende som
              måste delta, som måste skapa engagemang och förutsättningar för
              att väljarna också ska bry sig om att rösta.
            </seg>
            <seg xml:id="i-2e057593ec0b65a9-0">
              Vi ska jobba för att stärka strukturerna så att det blir ett
              tydligt, enkelt, maktdelat samhälle. Men vi måste också ta på
              oss ansvaret att ge medborgarna en god grund för sina val, en
              god information inför valtillfällena. Då krävs det resurser, och
              vi har föreslagit vägar för att stärka resurserna för partiernas
              del inför det kommande EU-valet. Vi hoppas att vi kommer att få
              gehör innan den här riksdagen avslutas.
            </seg>
            <seg xml:id="i-718f2b57f2457511-0">
              Bostadspolitik och kommuner
            </seg>
          </u>
          <note type="speaker" xml:id="i-64993ef53e28877c-0">
            Anf. 168 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-15e370e7ba743fcc-0">
            <seg xml:id="i-e287342940b78b5d-0">
              Fru talman! Jag vill börja med att säga att jag uppskattar att
              statsrådet Lövdén deltar i den allmänpolitiska debatten till skillnad
              från många andra statsråd.
            </seg>
            <seg xml:id="i-db807244d4ceb6a5-0">
              Jakten på de 120 000 försvunna lägenheterna kan låta som titeln
              på en spännande actionfilm. Men det handlar om statsrådet Lövdéns
              bistra vardagsverklighet. Vart tog de 120 000 nya lägenheter som
              utlovades av Socialdemokraterna i förra årets valrörelse vägen?
              Ingen som vet, ingen som vet skulle Lövdén kunna sjunga.
            </seg>
            <seg xml:id="i-c7ab08d15b867de4-0">
              Till skillnad från vad som var fallet i förra årets budgetproposition
              står det i årets budgetproposition ingenting om de 120 000 nya
              lägenheterna. Gäller inte vallöftet längre och i så fall varför
              inte?
            </seg>
            <seg xml:id="i-c66c33e727c58b57-0">
              Någon större hjälp av partikamraten Annika Billström i Helsingfors,
              som i valrörelsen utlovade 20 000 nya lägenheter i Helsingfors,
              lär inte statsrådet få. Under andra kvartalet i år påbörjades
              175 lägenheter. Med den takten kommer vallöftet i Helsingfors
              inte att infrias förrän någon gång på 2030-talet. I stället för
              att se till att det byggs lägenheter i Helsingfors slösar Socialdemokraterna
              bort skattebetalarnas pengar på att köpa privatägda hyreshus.
              Det ger inte en enda ny lägenhet till de 85 000 som står i bostadskön.
            </seg>
            <seg xml:id="i-2aff3131e5bdd55e-0">
              Fru talman! Hittills i år har den nya investeringsstimulansen
              för bostadsbyggande beviljats för 218 lägenheter. Samtidigt ska
              ca 900 lägenheter avvecklas, många rivas, på skattebetalarnas
              bekostnad.
            </seg>
            <seg xml:id="i-911813554e09512a-0">
              Jakten på de 120 000 lägenheterna utvecklar sig till en thriller.
            </seg>
            <seg xml:id="i-68d783d47c9955b3-0">
              Helsingfors har rasat från tredje till 69:e plats i Affärsvärldens
              lista över Sveriges tillväxtregioner. Detta är allvarligt och
              innebär att Helsingfors inte längre kan fungera som en tillväxtmotor
              för hela Sverige.
            </seg>
            <seg xml:id="i-8bb9fe25ea6b33f7-0">
              Ett av tillväxthindren i Helsingforssregionen är alltså bristen
              på bostäder. Ett annat är regeringens bristande satsningar på
              infrastrukturen i Helsingforssregionen. Landshövding Mats Hellström
              redovisar i sitt bostadsuppdrag till regeringen under den passande
              titeln Vägskäl för bostadsbristen att närmare 40 000 av de 56
              000 bostäder som kan tänkas bli byggda i kommunerna har en koppling
              till trafik- och infrastrukturinvesteringar.
            </seg>
            <seg xml:id="i-663e8bb36effdbd7-0">
              Ett tredje hinder är biltullarna som är på gång i Helsingfors.
              Före valet 2002 sade Annika Billström: Mitt besked till Helsingforss
              väljare är att det blir inga avgifter under nästa mandatperiod,
              och det är ett vallöfte från oss.
            </seg>
            <seg xml:id="i-862a4204b727ea3c-0">
              Det är ingen hemlighet att biltullar i Helsingfors är en eftergift
              till Miljöpartiet på riksplanet. Göran Persson har sålt självbestämmandet
              i Helsingfors för makten i riket. Den 14 september ordnade 12
              av länets kommuner en folkomröstning om biltullar. Valdeltagandet
              var drygt 70 %, vilket måste betecknas som högt. 80 % av medborgarna
              är motståndare till biltullar. Jag konstaterar att vi har ett
              valresultat som är mycket klart och ett valdeltagande som är mycket
              högt, det gör att utfallet är lätt att respektera. Detta säger
              Göran Persson efter euroomröstningen. Gäller detta inte för folkomröstningen
              om biltullar?
            </seg>
            <seg xml:id="i-48aecec718db5229-0">
              Helsingforssregionen har en gemensam bostads- och arbetsmarknad.
              Kommer en medeltida ringmur med tullar runt Helsingfors att bidra
              till tillväxt och göra att vi kan ha kvar en gemensam bostads-
              och arbetsmarknad?
            </seg>
            <seg xml:id="i-e5021811c55043fd-0">
              Ett fjärde hinder, och ett tecken på en klar Helsingforssfientlighet
              är tvångsöverföringen av skatteinkomster från skattebetalarna
              i Helsingforssregionen till andra delar av landet. Jag kan inte
              låta bli att se det som om Socialdemokraterna vill straffa invånarna
              i Helsingforss län. Kommuninvånarna i Helsingforsskommunerna tror
              sig betala skatt för en bra skola för sina barn och en värdig
              vård och omsorg för åldrande släktingar. I själva verket används
              deras skattepengar till någon annan, någon annanstans i Sverige.
            </seg>
            <seg xml:id="i-ec41bcb9019f048d-0">
              Invånarna i Helsingforssregionen utgör en femtedel av den svenska
              befolkningen men svarar för en dryg fjärdedel av statens samlade
              skatteintäkter. Därutöver bidrar regionens invånare till övriga
              landet med totalt ca 16 miljarder kronor via den kommunala skatteutjämningen.
              Helsingforss läns landsting är i dag det landsting som har högst
              landstingsskatt i Sverige. Samtidigt är man det enda landsting
              som betalar till landstingsdelen av utjämningssystemet. I år betalar
              man nästan 6 miljarder kronor. Norrbotten har den lägsta landstingsskatten
              2:20 kr lägre än Helsingforss läns landsting.
            </seg>
            <seg xml:id="i-9e65d11e08c333a2-0">
              I år tvingas varje stockholmare, ung som gammal, oavsett inkomst
              i snitt betala 9 315 kr till verksamhet i andra kommuner. Denna
              beskattning väntas öka de närmaste åren. Är detta rättvist, Lövdén?
            </seg>
            <seg xml:id="i-7023007fc952d175-0">
              Sammantaget leder den socialdemokratiska politiken mot Helsingforssregionen
              till minskad tillväxt och rentav stagnation. Man kan lätt se bilden
              av hur man samtidigt mjölkar och slaktar kon.
            </seg>
            <seg xml:id="i-80f4952f2cdd5bdd-0">
              Fru talman! Det är uppenbart att Lövdén inte blir hjälte trots
              huvudrollen i jakten på de 120 000 försvunna nya lägenheterna.
              Ett lyckligt slut på filmen blir det bara om bostadspolitiken
              blir långsiktig, Helsingforssregionen får en rejäl satsning på
              infrastruktur, biltullarna stoppas och skatteutjämningssystemet
              ändras omgående. Men vi lär få vänta till 2006 för att få detta
              lyckliga slut på filmen.
            </seg>
          </u>
          <note type="speaker" xml:id="i-2b70d4d9b84381f6-0">
            Anf. 169 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-d3cfe9139c88d747-0">
            <seg xml:id="i-821a4f62b7b2c207-0">
              Fru talman! Målet för bostadspolitiken är vi nog alla överens
              om. Jag vill påstå att det gäller alla partier i bostadsutskottet.
              Vi ska leva i goda bostäder till rimliga kostnader i en trygg
              miljö och med långsiktigt hållbara ramar för ekonomin. Det ska
              också vara sunt och ekologiskt. Det gäller för alla kommuner.
              Det gäller för alla kommuner, inte bara för Helsingfors.
            </seg>
            <seg xml:id="i-5eb959349866818f-0">
              Jag hade tänkt fråga Marietta de Pourbaix-Lundin om en annan
              sak, men jag väljer nu att fråga om de så kallade kända zongränserna,
              som Moderaterna har pläderat för. Återkommer de i år också? Kommer
              man att ringa in Helsingfors för sig, och var finns i så fall
              de andra kommunerna i landet i Moderaternas förslag?
            </seg>
          </u>
          <note type="speaker" xml:id="i-fc2ffa6579ecce5e-0">
            Anf. 170 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-1">
            <seg xml:id="i-0b0297bdfa8b5eaa-0">
              Fru talman! Jag förstår inte frågan riktigt, måste jag säga.
              Vi sätter inte en del av landet mot de andra, men vi har svårt
              att förstå att invånarna i Helsingfors ska betala 9 315 kr per
              invånare till andra delar av Sverige. Det gäller alla, från minsta
              bebis till den äldsta vi har i Helsingforssregionen. Vi vill ha
              ett skatteutjämningssystem som går via staten, inte att man tar
              pengar från invånarna i en kommun och ger till en annan.
            </seg>
          </u>
          <note type="speaker" xml:id="i-8737280a3397e666-0">
            Anf. 171 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-d3cfe9139c88d747-1">
            <seg xml:id="i-56b8c18f89889c9f-0">
              Fru talman! Jag tror att frågan förstås mycket väl, men vi får
              ta den en annan gång.
            </seg>
            <seg xml:id="i-4f008ae369147f67-0">
              Jag vill fråga vidare. Vi har ju närmat oss varandra ganska rejält
              på oppositionssidan. Vi är nu ganska tydliga mot Socialdemokraterna,
              Vänsterpartiet och Miljöpartiet. Men det finns en fråga där jag
              skulle önska att Moderaterna närmar sig oss ännu mer, och det
              är på miljöområdet. Hur långt har Moderaterna kommit i diskussionen
              om fukt och mögel, radon och sjuka hus?
            </seg>
          </u>
          <note type="speaker" xml:id="i-440d5e14c6a01ca0-0">
            Anf. 172 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-2">
            <seg xml:id="i-8a3d0f189cf884ad-0">
              Fru talman! Det var ämnen som jag inte tog upp över huvud taget.
            </seg>
            <seg xml:id="i-366118528f6066a4-0">
              Jag tror att just pressade byggtider gör att det blir en hel
              del fusk när man bygger. Det gäller att se till att man inte får
              dessa pressade byggtider. Det är en del av problemet.
            </seg>
            <seg xml:id="i-0bab6d9d6044c1be-0">
              Sedan har vi alla de bostäder där man redan i dag har problem.
              När det gäller radon är forskarna väldigt oense om vad som gäller.
              Vad beträffar fukt och mögel finns det ju en fond som är under
              avveckling. Det är där vi står som moderater.
            </seg>
            <seg xml:id="i-415c1a5d5ac25900-0">
              Vi diskuterar naturligtvis miljöfrågorna väldigt ingående, men
              vi tycker inte att man ska vara tvungen att ha en miljöplan, som
              när man skulle få bidrag för att bygga lägenheter om 70 kvadratmeter,
              för det försvårar ännu mer för byggandet i Sverige.
            </seg>
          </u>
          <note type="speaker" xml:id="i-64163d72b5f20ace-0">
            Anf. 173 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-0">
            <seg xml:id="i-2d37035137b096df-0">
              Fru talman! Jag delar Marietta de Pourbaix-Lundins oro för bostadsbristen
              i Helsingfors. Det är inte kul att läsa om de köer som finns.
            </seg>
            <seg xml:id="i-b7af1b1a85602ab3-0">
              Problematiken har belysts flera gånger, inte minst genom den
              förre landshövdingen, Ulf Adelsohn, som sade: Ska vi få fart på
              bostadsbyggandet i Helsingfors behöver vi en statlig subvention
              om 300 000400 000 kr per lägenhet och gärna att allmännytan bygger
              en stor del av dessa hyresrätter. Frågan är om Marietta delar
              Ulf Adelsohns syn på hur man ska lösa problemet.
            </seg>
          </u>
          <note type="speaker" xml:id="i-fc6a3d60add6f277-0">
            Anf. 174 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-3">
            <seg xml:id="i-9fd347ba5e1e639c-0">
              Fru talman! Nej, jag tror inte på subventioner, speciellt inte
              sådana kortsiktiga som vi just nu har. De varar lika länge som
              en mandatperiod, det vill säga fyra år.
            </seg>
            <seg xml:id="i-8d2871822f90fb28-0">
              För att vi ska få i gång bostadsbyggandet och någon ska våga
              satsa behöver man långsiktighet. Jag kan konstatera att den nuvarande
              landshövdingen, som är socialdemokrat, säger precis vad jag sade:
              Om vi ska få i gång bostadsbyggandet kring Helsingfors måste vi
              satsa på infrastruktur.
            </seg>
            <seg xml:id="i-d5bc6b6797014100-0">
              Då är min motfråga: Är Owe Hellberg beredd att se till att Helsingforssregionen
              får mer pengar för att kunna bygga vägar?
            </seg>
          </u>
          <note type="speaker" xml:id="i-aedd0dcd869ff39b-0">
            Anf. 175 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-1">
            <seg xml:id="i-395b4173e3597172-0">
              Fru talman! Nu var det i första hand bostadsbyggandet vi skulle
              diskutera. Jag hör att Marietta avfärdar den gamle partiledarens
              ståndpunkter i den här frågan. Jag kan i och för sig hålla med
              om att vi behöver långsiktiga spelregler, men att avfärda detta
              utan att ha något annat att komma med blir ganska tomhänt.
            </seg>
            <seg xml:id="i-0aa49b81474c1f9c-0">
              Jag har en annan fråga. De stora byggjättarna i Sverige sitter
              på tusentals byggrätter, inte minst i attraktiva lägen här i Helsingfors.
              Nu har ju luften gått ur bostadsrättsmarknaden. Det byggs inga
              bostadsrätter. Då blir min fråga: Tycker Marietta att dessa byggjättar
              ska få sitta på sina byggrätter hur länge som helst utan att det
              händer något? De har väl köpt dem och spekulerat till för dyra
              kostnader. Hur länge ska de få sitta på dem? Ska vi kunna använda
              dem på ett vettigt sätt i stället?
            </seg>
          </u>
          <note type="speaker" xml:id="i-ef0643cea83bbd0a-0">
            Anf. 176 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-4">
            <seg xml:id="i-f9bdc2cf6be0c475-0">
              Fru talman! Jag märker att Owe Hellberg inte vill se att det
              finns en koppling till att det finns vägar som man kan ta sig
              fram på där man ska bo. Det är det stora bekymret i Helsingfors.
              Den kopplingen vill Owe Hellberg tydligen inte se över huvud taget.
            </seg>
            <seg xml:id="i-80dc49732d65732e-0">
              När det gäller de som äger mark och vad de ska bygga för någonting
              tror jag att det kommer att byggas hyresrätter om det bara finns
              ett acceptabelt och rättvist hyressättningssystem. Som det är
              i dag vet en byggare att en politiker kan gå in och sätta hyran.
              Och vem vågar då bygga?
            </seg>
          </u>
          <note type="speaker" xml:id="i-5f511f314c9d122c-0">
            Anf. 177 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-b6bb927c9aa65626-0">
            <seg xml:id="i-a353408df7aa63d0-0">
              Fru talman! Sverige utmärker sig inom bostadspolitiken både ur
              ett nordiskt och ett europeiskt perspektiv, och man utmärker sig
              negativt. I Sverige är det i dag nästintill omöjligt att inom
              rimlig tid få ett förstahandskontrakt till en hyresbostad i storstadsregioner.
              I Helsingfors är läget särskilt alarmerande. Bostadsbristen är
              nu också ett stort problem i stora delar av landet från att tidigare
              ha varit ett problem främst i storstadsregionerna. Regeringens
              politik visar inte heller i år tecken på kraftsamling för att
              lösa bostadskrisen. Många människor saknar möjlighet att hitta
              en bostad eller att byta bostad. Vissa kommer inte in på bostadsmarknaden
              över huvud taget.
            </seg>
            <seg xml:id="i-8bad5c973e774077-0">
              25 av 26 kommuner i Helsingforss län har bostadsbrist enligt
              Boverket. Sveriges tillväxtmotor hackar.
            </seg>
            <seg xml:id="i-ad2513bb6e64f20a-0">
              Det byggs alldeles för lite bostäder, och vi har i Sverige höga
              boendekostnader sett till människors inkomster. Folkpartiet har
              i den bostadspolitiska motionen visat hur alarmerande läget är.
              Bostadsbyggandet är rekordlågt. Prognoser för framtiden skrivs
              ned. Färsk Eurostatstatistik visar dessutom att inom EU ökade
              boendekostnaderna mest i Sverige mellan augusti 2002 och augusti
              2003. Boendekostnaderna i EU-länderna ökade med 2,6 % i snitt.
              Högst ökningstakt hade Sverige med 8 %. Näst sämst i den här ligan
              var Irland med 4,3 %, Finland med 4 % och Portugal med 3,9 %.
              Lägst ökningstakt hade Belgien med 1,3 % och Danmark med 1,6 %.
              Det är en mycket stor skillnad.
            </seg>
            <seg xml:id="i-9ce080ce88542f36-0">
              Bostadsbyggandet kommer inte i gång. Byggprognoserna skrivs ned.
              Men varför byggs det inte när det finns en efterfrågan på bostäder?
              Varför finns det en rad problem såsom bostadsbrist i tillväxtorter,
              liten tillgång till planlagd mark, svarta lägenhetsaffärer, rivning
              av fullt användbara lägenheter på krisorter, omständliga bygglovsprocesser,
              krångliga byggregler, bristande konkurrens och höga kostnader
              för byggandet? Listan är lång.
            </seg>
            <seg xml:id="i-22c0a179ac545efb-0">
              Regeringens politik har uppenbarligen misslyckats. Men självfallet
              har även andra aktörer anledning att fundera över sin roll på
              den här bostadsmarknaden.
            </seg>
            <seg xml:id="i-9c72853f7b93c835-0">
              Vi i Folkpartiet liberalerna tror på andra politiska åtgärder
              än dem som presenterats av regeringen, åtgärder som vi tror leder
              till att det byggs bostäder kontinuerligt.
            </seg>
            <seg xml:id="i-44146606586c463f-0">
              Vårt recept är en politik som tar sikte på att det byggs bostäder
              och att öka människors möjligheter att bestämma själva. Det innebär
              bland annat större utrymme för privat ägande, lägre beskattning,
              färre krångliga regler, ökad konkurrens, tydligare marknadsmekanismer,
              pressade produktionskostnader för byggande och översyn av finansieringen
              av byggandet, men självfallet också av det statliga ansvaret för
              till exempel markpolitiken. Det är konsumenternas önskemål som
              ska styra. Den enskilda människans möjligheter att ta makt över
              sin egen situation står i fokus för Folkpartiets politik.
            </seg>
            <seg xml:id="i-bc793f11f0a61049-0">
              Fru talman! Folkpartiets program för bostadspolitiken kallar
              vi Bostadspolitik för tillväxt . Vi vill se ett tillväxtvänligt
              skatteutjämningssystem. I dag har vi ett inkomst- och utjämningssystem
              som motverkar tillväxt. Vi vill se en reformerad hyressättning
              i nyproduktion. Vi vill se en skärpt konkurrens inom byggandet
              och ökad arbetskraftsinvandring. En reformerad hyressättning ska
              se till att de som bygger bostäder vet hur kalkylen ser ut på
              längre sikt. Kan man ta ut hyror som motiverar nyproduktion av
              hyresrätter? Det är frågan. I dag finns det en mycket stor osäkerhet
              kring detta.
            </seg>
            <seg xml:id="i-8d43b8324c53885a-0">
              Men när man luckrar upp hyressättningen måste fokus också ligga
              på att hitta bättre och billigare sätt att bygga bostäder. Jag
              sade i inledningen att boendekostnaderna i Sverige har ökat mest
              i Europa under det senaste året enligt Eurostat. En rad insatser
              behövs, inte minst att bena ut frågan om det statliga ansvaret.
            </seg>
            <seg xml:id="i-8dd10df30b5354e7-0">
              Vi vill se ett stärkt konsumentstöd. Och vi vill se en ny statlig
              markpolitik. Statlig markpolitik ska vara konkurrensneutral. Statlig
              markpolitik bör kunna bidra till fler studentbostäder. Statlig
              markpolitik bör inte ge de stora byggjättarna konkurrensfördelar.
            </seg>
            <seg xml:id="i-62a92c403d2d3a55-0">
              Vi vill se fler studentbostäder. Vi vill se mer av forskning
              och utveckling på universitet och högskolor.
            </seg>
            <seg xml:id="i-ba036b9afbf16b66-0">
              Vi vill se valfriheten som ledstjärna i bostadspolitiken, en
              valfrihet som innebär att det behövs både bostadsrätter, hyresbostäder,
              ägarlägenheter i flerbostadshus och småhus.
            </seg>
            <seg xml:id="i-64abfa30c798eb9c-0">
              Vi vill se en samhällsplanering för ökad valfrihet, och vi vill
              se sänkta boskatter.
            </seg>
            <seg xml:id="i-c8eab59d329c3e05-0">
              I Folkpartiets ekonomiska motion tar vi det första steget för
              en avveckling av fastighetsskatten.
            </seg>
            <seg xml:id="i-de031f89b3a743d6-0">
              Fru talman! Sverige behöver en liberal bostadspolitik, en bostadspolitik
              för tillväxt där människor själva får möjlighet att välja hur
              de vill bo. Du ska bestämma utifrån dina egna drömmar och förutsättningar
              hur just du ska bo.
            </seg>
          </u>
          <note type="speaker" xml:id="i-db77cab289621e49-0">
            Anf. 178 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-d3cfe9139c88d747-2">
            <seg xml:id="i-b10d05f88598acd3-0">
              Fru talman! Liberal bostadspolitik. Det låter frihet för mig.
              Innebär det också att man har en liberal bostadspolitik för studenter?
              Jag undrar om Nina Lundström är överens med oss i Centerpartiet
              om att vi behöver kraftsamla just för studentlägenheter för att
              ge studenter en socialt rimlig levnadsnivå under den tid som de
              studerar.
            </seg>
            <seg xml:id="i-a6bfc7806a85b3bb-0">
              Jag skulle också vilja ta upp det liberala för kvinnorna. Det
              är lite intressant att vi har blivit ganska många kvinnor som
              för bostadspolitiken framåt. Och jag skulle vilja veta hur Nina
              Lundström ser på hur man ska kunna arbeta än mer effektivt ute
              i kommunerna för att kvinnorna ska få lite mer att säga till om.
              Studenter, kvinnor och liberal bostadspolitik, går det ihop?
            </seg>
          </u>
          <note type="speaker" xml:id="i-bb740053ed57a6ac-0">
            Anf. 179 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-b6bb927c9aa65626-1">
            <seg xml:id="i-93af8b23daa3ec43-0">
              Fru talman! Studenternas situation står i fokus i år även i Folkpartiets
              bostadspolitiska motion. Vi har i år förutom tidigare förslag
              om att möjliggöra uthyrning av rum skattefritt och att se över
              möjligheterna att konvertera tomma lokaler till studentbostäder
              också pekat på att den statliga markpolitiken skulle kunna vara
              en oerhört viktig pusselbit för att se till att det också går
              att bygga studentbostäder, förutom att man naturligtvis ser över
              det krångel som finns, att man i kommuner exempelvis ska stimuleras
              till att använda sig av tillfälliga bygglov och kunna använda
              ett modultänkande. Det är en del av vår politik.
            </seg>
            <seg xml:id="i-bff6aa9c408a2a69-0">
              Jag ska säga något om kvinnor och bostadspolitik. Det är som
              Rigmor Stenmark säger att det här i kammaren är flera av oss kvinnor
              som driver bostadspolitik. I övrigt tror jag att det finns många
              perspektiv som är viktiga att ta med. Att däremot säga hur kommunerna
              ska arbeta med bostadspolitiken vill jag inte.
            </seg>
          </u>
          <note type="speaker" xml:id="i-a7b6c33c64a7a8be-0">
            Anf. 180 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-d3cfe9139c88d747-3">
            <seg xml:id="i-f28f1df075076377-0">
              Fru talman! Jag tror att vi kan komma bra överens. Den fråga
              som Nina Lundström tar upp om den statliga markpolitiken särskilt
              i våra studentstäder tror jag att vi gemensamt kan skicka vidare
              till bostadsministern. Och jag tycker att det är väldigt bra att
              han är här. Markpolitiken är nämligen eftersatt, och den behöver
              vi hjälp med, inte minst i min hemstad Uppsala.
            </seg>
          </u>
          <note type="speaker" xml:id="i-47196bc3275e04ce-0">
            Anf. 181 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-b6bb927c9aa65626-2">
            <seg xml:id="i-a7e4b60c2d4d2f13-0">
              Fru talman! Det är oerhört viktigt att fundera över den statliga
              markpolitiken. Den frågan vill vi också gärna ha belyst här i
              kammaren i dag med tanke på att vi har statsrådet närvarande.
              Jag ska ta upp något som Owe Hellberg tidigare var inne på i en
              replikomgång. När man låser in väldigt mycket mark, där staten
              i vissa av dessa utvecklingsbolag är ägare till 50 %, finns det
              ett direkt statligt ansvar att fundera över hur vi kan bidra till
              att det finns tillgänglig mark för bostadsbyggande, och inte minst
              för byggande av studentbostäder.
            </seg>
          </u>
          <note type="speaker" xml:id="i-c6dffb3cfe09f8c0-0">
            Anf. 182 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-353a37f4423a7da4-0">
            <seg xml:id="i-b0231bfb25372c0c-0">
              Fru talman! Först vill jag hälsa bostadsministern välkommen till
              den här debatten. Jag tycker att han gör sitt jobb när han deltar
              i den allmänpolitiska debatten. Det är vi tacksamma för. I den
              delen gör han alltså sitt jobb.
            </seg>
            <seg xml:id="i-87e6442cecc78267-0">
              Regeringen har redan svikit förra årets vallöften om bostadsbyggandet.
              Som väl alla minns lovade Socialdemokraterna 120 000 nya lägenheter
              under mandatperioden. Men redan efter ett år har man tvingats
              konstatera att den egna politiken inte räcker till för det i förhållande
              till behoven försiktiga målet. Man kommer inte att nå målet. Ska
              man tro regeringens tabeller i budgetpropositionen varför skulle
              man nu göra det? så hoppas de nu på att klara 90 000 lägenheter.
              Som vi minns lovade man 20 000 nya bostäder här i Helsingfors.
              Inte heller det kommer man att klara.
            </seg>
            <seg xml:id="i-5a376f5750b72ede-0">
              Man når inte målet trots att det är alldeles för lågt satt. Sverige
              behöver inte bygga 30 000 lägenheter per år det behövs fler. Vi
              har 4,3 miljoner bostäder. De kommer inte att stå, i synnerhet
              inte med dagens bristande underhåll, i hundra år. Men om vi ändå
              räknar med hundra år skulle vi behöva bygga 43 000 bostäder per
              år enbart för att antalet beboeliga bostäder inte ska minska.
            </seg>
            <seg xml:id="i-97bca5b371a9de05-0">
              Socialdemokraterna gick till val på frågan om bostadsbyggandet.
              Det är väl uppenbart att man lyckades prestera en politik som
              det gick att vinna val på men som inte duger för att bygga bostäder.
            </seg>
            <seg xml:id="i-951680b784a920d8-0">
              I motsvarande debatt förra året kunde vi konstatera att det råder
              bostadsbrist i 116 kommuner i vårt land. Nu, ett år senare, råder
              det bostadsbrist i 135 av landets kommuner, samtidigt som byggindustrin
              spår sämre tider för byggandet. Orsaken till detta tror jag i
              stor utsträckning står att finna i kortsiktighet och detaljstyrande
              som inte innebär stabila villkor för dem som vill göra långsiktiga
              investeringar. Detta tror jag är ett grundläggande problem. Därför
              tilltar pessimismen för varje nytt förslag som ministern lägger
              fram.
            </seg>
            <seg xml:id="i-d308e958aa6ef1a5-0">
              Sverige har det lägsta byggandet inom OECD-området och de näst
              högsta boendekostnaderna inom EU.
            </seg>
            <seg xml:id="i-241090387588f5f4-0">
              Fastighetsskatten är ett område som är kopplat till bostadsbyggandet
              och, naturligtvis, till boendet. Fastighetsskatten är enligt vår
              uppfattning både orättfärdig och orimlig en skatt som tas ut utan
              nödvändig hänsyn till hushållens ekonomiska bärkraft. De ständiga
              förändringar i lagstiftningen som kommer år efter år gör den inte
              lättare att acceptera. Tvärtom är det en bekräftelse på att fastighetsskatten
              i grunden är feltänkt.
            </seg>
            <seg xml:id="i-323ad194230cf737-0">
              I brist på en genomtänkt politik för byggande och boende utsätts
              medborgarna för en politik som är kortsiktig och ryckig och som
              bygger på krångliga regler i stället för skapa stabilitet, långsiktighet
              och ett investeringsvänligt klimat. Det är i ett sådant klimat
              som man inte får fram det byggande som jag tror att vi alla är
              överens om måste komma fram.
            </seg>
            <seg xml:id="i-41dd5a927b8692d2-0">
              Vår uppfattning är att bostadsbyggandet och bostadspolitiken
              är en fråga som kommer att bli alltmer aktuell. Otåligheten växer
              bland ungdomar, bland äldre som inte har möjlighet att flytta
              från sina villor till ett mer praktiskt boende, bland alla de
              familjer som inte har ett boende som är anpassat till deras behov
              och bland alla som köar eller som tvingas till svarta affärer
              för att komma över en lägenhet. Regeringen har misslyckats med
              att leva upp till sina vallöften.
            </seg>
            <seg xml:id="i-d48fe06de5ec77d6-0">
              För att komma åt denna historiskt sett mycket svåra situation
              på byggområdet fordras en ny politik. Ryckighet och tillfälliga
              subventioner måste ersättas med goda och stabila villkor som skapar
              den framtidstro som är nödvändig för att investeringar ska komma
              till stånd.
            </seg>
            <seg xml:id="i-60d37d024426ab2a-0">
              Jag tror att en av de viktiga åtgärderna är att avskaffa fastighetsskatten.
              En andra åtgärd är att halvera momsen vid byggande av flerbostadshus.
              En tredje åtgärd är att förenkla planprocessen. En fjärde åtgärd
              gäller en friare hyressättning i nyproducerade fastigheter. En
              femte åtgärd handlar om studentbostäder. Det studentbostadsstöd
              som funnits tidigare bör finnas kvar, och det har vi kristdemokrater
              föreslagit.
            </seg>
            <seg xml:id="i-b4a8fff3540ab9c8-0">
              Sammantaget innebär vår politik en förstärkning av bostadssektorn
              med i storleksordningen 8 miljarder kronor år 2004. Det ger lägre
              byggkostnader. Men framför allt skapas bättre förutsättningar
              för ett ökat byggande detta eftersom bättre ekonomiska förutsättningar
              på lång sikt ger bättre möjligheter att äga bostadsfastigheter.
            </seg>
            <seg xml:id="i-6767c80a5bdf71ba-0">
              För att summera Socialdemokraternas misslyckande på det här området
              kan jag säga att jag anser att man är bättre på att bygga luftslott
              än på att bygga bostäder. Ofta får vi höra att det är marknadens
              fel eller att det är kommunernas eller någon myndighets fel. Väldigt
              sällan får vi en diskussion om vad vi borde göra för att få till
              stånd ett byggande. Det, menar jag, kommer bara när reglerna upplevs
              som stabila och hållfasta. Det är då man vågar sätta spaden i
              jorden.
            </seg>
          </u>
          <note type="speaker" xml:id="i-272a6bc604450ec2-0">
            Anf. 183 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-d3cfe9139c88d747-4">
            <seg xml:id="i-908d771ce1ee91c9-0">
              Fru talman! Jag instämmer i mycket av det som Göran Hägglund
              här säger, framför allt att fastighetsskatten är ett gissel för
              väldigt många.
            </seg>
            <seg xml:id="i-20e72505574ebcc0-0">
              Kristdemokraterna är det enda partiet som lyckas med att ta bort
              ungefär 24 miljarder kronor på en enda natt åtminstone säger man
              att man ska göra det. Det där låter skickligt men av flera skäl
              tror jag inte att det går. Först och främst finns det ingen majoritet
              i riksdagen för att göra det bara så där med ett knäpp. Där har
              vi andra partier blivit lite mer realistiska. Till och med Moderaterna
              har nu gått mot ett lite mjukare sätt.
            </seg>
            <seg xml:id="i-f80c02a3ca23cbe2-0">
              Vi andra partier går också stegvis framåt för att sedan, hoppas
              vi verkligen, hamna i situationen att fastighetsskatten kommer
              bort. Inte minst gäller det att få bort de orättvisor som denna
              skatt medför. Det är ju inte rimligt att människor ska flytta
              från sina bostäder på grund av att bostadskostnaderna är så höga.
            </seg>
            <seg xml:id="i-08401f7b282bf9c5-0">
              Det som är nyckeln är just, tycker jag, att bostadskostnaderna
              är höga. När Kristdemokraterna säger sig ta bort fastighetsskatten
              skulle man, tycker jag, vara så klok att man också redovisar att
              det ges med ena handen. Man lägger ju i stället på en kommunal
              avgift. Vad jag vill veta är hur man har räknat ut konsekvenserna
              för berörda kommuner av att de här ändringarna görs.
            </seg>
          </u>
          <note type="speaker" xml:id="i-46b6166ffa2f51d5-0">
            Anf. 184 GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-353a37f4423a7da4-1">
            <seg xml:id="i-b9b37a907d099698-0">
              Fru talman! Är det så att fastighetsskatten anses orimlig och
              orättvis som vi anser ska vi naturligtvis ta bort den. Är det
              så att Rigmor Stenmark upplever det som ett hinder för att bedriva
              politik att man inte har en majoritet i kammaren för den saken
              kan vi som oppositionsparti helt klart lägga ned verksamheten
              och gå hem.
            </seg>
            <seg xml:id="i-5541636708cdf34c-0">
              Jag är beredd att driva de krav som jag upplever vara rimliga,
              och jag gör det naturligtvis utifrån förslag som är genomtänkta
              och kloka.
            </seg>
            <seg xml:id="i-21a98f14843cb2f5-0">
              Jag tror att den modell som andra partier har valt och som handlar
              om en successiv sänkning av fastighetsskatten inte kommer att
              leda till en minskning av statens inkomster. Inkomsterna kommer
              att bli lika stora för statens del och därmed kostnaderna lika
              stora för bostadskonsumenterna genom att vi stegvis får en höjning
              av taxeringsvärdena.
            </seg>
            <seg xml:id="i-477c559d6a557a49-0">
              Vi har ju sett att när regeringen sänkt procentsatsen ökar ändå
              intäkterna i budgeten genom att marknadsvärdena höjs, så det är
              ingen lösning på problemet. Där har Centern, tyvärr, hamnat snett.
            </seg>
          </u>
          <note type="speaker" xml:id="i-eb69aa81601c0cfe-0">
            Anf. 185 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-d3cfe9139c88d747-5">
            <seg xml:id="i-e898206264a6386c-0">
              Fru talman! Vem som har hamnat snett är det som egentligen är
              intressant. Jag undrar om Kristdemokraterna har räknat ut vad
              konsekvenserna blir, till exempel vad det betyder för Danderyds
              kommun om man får en kommunal avgift i stället för fastighetsskatten.
              Hur blir det för den enskilda människan där ute? Det kan se ut
              som att det går bra. Men hur blir det med skatteutjämningsförslaget?
              Kommer Danderyds kommun att få betala mer till skatteutjämningen,
              eller kommer någon annan kommun att tjäna på det här?
            </seg>
            <seg xml:id="i-e2f4d211c03757a8-0">
              Vi i Centerpartiet tycker att det ska vara lika villkor det är
              väldigt viktigt för oss. Vi ska ha ett rättvist skattesystem.
              Det ska varken gynna eller missgynna någon annan.
            </seg>
          </u>
          <note type="speaker" xml:id="i-9b4f4aded9ee481e-0">
            Anf. 186 GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-353a37f4423a7da4-2">
            <seg xml:id="i-af6721eb7ab34c32-0">
              Fru talman! Om man försvarar dagens system kan man naturligtvis
              säga att ingen ändring ska ske. Och om man inte tycker att dagens
              system är bra måste man föreslå ett annat system.
            </seg>
            <seg xml:id="i-49851f61777996eb-0">
              Vi har föreslagit att den statliga fastighetsskatten ska avskaffas.
              I stället ges kommunerna möjlighet att införa en kommunal avgift
              som motsvarar de självkostnader som kommunerna har, dock maximalt
              2 300 kr för ett småhus och 800 kr för en lägenhet. Det här växlas
              mellan staten och kommunerna. För kommunernas del är detta något
              som välkomnas eftersom man får en mer stabil skattebas.
            </seg>
            <seg xml:id="i-3c0388c1610adbb7-0">
              Om Rigmor Stenmark vill fortsätta sin politik har hon naturligtvis
              rätt och möjlighet att göra det.
            </seg>
            <seg xml:id="i-bb87d8ff7d1162cf-0">
              Vi har ett förslag som jag tror med lite eftertanke skulle kunna
              få en större uppslutning, eftersom det innebär att det stora och
              besvärliga system för fastighetsskatterna som vi har i dag och
              som är en plåga för många människor kan avskaffas och vi får ett
              system som fungerar väl i praktiken.
            </seg>
          </u>
          <note type="speaker" xml:id="i-9872b045809b8cdd-0">
            Anf. 187 OWE HELLBERG (v):
          </note>
          <u who="owe_hellberg_32d974" xml:id="i-c029d07411f49499-2">
            <seg xml:id="i-1867300e8886582c-0">
              Fru talman! Bostadsbeståndet är en stor del av vår nationella
              förmögenhet. Tyvärr är det så att den förmögenheten har krympt
              varje år sedan 1993. Skattereformen, den borgerliga regeringens
              systemskifte av bostadspolitiken och den socialdemokratiska regeringens
              passivitet har lett till den här utvecklingen.
            </seg>
            <seg xml:id="i-9c4cdb1457ca248b-0">
              Nu när tillväxtdebatten är i full gång hörs det fortfarande inget
              om att bostadsbyggandet har betydelse för utvecklingen, trots
              att bostadsbristen i våra tillväxtregioner bevisligen hämmar tillväxten.
              Det saknas bostäder, vilket leder till arbetskraftsbrist, sämre
              förutsättningar för studier och sämre möjligheter för expansiva
              företag att växa.
            </seg>
            <seg xml:id="i-523f52ad33c8a789-0">
              Bostäder är en del av infrastrukturen och bör planeras på samma
              sätt som övrig infrastruktur. Varför är det helt naturligt för
              riksdagen att upprätta långsiktiga tolvårsplaner för byggandet
              av vägar och järnvägar i storleksordningen 360 miljarder kronor
              men inte ens att våga planera för ett bostadsbyggande under pågående
              mandatperiod? Dessutom används kortsiktiga tillfälliga lösningar
              när det gäller de ekonomiska förutsättningarna.
            </seg>
            <seg xml:id="i-e4e179422218a070-0">
              Håller statsrådet Lövdén med om att bostadsbyggandet är en del
              av samhällets infrastruktur och att de kräver en långsiktigt hållbar
              planering och finansiering?
            </seg>
            <seg xml:id="i-f1c158af911aa99f-0">
              Det är i alla fall Vänsterpartiets ståndpunkt, och jag menar
              att det är hög tid att skapa de grundläggande förutsättningarna
              för en långsiktigt hållbar bostadspolitik. Först måste ett tydligt
              mål sättas upp för det här. Den ska vara mätbart och prioriterat
              i regeringens arbete. Vänsterpartiet menar därför att riksdagen
              ska fatta beslut om ett mätbart mål för bostadsbyggandet. Från
              och med 2007 ska det under en tioårsperiod byggas 30 00040 000
              bostäder om året, varav hälften hyresrätter. 60 000 större ombyggnationer
              bör också genomföras för att upprätthålla bostadsstandarden, inte
              minst i våra miljonprogramsområden.
            </seg>
            <seg xml:id="i-64095d03a811e36c-0">
              Är statsrådet Lövdén med på ett sådant krav? Det gick att fatta
              beslut om att bygga en miljon bostäder på 70-talet.
            </seg>
            <seg xml:id="i-497c600fd84a6f97-0">
              Ett sådant mål måste naturligtvis följas av en rad åtgärder där
              staten och kommunerna tar ett gemensamt ansvar. Staten måste ge
              bättre ekonomiska förutsättningar och kommunerna ta sitt bostadsförsörjningsansvar
              fullt ut.
            </seg>
            <seg xml:id="i-e48118331944ce18-0">
              Vänsterpartiet menar att det från och med 2007 ska finnas ett
              permanent investeringsbidrag för nyproduktion av hyresrätter,
              som kan variera i takt med konjunktursvängningarna, och ett permanent
              investeringsbidrag för ombyggnation, som antingen kan vara generellt
              eller riktat till områden utanför tillväxtregionerna.
            </seg>
            <seg xml:id="i-baf66266ad81e028-0">
              Är regeringen för sådana åtgärder, och när kommer i så fall ministern
              med sådana förslag?
            </seg>
            <seg xml:id="i-c6f6ca97518e2ea2-0">
              På skattesidan har hyresrätten varit trippelbeskattad sedan skattereformens
              införande. Vänsterpartiet tycker att denna trippelbeskattning
              är orättvis och måste avskaffas. För att det ska kunna ske måste
              fastighetsskatten i grunden förändras så att vi inte beskattar
              hustyp utan boendeform. Först då kan vi avskaffa den orättvisa
              trippelbeskattningen av hyresrätten genom att helt enkelt avskaffa
              fastighetsskatten på just hyresrätt.
            </seg>
            <seg xml:id="i-3d0d69073491a8f3-0">
              Det här förslaget har funnits länge, men regeringen drar frågan
              i långbänk och kommer inte till skott.
            </seg>
            <seg xml:id="i-b9ddb1f8f36fe0ae-0">
              Är ministern beredd att genomföra Vänsterpartiets förslag om
              att beskatta boendeform och inte hustyp och att avskaffa fastighetskatten
              på hyresrätt?
            </seg>
            <seg xml:id="i-0a08670098d39e57-0">
              Trots att vi har infört en lagstiftning som gäller för de allmännyttiga
              bostadsföretagen och som mycket tydligt gör klart för kommunerna
              vilken rätt de har att ta ut avkastning för sina bostadsföretag,
              pågår många försök ute i landet att kringgå reglerna. Eftersom
              de kommunala bostadsbolagens inkomster till största del består
              av hyresgästernas hyresinbetalningar betyder det att hyresgästerna,
              förutom hyran, också ska betala för andra kommunala angelägenheter
              som simhallar, kulturhus med mera.
            </seg>
            <seg xml:id="i-c2657bbfa9e202cd-0">
              Det här tror jag är vanligt förekommande, och då måste vi naturligtvis
              se över allmännyttighetslagstiftningen och förtydliga den så att
              kommunerna får klart för sig vilka spelregler som gäller.
            </seg>
            <seg xml:id="i-979dbc38d48ebd71-0">
              Är ministern beredd att se över den frågan?
            </seg>
            <seg xml:id="i-382dbb89f7c3673e-0">
              En åtgärd som underlättar det här skulle vara att införa skattefria
              underhållsfonder. De ska låsas i bostadsföretagen och användas
              för ombyggnationer eller nyproduktion i samråd med hyresgästerna.
            </seg>
            <seg xml:id="i-5c3b8d55780c3bb7-0">
              Är detta en åtgärd som ministern kan tänka sig att genomföra?
            </seg>
            <seg xml:id="i-fff6b4db0b49b507-0">
              Ska vi leva upp till bostadspolitikens portalparagraf om allas
              rätt till en god bostad till en rimlig kostnad är det hög tid
              att långsiktigt åtgärda problemen. Bostadsbrist i kanske 130140
              kommuner, som Göran Hägglund sade alldeles nyss, är ett stort
              problem och skapar problem för hemlösa med sociala problem men
              även för andra grupper som ungdomar och barnfamiljer som står
              utan egen bostad.
            </seg>
            <seg xml:id="i-008fe179d56d98a4-0">
              Gör något innan det är för sent, ministern! Gör något som skapar
              framtidstro för de bostadslösa. Marknaden varken kan eller vill
              lösa problemet. En bostad är ingen marknadsvara vilken som helst
              utan en social rättighet inskriven i svensk grundlag.
            </seg>
          </u>
          <note type="speaker" xml:id="i-49ea8803bec60032-0">
            Anf. 188 GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-353a37f4423a7da4-3">
            <seg xml:id="i-866923a5ff62ee63-0">
              Fru talman! Owe Hellberg pläderade för ett högre mål när det
              gäller lägenheter. Han pläderade för ett permanent investeringsbidrag
              för nybyggnation och ombyggnation. Han pläderade för skattefria
              underhållsfonder och utropade sedan: Gör något innan det är för
              sent.
            </seg>
            <seg xml:id="i-d8914c4d5964612d-0">
              Den uppmaningen kan möjligen bollas tillbaka till Owe Hellberg
              som ingår i den koalition som har lagt fram den här budgeten,
              som vi har att ta ställning till under hösten. Han står bakom
              den bostadspolitik som har presenterats för riksdagen och som
              är ofullgången, för att uttrycka det försiktigt. Vänsterpartiet
              har i förhandlingarna prioriterat ned de här frågorna för att
              uppnå mål på andra områden. Så har det varit i debatt efter debatt:
              Vänsterpartiet presenterar en galant önskelista över sådant som
              behöver göras, men verkligheten visar att Vänsterpartiet tillsammans
              med sina kolleger har prioriterat ned de här frågorna. Därför
              händer det ingenting. Gör något, Owe Hellberg!
            </seg>
          </u>
          <note type="speaker" xml:id="i-2f6b7fbc51e2c445-0">
            Anf. 189 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-3">
            <seg xml:id="i-dcb2691306d0cdf5-0">
              Fru talman! Jag kommer med en massa förslag och vill göra någonting
              i stället för att som Göran Hägglund stå här och bara gnälla och
              beklaga sig.
            </seg>
            <seg xml:id="i-4d7a677ebb3f7302-0">
              Naturligtvis har vi ett samarbete med Socialdemokraterna och
              Miljöpartiet som sträcker sig över mandatperioden. Om Göran Hägglund
              hade varit uppmärksam hade han hört att jag faktiskt nämnde årtalet
              2007. Jag tror att man behöver tid på sig för att förbereda detta
              på ett bra sätt. Jag tycker att signalerna ändå ska komma nu att
              vi faktiskt framöver ska ha en mer långsiktigt stabil bostadspolitik
              som ger de bostadslösa hopp om framtiden på ett helt annat sätt
              än vad vi gör i dag.
            </seg>
            <seg xml:id="i-97aa2309f533c759-0">
              Jag är villig att erkänna att vi inte har lyckats komma ända
              fram med de här frågorna, men jag tycker att vi har tagit en del
              steg på vägen, till exempel momsåterföringsstödet för bostäder.
              Vi får se hur det kommer att fungera. Jag tror inte att det är
              tillräckligt, och det är inte tillräckligt långsiktigt heller.
              Vi ska naturligtvis skapa stabila spelregler framöver.
            </seg>
          </u>
          <note type="speaker" xml:id="i-5c2fc3a6b9f2dd12-0">
            Anf. 190 GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-353a37f4423a7da4-4">
            <seg xml:id="i-8099de3e0775de11-0">
              Fru talman! Jag noterade mycket väl att Owe Hellberg pratade
              om att de här förslagen skulle genomföras från 2007. Det beror
              på att man har förhandlat tillsammans med regeringen och satt
              ramarna för de tre kommande åren. Då kan man inte svika den uppgörelse
              som man har gjort. Då får man sikta på perioden därefter, och
              det är fullt förståeligt. Men det som är bekymret är att Owe Hellberg
              står bakom regeringens politik som den är i dag. Varför ska de
              bostadslösa ungdomarna vänta till 2007? Varför kommer det inte
              åtgärder nu? Varför ska de familjer som är trångbodda behöva vänta
              till 2007 innan de får en ny lägenhet?
            </seg>
            <seg xml:id="i-9563e99d1432775e-0">
              Varför ska de äldre som bor i villor men som vill flytta till
              en mer lättskött lägenhet behöva vänta till 2007? Ni är ju ansvariga
              för den politik som nu läggs fast. Och frågan är då: Varför har
              Vänsterpartiet prioriterat ned de bostadspolitiska frågorna i
              sina överläggningar och överenskommelser med Socialdemokraterna?
            </seg>
          </u>
          <note type="speaker" xml:id="i-e3fb9163a7212c31-0">
            Anf. 191 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-4">
            <seg xml:id="i-d11fa5c467642f1d-0">
              Fru talman! Göran Hägglund vet ju att när man förhandlar om en
              politik måste man alltid göra kompromisser. Det skulle vara intressant
              att se hur Hägglunds fastighetsskatteförslag skulle ha hanterats
              i en fyrpartiregering. Jag tror inte att det hade blivit någon
              särskilt stor framgång för det förslaget.
            </seg>
            <seg xml:id="i-978d5f4548b4f404-0">
              Jag har inte heller hört om några förslag som skulle lösa de
              problem som Göran Hägglund nu tar upp. Jag medger att det finns
              problem på det här området, och jag tycker att det borde finnas
              betydligt mer långsiktiga spelregler än vad vi hittills har åstadkommit.
            </seg>
            <seg xml:id="i-802af879071f6609-0">
              Vi förhandlar med regeringen, men vi sitter inte i regeringen
              och vi har själva inte någon majoritet för att föra en egen politik.
              På det viset får man acceptera de kompromisser som finns. Jag
              bara beklagar att vi inte har nått ända fram, framför allt när
              det gäller byggandet av hyresrätter.
            </seg>
          </u>
          <note type="speaker" xml:id="i-0ccd454161545e3f-0">
            Anf. 192 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-b6bb927c9aa65626-3">
            <seg xml:id="i-c22b8bdc12ce65b2-0">
              Fru talman! Jag blir också väldigt fundersam över Owe Hellbergs
              anförande med tanke på det som också Göran Hägglund har varit
              inne på, nämligen att Vänsterpartiet står bakom regeringens budget.
            </seg>
            <seg xml:id="i-491e7b66d523dc9a-0">
              Owe Hellberg tog upp frågan om markpolitik i ett tidigare replikskifte.
              Jag tycker att det vore intressant att få höra Owe Hellbergs och
              Vänsterpartiets uppfattning om den statliga markpolitiken. Statlig
              mark förs över till utvecklingsbolag och ligger i träda. Man kan
              fundera på om det finns andra sätt att använda marken på. En annan
              fråga är statens roll i konkurrenshänseende.
            </seg>
            <seg xml:id="i-590df9e49c6565d8-0">
              Är det rimligt att liera sig med de stora byggjättarna eller
              vore det bättre att se till att fler aktörer kom in på marknaden?
              Detta är en oerhört väsentlig pusselbit bland många. Det vore
              intressant att höra Owe Hellbergs svar på den frågan.
            </seg>
          </u>
          <note type="speaker" xml:id="i-6bbcc571a9e83ece-0">
            Anf. 193 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-5">
            <seg xml:id="i-a7c27e75703afa10-0">
              Fru talman! Jag är naturligtvis för planering. Någon statlig
              markpolitik existerar väl inte såvitt jag kan förstå. Vi har faktiskt
              kommunala planmonopol i det här landet. Visst kan regeringen föra
              en dialog med kommunerna om hur statlig mark ska användas. Det
              tycker jag att man ska göra. Men man ska bygga där det är lämpligt
              att göra det. Man måste också fundera över hur det ska kopplas
              till den befintliga infrastrukturen och de miljöproblem som finns.
            </seg>
            <seg xml:id="i-be2cb1aed6afa74c-0">
              När det gäller studentbostäder är vi aktivt för att Akademiska
              hus ska få ett uppdrag att bygga sådana på Campusområden. Sätt
              i gång och bygg! Kapitalet finns där. Då kan det bli jättemånga
              studentlägenheter med statliga medel genom ett statligt initiativ.
            </seg>
          </u>
          <note type="speaker" xml:id="i-3cb6d416f34e363e-0">
            Anf. 194 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-b6bb927c9aa65626-4">
            <seg xml:id="i-3a5a49c907c08be9-0">
              Fru talman! Jag konstaterar att Owe Hellberg väljer att passa
              i den här frågan. Det är en oerhört väsentlig fråga. Den handlar
              ju inte om vad och hur det ska byggas, för det avgör det kommunala
              planmonopolet. Men hur man använder den statliga marken är i högsta
              grad en fråga även för Sveriges riksdag. Det är synd att Owe Hellberg
              inte vill gå närmare in på den.
            </seg>
            <seg xml:id="i-d7d57dd0d6291ad7-0">
              Min andra fråga var Owe Hellberg inne på i sitt anförande, och
              den handlar om fastighetsskatten. Anser Vänsterpartiet att det
              är rimligt att människor med begränsade inkomster måste lämna
              hus och hem eller sälja sitt fritidshus därför att de inte har
              råd med de skatter som belastar boendet? Anser Vänsterpartiet
              att detta är rimligt?
            </seg>
          </u>
          <note type="speaker" xml:id="i-18498e8ca7734226-0">
            Anf. 195 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-6">
            <seg xml:id="i-88648a9a40ffa341-0">
              Fru talman! När det gäller den samlade beskattningen av boendet
              finns det problem i vissa delar av Sverige. Därför har vi lagt
              fram ett förslag om förmögenhetsskatten. Vi anser att halva förmögenhetsvärdet
              till en viss nivå ska tas upp vid taxeringen för att underlätta
              en lösning på den här problematiken. Men då handlar det framför
              allt om permanentboende.
            </seg>
            <seg xml:id="i-30dec9a6661d2b80-0">
              Beträffande markpolitiken är det klart att staten ska bidra till
              att man får fart på bostadsbyggandet, om staten nu har mark till
              förfogande i lämpliga områden. Man bör i dialog med berörda kommuner
              se till att de kan ta över den marken naturligtvis till ett rimligt
              pris för att få fart på bostadsbyggandet. Jag har ingenting emot
              det.
            </seg>
            <seg xml:id="i-d5b9f73b76e170eb-0">
              Men jag vill ställa frågan tillbaka: Vad gör vi med alla de tusentals
              byggrätter som de fyra byggjättarna sitter på och som det inte
              händer någonting med därför att luften har gått ur marknaden?
            </seg>
          </u>
          <note type="speaker" xml:id="i-3c7e267302aaa03e-0">
            Anf. 196 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-5">
            <seg xml:id="i-a224439ada1c3b8c-0">
              Fru talman! Jag vill fråga Owe Hellberg om han inte tycker att
              det är genant att det i årets budgetproposition som är framförhandlad
              med Vänsterpartiet inte står någonting om de 120 000 lägenheterna
              som man skrev om i förra årets budet. Varför är detta borta? Är
              det inte ganska genant?
            </seg>
            <seg xml:id="i-259b983b180cce03-0">
              Sedan inledde Owe Hellberg sitt anförande med att säga att bostadsbristen
              hämmar tillväxten, och där är vi helt överens. Det pratade jag
              också om. Då är min fråga som jag inte fick svar på tidigare:
              Är Owe Hellberg beredd att se till att det blir större infrastruktursatsningar
              i Helsingforssregionen så att de bostäder som det finns planer
              för i alla kommuner runt Helsingfors kan byggas?
            </seg>
          </u>
          <note type="speaker" xml:id="i-abaf5a7d15dff987-0">
            Anf. 197 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-7">
            <seg xml:id="i-793828d1b07fc5a4-0">
              Fru talman! Marietta de Pourbaix-Lundin har missuppfattat målet
              för bostadsbyggandet. Det är faktiskt regeringens mål. Vi kan
              ta Vänsterpartiets motion som grund för att fastställa att riksdagen
              ska ange ett mål för bostadspolitiken. Denna motion kommer att
              hanteras nu i höst i samband med att budgeten ska antas. Då kan
              Marietta de Pourbaix-Lundin ställa sig bakom den motionen om hon
              vill. Det går jättebra. Det kan vi ta senare i utskottet.
            </seg>
            <seg xml:id="i-4843e3e697922bb9-0">
              Sedan tappade jag bort den andra frågan, så Marietta de Pourbaix-Lundin
              får ta om den.
            </seg>
          </u>
          <note type="speaker" xml:id="i-a87f4d20aa768beb-0">
            Anf. 198 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-6">
            <seg xml:id="i-1cf1910396d5ad78-0">
              Fru talman! Jag tycker att det var ett väldigt märkligt svar
              som jag fick av Owe Hellberg. Vad jag vet sitter ni tillsammans
              med Socialdemokraterna i budgetförhandlingar och står därför bakom
              budgeten. Sedan säger Owe Hellberg att det är regeringens budget
              och att Vänsterpartiet inte är med på den. Men det är ni ju. Därför
              ställer jag frågan igen: Är det inte genant att de 120 000 nya
              lägenheter som fanns med i förra årets budget inte finns med i
              årets?
            </seg>
            <seg xml:id="i-bad5bfcee1b603f7-0">
              Min andra fråga gällde infrastruktursatsningar i Helsingforssregionen
              där det finns en ständig bostadsbrist. Det behövs sådana satsningar
              för att vi ska kunna bygga bostäder. Jag fick inget svar på frågan
              om Owe Hellberg var beredd att se till att det kom pengar till
              Helsingforssregionen för att man ska kunna bygga vägar och i nästa
              steg bostäder.
            </seg>
          </u>
          <note type="speaker" xml:id="i-c964c685a587ee1d-0">
            Anf. 199 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-8">
            <seg xml:id="i-291ef53efb93509a-0">
              Fru talman! Till att börja med vill jag vända på diskussionen
              om bostadsbyggandet. I första hand ska bostadsbyggandet i Helsingforssområdet
              ske där det redan finns tillgänglig infrastruktur. Då måste sådana
              kommuner som Danderyd också ta sitt ansvar och bygga till exempel
              hyresrätter. Det är ett gemensamt ansvar för Helsingforssregionen.
              Man kan inte bara kräva nya infrastruktursatsningar.
            </seg>
            <seg xml:id="i-7e7dc0cfb4ed1217-0">
              Sedan finns det viktiga infrastruktursatsningar som måste göras
              i Helsingforssområdet, framför allt när det gäller järnvägssidan.
            </seg>
          </u>
          <note type="speaker" xml:id="i-38493cf657e403b5-0">
            Anf. 200 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-d3cfe9139c88d747-6">
            <seg xml:id="i-014abba741e37431-0">
              Fru talman! Vänsterpartiet har lagt fram lite olika förslag till
              hur man ska få i gång byggandet, det får jag erkänna. Det finns
              två frågor där jag undrar om Vänsterpartiet är villigt att backa.
              Det gäller det krav som man har på kommunerna om att det ska införas
              en bostadsförsörjningslag jag kallar det för modell V. Det handlar
              också om att man ska stifta lagar om att kommunerna ska planera
              och inrätta bostadsförmedlingar.
            </seg>
            <seg xml:id="i-d875b7ef982d089c-0">
              Vi har fått en väldokumenterad redovisning om att båda dessa
              lagar inte har någon som helst betydelse för att få i gång byggandet.
              Jag undrar därför: Är Vänsterpartiet berett att ta bort dessa
              lagar?
            </seg>
          </u>
          <note type="speaker" xml:id="i-bff2926daef0c9eb-0">
            Anf. 201 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-9">
            <seg xml:id="i-a52fd9d0a0759e52-0">
              Fru talman! Det Rigmor Stenmark egentligen säger är ju att kommunerna
              inte behöver planera någonting för det byggs ändå. Det är ett
              mycket märkligt påstående. Vi vet att det tar fyra fem år från
              idé till färdig produkt. Ju bättre kommunerna är förberedda, desto
              snabbare går dessa processer. Det är ett mycket märkligt ställningstagande.
            </seg>
            <seg xml:id="i-b6a11ac82b638fb4-0">
              Jag blir skrämd när jag läser den här rapporten vi har ju fått
              den föredragen. En del kommunalråd säger: Nej, vi struntar i lagstiftningen
              för den är ideologiskt felaktig. Det är ju lagtrots och ett fruktansvärt
              sätt att se på svensk lagstiftning. Jag hoppas att Rigmor Stenmark
              inte delar uppfattningen att det ska vara på det viset.
            </seg>
          </u>
          <note type="speaker" xml:id="i-aac09b667b4d943c-0">
            Anf. 202 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-d3cfe9139c88d747-7">
            <seg xml:id="i-aac90390b113b82f-0">
              Fru talman! Jag delar definitivt inte Vänsterpartiets åsikt att
              vi ska stifta lagar som inte har någon effekt på det som vi vill
              åstadkomma med lagarna, i det här fallet att försöka se till att
              få i gång byggandet. Nu säger man uttryckligen att det inte har
              någon effekt. Varför ska vi ha sådana lagar?
            </seg>
            <seg xml:id="i-f775bc7fa034881d-0">
              Vi från Centerpartiet vill inte heller komma uppifrån och diktera
              hur det ska se ut ute i kommunerna, utan det är kommunerna själva
              som ska se till hur man har det med sin bostadssituation. Jag
              vet själv, eftersom jag har varit ganska aktiv kommunalpolitiker,
              att den här frågan tar man på allvar ute i kommunerna utan att
              Vänsterpartiet kommer uppifrån och säger: Gör si och gör så!
            </seg>
          </u>
          <note type="speaker" xml:id="i-823d5d2115e91780-0">
            Anf. 203 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-10">
            <seg xml:id="i-ca9ee725611a2425-0">
              Fru talman! Nu är ju frågan om man ska rätta sig efter vad kommunalråden
              i kommunerna tycker eller om man ska rätta sig efter medborgarnas
              behov av bostäder. Det är faktiskt det som vi måste utgå från.
              Och alla vet att bostadsbyggande kräver planering. Det är bland
              annat det som är ett problem i Helsingfors, där man har struntat
              i planeringen. Där är det liksom: Köp och sälj! Köp en markbit,
              och sedan får vi se om det blir någonting. Och nu har man en massa
              mark som över huvud taget inte kommer att bebyggas under lång
              tid, därför att man har spekulerat kortsiktigt i möjligheten att
              göra stora pengar. Därför behöver vi mer av sådan planering, inte
              mindre, Rigmor Stenmark.
            </seg>
          </u>
          <note type="speaker" xml:id="i-09db5d3fa4bf288c-0">
            Anf. 204 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-b9916b2da3902cb8-0">
            <seg xml:id="i-40c285c022d43c29-0">
              Fru talman! Jag är inne på samma ämne som Rigmor Stenmark. Jag
              tycker att det är lite skrämmande med lagstiftningen kring bostadsförsörjningsplanen,
              som Rigmor säger inte fungerar. Kommunerna påstår inte att man
              struntar i den, utan man säger: Vi tar vårt ansvar, fast på de
              lokala förutsättningarnas villkor.
            </seg>
            <seg xml:id="i-d225c5d11f246847-0">
              Jag tror också som gammal kommunpolitiker att det faktiskt inte
              behövs en statlig pekpinne för att kommunerna ska ta sitt ansvar
              och planera. Är det någonstans man vet hur man planerar så är
              det ute i kommunerna, så jag tycker att Owe Hellberg är inne på
              fel linje i det här fallet.
            </seg>
          </u>
          <note type="speaker" xml:id="i-3990aab9ed334522-0">
            Anf. 205 OWE HELLBERG (v) replik:
          </note>
          <u who="owe_hellberg_32d974" xml:id="i-c029d07411f49499-11">
            <seg xml:id="i-baa628e488b2e0db-0">
              Fru talman! Nu handlar det inte om en pekpinne. Det handlar om
              att man uppdrar till kommunerna att planera, och det uppdraget
              finns ju i andra lagstiftningar. Det finns i socialtjänstlagstiftningen.
              Det finns i plan- och bygglagen. Det finns på flera håll. Det
              finns till och med i grundlagen. Där står det att alla och envar
              har rätt till en bostad. Då menar Lars Tysklind att vi inte ska
              komma med några synpunkter på att vi vill ha insyn, medverkan
              och inflytande när det gäller bostadspolitiken. Det är mycket
              märkvärdigt.
            </seg>
            <seg xml:id="i-0b6cb3442e379afb-0">
              Nyss, sade hans kollega här, Nina Lundström, att staten ska föra
              en aktiv markpolitik. Och jag vet inte om de till och med skulle
              tala om för kommunerna vad de ska göra och hur de ska bygga. Ni
              måste bestämma hur ni ska det!
            </seg>
          </u>
          <note type="speaker" xml:id="i-8ac2d77160f6de1f-0">
            Anf. 206 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-b9916b2da3902cb8-1">
            <seg xml:id="i-373ee039a4b6e53b-0">
              Fru talman! Nu
            </seg>
            <seg xml:id="i-25a701d8229c435a-0">
              blandar Owe Hellberg bort korten lite grann. Det som Nina Lundström
              pratade om var faktiskt den mark som staten äger. Som markägare
              kan man naturligtvis ha en markpolitik. Det är ju väsensskilt
              mot kommunernas planmonopol, så jag tycker inte att vi ska blanda
              ihop det.
            </seg>
            <seg xml:id="i-c37dfe02ff280485-0">
              Jag ska ställa en fråga till om något som jag reagerade lite
              grann på i Owe Hellbergs inlägg. Har Owe Hellberg fullt belägg
              för att kommunala bostadsbolag används för att finansiera simhallar,
              kulturhus och så vidare? Som gammal kommunpolitiker känner jag
              inte igen den bilden, men du kanske kan berätta om en annan sida
              av detta som inte jag känner till.
            </seg>
          </u>
          <note type="speaker" xml:id="i-c4e769eae506a058-0">
            Anf. 207 OWE HELLBERG (v) replik:
          </note>
          <u who="owe_hellberg_32d974" next="cont" xml:id="i-bbd3cf0e1ce700c4-0">
            <seg xml:id="i-1a5e457d0e535931-0">
              Fru talman! När det gäller den första frågan bygger inte staten
              bostäder. Man vill inte ens, som vi vill i vårt förslag, bygga
              studentbostäder via Akademiska hus, utan det är kommunerna som
              har hand om planeringen. Därför vore det konstigt om staten skulle
              diktera villkoren för hur marken ska användas. Det måste ni hålla
              med om.
            </seg>
            <seg xml:id="i-c50f66a79e3e1dad-0">
              När det gäller den andra frågan finns det en rapport från Hyresgäströrelsen
              den är väl inte riktigt offentlig än som visar på stora problem
              med hur kommuner i dag på olika sätt försöker kringgå allmännyttighetslagstiftningen.
              Där står det tydligt och klart att som ägare, kommun, har man
              rätt att ta ut ungefär 7 % av kontant insatt kapital i bostadsbolagen.
              Det finns en uppsjö av sätt att kringgå de här reglerna. Det betyder
              att man dränerar bostadsbolagen på pengar som egentligen skulle
              gå till ombyggnation och till eventuell nyproduktion. Hyresgästerna
              upplever det som att det inverkar på hyresförhandlingarna.
            </seg>
          </u>
          <note xml:id="i-74784911434d70bc-0">
            Anf. 208 Statsrådet LARS-ERIK LÖVDÉN (s):
          </note>
          <u who="owe_hellberg_32d974" prev="cont" xml:id="i-91e8627af427587f-0">
            <seg xml:id="i-2d0fba47c824f565-0">
              Fru talman! Jag vet egentligen inte riktigt hur jag ska hantera
              mina tio minuter i inledningsanförandet, eftersom rubriken är
              Bostadspolitik och kommuner . Efter att ha tittat på talarlistan
              förutsätter jag att det också blir en diskussion om utjämningssystemet,
              eftersom Lennart Hedquist har anmält sig som talare. Jag ska dock
              göra ett försök att kommentera bägge ämnena under de tio minuterna.
              Jag börjar med bostadspolitiken.
            </seg>
            <seg xml:id="i-e1c7a93f9b19bf12-0">
              Vi har en kraftig bostadsbrist i Sverige i dag. Det vill jag
              understryka. Det gäller i tillväxtregionerna och på högskoleorter
              runtom i landet. Om det sedan är 135 kommuner, som Göran Hägglund
              säger, eller om det är ett mindre antal kommuner råder det lite
              delade meningar. Men det är inte särskilt väsentligt, utan det
              väsentliga är att vi måste öka bostadsbyggandet ytterligare.
            </seg>
            <seg xml:id="i-0b9d26536bda1010-0">
              Bostadsbyggandet har ökat. Boverkets prognoser visar på att byggandet
              ökar i hela landet utom i Helsingfors. I Helsingfors har man haft
              en lång startsträcka och beräknas komma i gång ordentligt först
              under andra halvåret nästa år.
            </seg>
            <seg xml:id="i-e756be1994102e71-0">
              Jag tycker kanske att de borgerliga debattörerna här, som har
              varit ansvariga för den gångna mandatperiodens politik i Helsingfors,
              borde vara lite försiktiga i sina omdömen. Den politik som bedrevs
              i Helsingforss kommun under förra valperioden var ju förödande
              för förutsättningarna att få en mer balanserad situation på bostadsmarknaden.
            </seg>
            <seg xml:id="i-81f96a77dd195e44-0">
              Boverkets siffror visar också, Göran Hägglund, att det förra
              året tillkom 24 000 nya bostäder, 19 900 i nyproduktion och 3
              900 via ombyggnad av kontorslokaler och andra lokaler till bostäder.
              Vi hade alltså ett nytillskott på bostadsmarknaden i fjol på 24
              000 lägenheter. Jag är inte nöjd med det. Vi behöver öka bostadsbyggandet
              till 30 000 lägenheter om året, som jag har sagt vid flera tillfällen.
              För det krävs det ytterligare åtgärder.
            </seg>
            <seg xml:id="i-76eaf505ef5bdeb7-0">
              Det krävs också ett gemensamt ansvar från alla de parter som
              är inblandade i bostadspolitiken. Det gäller kommunerna, som har
              ett bostadsförsörjningsansvar och som har verktygen för att ta
              det bostadsförsörjningsansvaret. Planmonopolet, marken och allmännyttan
              är några exempel.
            </seg>
            <seg xml:id="i-5fad707f47a731be-0">
              Jag tycker att det är något märkligt när jag läser de borgerliga
              motionerna, och jag har faktiskt gjort det, att man vill upphäva
              bostadsförsörjningslagstiftningen. Det finns ju utomordentligt
              goda exempel på hur kommuner tar sitt ansvar. Ta Växjö som ett
              exempel. Där byggde man i fjol 900 lägenheter, och det är en kommun
              med 75 000 invånare.
            </seg>
            <seg xml:id="i-07dbf4785678b4f4-0">
              Men sedan finns det exempel på kommuner där man inte tagit sitt
              ansvar. Låt mig än en gång ta Helsingfors under förra mandatperioden
              som exempel. Hade vi haft samma produktion i Helsingforssområdet
              som man hade i Växjö, som har bedrivit en offensiv bostadsförsörjningsplanering,
              då hade vi inte varit i den situation som vi är i i dag. I vart
              fall hade den inte varit så dramatisk.
            </seg>
            <seg xml:id="i-6b0ecddc2007e629-0">
              Kommunerna har en nyckelroll. Marknaden har också en nyckelroll,
              och jag saknar den debatten här i kammaren. Ni inriktar er på
              statens uppgift. Men marknadens nyckelroll för att producera lägenheter
              till rimliga kostnader kan inte nog understrykas.
            </seg>
            <seg xml:id="i-ae141aee895beb8a-0">
              Även om det pågår ett nytänkande, har vi inte i dag en marknad
              som präglas av konkurrens, omvandlingstryck och nytänkande. Jag
              ser tecken på att vi är på väg dit, men det har gått förfärligt
              långsamt. För statens del staten har ju också ett ansvar handlar
              det om att se till att det finns rättsliga och finansiella instrument
              och att de finns tillgängliga.
            </seg>
            <seg xml:id="i-5d34a65c08fcc38c-0">
              Vad gör vi nu då? Jo, vi går in med den nya investeringsstimulansen
              som innebär en byggmomsreducering från 25 % till 6 %. För en lägenhet
              i Helsingforssområdet kan ett stöd utgå med 210 000 kr. Det motsvarar
              mer än hela byggmomsen för en lägenhet på 70 kvadratmeter.
            </seg>
            <seg xml:id="i-5676356efdd922df-0">
              Det är ett kraftfullt stöd som jag tror kommer att ge betydande
              effekt. Vi har nyligen fått ett godkännande av EU-kommissionen
              för stödet, och vi utfärdade förordningarna i somras. Jag tror
              att det kommer att ge en kraftfull effekt. Jag möter också byggherrar
              som tycker att stödet faktiskt är ganska bra.
            </seg>
            <seg xml:id="i-ec9b3a39eeb55664-0">
              Det tidigare investeringsbidraget har också haft en påtaglig
              effekt. Det har beviljats stöd till 15 000 studentlägenheter och
              7 000 hyresrätter. Det är det stöd som ni nu vill avskaffa.
            </seg>
            <seg xml:id="i-95565b18f2955eca-0">
              Vi jobbar intensivt med byggkostnaderna och konkurrensfrågorna.
              Byggkostnadsforum på Boverket, som jag tror utskottets ledamöter
              har kommit i kontakt med, visar tydligt med sina exempel att det
              går att bygga kvalitativt bra bostäder till rimliga kostnader
              som normala inkomsttagare kan efterfråga. Det är till och med
              möjligt, säger Byggkostnadsforum, att göra utan investeringsstöd
            </seg>
            <seg xml:id="i-66d690e1d38fe756-0">
              Vi arbetar också med Byggkommissionen. Vi håller på med remissarbetet
              för att ta till vara de tankar som fanns i Byggkommissionen för
              att öka konkurrensen. En mängd andra åtgärder är på gång. Några
              aviserades i budgetpropositionen: tredimensionell fastighetsbildning,
              en effektivare planprocess, att se till att kapitalförsörjningen
              till bostadsbyggandet fungerar på ett bättre sätt och ett förbättrat
              statligt kreditgarantisystem som innebär att vi nu väsentligt
              förbättrar de statliga kreditgarantierna.
            </seg>
            <seg xml:id="i-27bf46d5feb8fd62-0">
              Det här är några exempel på de insatser som görs. Jag är övertygad
              om att vi kommer att se ett ökat bostadsbyggande, från nivån på
              24 000 upp mot 30 000, under en förutsättning, att kommunerna
              nu tar ett rejält ansvar för bostadsbyggandet.
            </seg>
            <seg xml:id="i-0faa0c0a369ea96a-0">
              Fru talman! Jag går över till kommunfrågorna. Vi har haft några
              goda år i kommunsektorn. Sedan 1997 har 40 000 fler anställts
              i kommuner och landsting. Lika många har tillkommit via entreprenader.
              Nu befinner vi oss i en lågkonjunktur som ställer nya krav. Efter
              de goda åren slår naturligtvis den internationella lågkonjunkturen
              igenom i Sverige också på det sättet att skatteintäkterna inte
              ökar lika kraftigt längre i kommunsektorn. Då gäller det att anpassa
              kostnadsutvecklingen efter en lägre ökningstakt för skatteintäkterna.
              Det är en svår uppgift för många plågade kommunal- och landstingspolitiker
              runtom i landet. Det här säger också väldigt mycket om att grunden
              för att under de kommande åren klara välfärdsmålen avgörs av våra
              förutsättningar att driva en framgångsrik tillväxtpolitik.
            </seg>
            <seg xml:id="i-4cba609e144c509a-0">
              Den stora frågan för kommuner och landsting i Sverige som vi
              har att hantera fram till slutet av våren är utjämningssystemet.
              För två veckor sedan presenterade Utjämningskommittén sitt förslag
              till nytt utjämningssystem. Kommitténs arbete har bedrivits under
              två års tid och haft den grundläggande utgångspunkten att kommuner
              och landsting ska ges likvärdiga ekonomiska förutsättningar genom
              en långtgående utjämning för strukturella kostnadsskillnader och
              för skillnader i skattekraft.
            </seg>
            <seg xml:id="i-4eb9f90d8bb39868-0">
              Jag ställer mig helt bakom den principen. Systemet med kommunal
              utjämning har sin grund i ett solidariskt och rättvist tänkande.
              Vi behöver ha ett utjämningssystem om det ska finnas något reellt
              innehåll i den kommunala självstyrelsen. Utan ett utjämningssystem
              skulle vi ha kommuner i det här landet som skulle kunna hålla
              en kommunalskatt på 15 kr medan andra kommuner hade behövt ha
              en kommunalskatt på 4045 kr.
            </seg>
            <seg xml:id="i-e2243c4ec27cc8f1-0">
              Samtidigt är det viktigt att hålla dörren öppen för förändringar.
              Jag tycker att kommittén har utfört ett bra arbete, även om jag
              inte tar ställning till alla detaljer i kommitténs förslag. Vi
              ska ha en remissrunda och en bred debatt ute i Kommun-Sverige
              om det här innan regeringen bestämmer sig.
            </seg>
            <seg xml:id="i-69ad6c741533d0ef-0">
              Jag har en utgångspunkt för det arbetet. Jag vill hitta ett system
              för kommunal utjämning som har en bred uppslutning i Kommun- och
              Landstings-Sverige. Jag vill också komma fram till ett utjämningssystem
              som står sig över tiden och som gärna har en bred parlamentarisk
              majoritet i den här kammaren. Det är de utgångspunkter jag har
              för det arbete som vi nu är inne i och där vi ska försöka att
              lägga fast principerna för det kommande utjämningssystemet.
            </seg>
          </u>
          <note type="speaker" xml:id="i-6ba6a437f2d0fcc9-0">
            Anf. 209 LENNART HEDQUIST (m) replik:
          </note>
          <u who="lennart_hedquist_894aea" next="cont" xml:id="i-9e23bc74a6bf4dbd-0">
            <seg xml:id="i-c8990c25f4608f03-0">
              Fru talman! Jag ska be att få återkomma till skatteutjämningen
              senare, i mitt inlägg.
            </seg>
            <seg xml:id="i-cc4a0c8e3317dfb9-0">
              Låt mig i stället ställa en fråga till statsrådet Lövdén om den
              allvarliga ekonomiska situationen i många kommuner och landsting.
              Jag hörde finansministern säga i TV häromkvällen att kommunerna
              förbrukade alldeles för mycket av sina stora intäkter de senaste
              åren, och när nu skatteinkomsterna tryter i form av lägre ökningar
              blir det problem. Man kan förvisso hålla med finansministern om
              det, och statsrådet var också inne på det. Men då är min fråga
              till statsrådet: Varför kom regeringen aldrig med något förslag
              om god ekonomisk hushållning i kommunerna? Det betänkande som
              togs fram hade ändå som utgångspunkt att det skulle finnas ett
              antal verktyg för staten att påverka kommunerna så att de hade
              en god ekonomisk hushållning, bland annat att ge de kommunala
              revisorerna ökade befogenheter att larma om inte den kommunala
              ekonomin sköttes väl.
            </seg>
          </u>
          <note xml:id="i-b494534fb5d774af-0">
            Anf. 210 Statsrådet LARS-ERIK LÖVDÉN (s) replik:
          </note>
          <u who="lennart_hedquist_894aea" prev="cont" xml:id="i-58d9e3e786fa5046-0">
            <seg xml:id="i-2fbbdba21435c5c0-0">
              Fru talman! Som jag sade hade vi naturligtvis i delar av kommunsektorn
              en väldigt kraftig volymtillväxt och mycket kraftiga kostnadsökningar
              under de goda åren. I landstingssektorn har kostnaderna ökat med
              7 % om året varje år sedan 2000. När skatteintäkterna viker är
              det klart att det inte går att hålla kvar den kraftiga ökningen
              av kostnaderna utan man måste anpassa kostnadsvolymen. Det är
              naturligtvis ett speciellt problem i Helsingforss läns landsting,
              även om en del andra landsting också har problem.
            </seg>
            <seg xml:id="i-a356d463a8d3b243-0">
              Vi har aviserat en proposition om god ekonomisk hushållning i
              december. Den finns med i propositionsförteckningen. Vi håller
              på att jobba med de frågorna nu.
            </seg>
          </u>
          <note type="speaker" xml:id="i-df18e5fccb23e2e1-0">
            Anf. 211 LENNART HEDQUIST (m) replik:
          </note>
          <u who="lennart_hedquist_894aea" next="cont" xml:id="i-9e23bc74a6bf4dbd-1">
            <seg xml:id="i-0a421b793a991fbe-0">
              Fru talman! Det är bra om den kommer då, men den är ju drygt
              ett år försenad.
            </seg>
            <seg xml:id="i-b19b5243a330f9ba-0">
              Min fråga är nu vilken bedömning statsrådet gör beträffande den
              kommunala ekonomin. Det är en mycket försiktig bedömning i budgetpropositionen
              av vilken kommunalskattehöjning som landet står inför, grundad
              på Konjunkturinstitutets prognos, som uppenbarligen har underskattat
              de stora underskotten i många kommuner och landsting.
            </seg>
            <seg xml:id="i-b76d4a22b6738e9f-0">
              Nu är min fråga: Har statsrådet någon färskare bedömning av risken
              för ytterligare skattehöjningar? Vad tror statsrådet beträffande
              den kommunala sektorns resultat 2003 och även 2004?
            </seg>
          </u>
          <note xml:id="i-df255ec698dd6467-0">
            Anf. 212 Statsrådet LARS-ERIK LÖVDÉN (s) replik:
          </note>
          <u who="lennart_hedquist_894aea" prev="cont" xml:id="i-58d9e3e786fa5046-1">
            <seg xml:id="i-624663d18ff6621a-0">
              Fru talman! Vi skrev i budgetpropositionen att vi trodde på en
              genomsnittlig utdebiteringshöjning med 15 öre. Jag tror att den
              kommer att bli högre än så. Det är ett rakt besked. Hur hög vet
              jag inte i dag, men högre än så.
            </seg>
            <seg xml:id="i-987bae96891fa0db-0">
              Jag gör bedömningen att kommunsektorn kommer att ha en ganska
              besvärlig ekonomisk situation med underskott framöver. Det är
              påtagligt på landstingssidan. Det samlade underskottet på landstingssidan
              prognostiseras för innevarande år till 4,2 miljarder, där Helsingfors
              och Skåne svarar för merparten. Och, Lennart Hedquist, ett visst
              ansvar faller faktiskt på ditt parti och era härjningar i Skåne
              och i Helsingfors under den förra mandatperioden.
            </seg>
          </u>
          <note type="speaker" xml:id="i-9c6cf09f8a9a327a-0">
            Anf. 213 GÖRAN HÄGGLUND (kd) replik:
          </note>
          <u who="goran_hagglund_1439a2" next="cont" xml:id="i-35031dcd9f432213-0">
            <seg xml:id="i-7b5ffc6dd4f75d54-0">
              Fru talman! Förra året när vi hade motsvarande debatt sade statsrådet
              så här: Bostadspolitiken är en viktig och central del av den generella
              välfärden, lika viktig som skola, vård och omsorg. Han sade vidare:
              Under den mandatperiod som ligger framför oss ska vi vidareutveckla
              den sociala bostadspolitiken. En huvuduppgift blir att öka bostadsbyggandet.
              Bostadsbristen måste undanröjas. Han sade inte bör undanröjas
              utan måste undanröjas.
            </seg>
            <seg xml:id="i-e56a5160f5a13e21-0">
              I budgetpropositionen visar det sig att man tänker sig att det
              blir 90 000 bostäder, och vi är överens om att det är för lite.
              Vad gör vi ytterligare för att få upp siffrorna för att undanröja
              bostadsbristen? Det är en fråga som är lika viktig som skola,
              vård och omsorg.
            </seg>
          </u>
          <note xml:id="i-2974245610e1c2b3-0">
            Anf. 214 Statsrådet LARS-ERIK LÖVDÉN (s) replik:
          </note>
          <u who="goran_hagglund_1439a2" prev="cont" xml:id="i-6ddae7a492cc610c-0">
            <seg xml:id="i-d938d6a162f1fa16-0">
              Fru talman! Jag nämnde i mitt anförande ett antal åtgärder som
              ska öka bostadsbyggandet ytterligare. Jag tror att vi kommer att
              nå upp till en högre volym än 90 000. Produktionen i fjol var,
              som jag nämnde, 24 000 lägenheter. Det är både nyproduktion och
              ombyggnad av kontor till bostäder. Tillskottet till bostadsmarknaden
              var 24 000 lägenheter.
            </seg>
            <seg xml:id="i-4f5d3d165996a3d4-0">
              Det är en ganska god skjuts på bostadsbyggandet i delar av landet.
              Jag ser planerna för Västra Götaland. Jag ser i min egen hemkommun
              Malmö hur det börjar bli fart på bostadsbyggandet också av hyreslägenheter.
              Jag nämnde Växjö som ett annat gott exempel. En förutsättning
              för att nå högre volymer är att kommunerna tar ett betydande ansvar
              och att vi lyckas bryta den mer monopoliserade struktur som finns
              på bostadsmarknaden och få fram lite fler nya aktörer.
            </seg>
          </u>
          <note type="speaker" xml:id="i-5d3cd592d0d2f0eb-0">
            Anf. 215 GÖRAN HÄGGLUND (kd) replik:
          </note>
          <u who="goran_hagglund_1439a2" next="cont" xml:id="i-35031dcd9f432213-1">
            <seg xml:id="i-151f1e5aee9c7e9d-0">
              Fru talman! Tack, statsrådet! Statsrådet nämnde, mycket riktigt,
              ett antal åtgärder som dock inte borde ha varit alldeles obekanta
              för dem som har formulerat budgetpropositionen. De åtgärderna
              borde ha varit bekanta för dem som skrev budgetpropositionen.
              När regeringen skriver vad man tror om bostadsbyggandet landar
              man likafullt på 90 000. Är det så vattentäta skott att de inte
              vet vad regeringen har planerat i de sammanhangen?
            </seg>
            <seg xml:id="i-1e549f9a039a20b4-0">
              Jag tror att ett problem är tillfälligheten i regeringens stöd.
              I somras kunde man i DN läsa hur SABO över de politiska gränserna
              säger att det tillfälliga investeringsstödet inte kommer att råda
              bot på bostadsbyggandet. SABO:s vd säger att de behöver ett permanent
              system som kan fungera under en lång tid framöver. Han säger att
              den bostadspolitiska situationen har förvärrats av det oklara
              politiska läget och regeringens tillfälliga satsningar. Samma
              sak säger Annika Billström, nämligen att vi inte har en riktig
              bostadspolitik så länge det bara finns tillfälliga stöd.
            </seg>
            <seg xml:id="i-ea52d35222bcb5e6-0">
              Kan vi förvänta oss något annat för att få upp siffrorna?
            </seg>
          </u>
          <note xml:id="i-2ed5b7acc963c35e-0">
            Anf. 216 Statsrådet LARS-ERIK LÖVDÉN (s) replik:
          </note>
          <u who="goran_hagglund_1439a2" prev="cont" xml:id="i-6ddae7a492cc610c-1">
            <seg xml:id="i-0a9c1ef5f97d3fd3-0">
              Fru talman! Bostadspolitik handlar om vad samtliga aktörer på
              bostadsmarknaden förmår prestera. När vi för den bostadspolitiska
              debatten hamnar vi ofta för långt upp. Jag hör inte så många ord
              från borgerligheten om behovet av att se till att vi får en fungerande
              byggsektor och behovet av att kommunerna tar ett ökat ansvar.
              Vissa positiva tecken ser jag i dag! Det är så oerhört centralt
              att det finns fler aktörer. Vi har en traditionell uppdelning
              i Sverige där staten svarar för finansiering och rättsliga regleringar,
              kommunerna har det direkta bostadsförsörjningsansvaret och en
              fungerande byggmarknad.
            </seg>
            <seg xml:id="i-84ed694398393038-0">
              Jag är övertygad om att vi kommer att lyfta byggnivåerna från
              24 000 i fjol till 30 000 lägenheter, men det förutsätter att
              vi kommer loss i Helsingforssområdet med bostadsbyggandet. Vi
              har god takt i delar av landet i övrigt när det gäller bostadsbyggandet.
            </seg>
          </u>
          <note type="speaker" xml:id="i-b8239570709ad430-0">
            Anf. 217 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" next="cont" xml:id="i-a5d75c33b48ea8b0-0">
            <seg xml:id="i-0e838affd2dbcd43-0">
              Fru talman! Lövdén börjar med att skylla allt på politikerna
              i Helsingfors förra mandatperioden. Jag vill upplysa Lövdén om
              att i de borgerligt styrda kommunerna i Helsingforssområdet fram
              till september 2002 byggdes det 3,75 lägenheter per tusen invånare,
              och i de socialdemokratiskt styrda kommunerna byggdes det 1,34
              lägenheter per tusen invånare. Lövdén får själv dra slutsatsen
              av detta. I Helsingfors har det det första halvåret byggts 717
              lägenheter, att jämföra med första halvåret förra året när det
              var borgerligt styre i Helsingfors. Då byggdes det 2 317 lägenheter.
              Av det kan man också dra några slutsatser. Fortsätt inte att skylla
              på de borgerliga i Helsingforssområdet när det gäller bostadsbyggandet.
            </seg>
            <seg xml:id="i-6383804a9e5965d2-0">
              Jag läser i budgetpropositionen om hur mycket det ska byggas.
              Där framgår det att i år bedöms antalet sjunka till 1 900. Det
              sjunker i år i förhållande till förra året. Det som byggdes förra
              året var i princip bara småhus.
            </seg>
            <seg xml:id="i-153c3d5fccc51ab9-0">
              Mats Hellström, landshövding i Helsingfors, har sagt att om det
              ska byggas i kranskommunerna i Helsingfors måste det till infrastruktursatsningar.
              Är Lövdén beredd att medverka till att det blir dessa infrastruktursatsningar
              så att bostadsbyggandet kan komma i gång i Helsingforssområdet?
              40 000 av 56 000 lägenheter är beroende av infrastruktursatsningar.
            </seg>
          </u>
          <note xml:id="i-8d534680ca044e21-0">
            Anf. 218 Statsrådet LARS-ERIK LÖVDÉN (s) replik:
          </note>
          <u who="marietta_de_pourbaix-lundin_920004" prev="cont" xml:id="i-ca78f374cb79b77e-0">
            <seg xml:id="i-5d38c6cb35dec0fe-0">
              Fru talman! När vi funderar på hur infrastrukturramarna ska fördelas
              på länen för de kommande åren, efter det arbete som har bedrivits
              i Vägverket och Banverket, kommer vi att ha med detta som en viktig
              ingrediens i våra ställningstaganden. Vad kan vi göra infrastrukturmässigt
              för att underlätta och frigöra nya områden för bebyggelse? Det
              är en fråga vi har med i det arbetet.
            </seg>
            <seg xml:id="i-aedd20f375f4d97c-0">
              Jag vill knyta an till Owe Hellbergs inlägg, nämligen att utnyttja
              befintlig infrastruktur så långt som möjligt, att se till att
              frigöra byggbar mark i anslutning till befintliga infrastrukturstråk.
            </seg>
            <seg xml:id="i-9b1ac4953c77d439-0">
              Jo, ni har ett ansvar. När ni lämnade över majoriteten fanns
              inte färdiga planer för att expandera bostadsbyggandet. Det har
              tagit tid för den nya majoriteten att komma fram med planer.
            </seg>
          </u>
          <note type="speaker" xml:id="i-852ad2398537ddd0-0">
            Anf. 219 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" next="cont" xml:id="i-a5d75c33b48ea8b0-1">
            <seg xml:id="i-c04617f74e88df71-0">
              Fru talman! Nu har vi fått ett halvt löfte från Lövdén att det
              kommer att bli stora infrastruktursatsningar i Helsingforssområdet.
              Det ska jag ta med mig. Det är bra.
            </seg>
            <seg xml:id="i-1437ff0763fe83ba-0">
              Lövdén pratade i sitt anförande om att marknaden har en betydande
              roll för att det inte byggs. Finns det verkligen en marknad när
              det gäller hyresrätter? Hyrorna sätts faktiskt politiskt. Kan
              man då verkligen mena att det är en marknad?
            </seg>
            <seg xml:id="i-a2028224ff63d6bf-0">
              Tycker statsrådet att det är rimligt att en familj bestående
              av fyra personer i Sundbyberg får betala 47 000 kr i skatteutjämning
              till andra kommuner? Det är vad de får betala. Är detta ett rimligt
              och rättvist system?
            </seg>
          </u>
          <note xml:id="i-994219fb54160ae5-0">
            Anf. 220 Statsrådet LARS-ERIK LÖVDÉN (s) replik:
          </note>
          <u who="marietta_de_pourbaix-lundin_920004" prev="cont" xml:id="i-ca78f374cb79b77e-1">
            <seg xml:id="i-a76e3b0f5f96587b-0">
              Fru talman! Jag får väl läsa i protokollet, men jag tror inte
              att jag uttalade mig om storleken på infrastrukturinvesteringarna.
              Jag sade att när vi överväger infrastrukturinvesteringar har vi
              också med i prioriteringen vad som kan göras för att underlätta
              att frigöra nya områden för bostadsbebyggelse. Storleken på infrastrukturinvesteringarna
              har jag inte uttalat mig om.
            </seg>
            <seg xml:id="i-4ff74cebfb6eb240-0">
              Jag tycker att Moderaterna ska intressera sig lite mer för att
              få en fungerande byggmarknad, för ökad konkurrens och bättre struktur.
              Jag skulle välkomna ett sådant engagemang, det vill säga bryta
              upp kartellbildningar, främja nytänkande, se till att bygga med
              effektivare byggmetoder.
            </seg>
            <seg xml:id="i-2e5057bc2184864b-0">
              Vi har skilda uppfattningar om utjämningssystemet. Lennart Hedquist
              får senare svara på om Moderaterna vill att Danderyd ska få behålla
              sin skattekraft på 187 kr medan vi ska ge lite småsmulor till
              Borgholm som har en skattekraft på 87 %.
            </seg>
          </u>
          <note type="speaker" xml:id="i-114a57a100111d29-0">
            Anf. 221 NINA LUNDSTRÖM (fp) replik:
          </note>
          <u who="nina_lundstrom_3bd8a2" next="cont" xml:id="i-c05fe16fdf5f3cd9-0">
            <seg xml:id="i-77618fb64343ca44-0">
              Fru talman! I dag är nyproduktionen 18 % av 1970 års produktionsnivå.
              Produktionskostnaden har ökat. Den var 1984 ungefär en halv miljon
              per lägenhet, och i dag är den ca 1,8 miljoner kronor per lägenhet.
              Boendekostnaden har under det senaste året ökat i Sverige med
              8 % jämfört med dem som har det värst i Europa i övrigt med 4
              %. Det här är oerhört alarmerande siffror. Det är oerhört viktigt
              att höra statsrådets uppfattning om vilka åtgärder regeringen
              kan vidta.
            </seg>
            <seg xml:id="i-4d69ed0e9201f17b-0">
              Konkurrensen var en sådan åtgärd som statsrådet var inne på.
              Återigen vill jag betona att även staten borde vara uppmärksam
              på hur man gynnar de stora byggjättarna. Det är där markpolitiken
              har en central roll. Hur ser man till att öppna upp möjligheten
              att konkurrera?
            </seg>
            <seg xml:id="i-f4e5eaa34f599493-0">
              Sedan var det frågan om hyressättningssystemet och svarthandeln.
              Jag skulle vilja höra vad statsrådet anser om hyressättningssystemet.
              Kommer regeringen att se till att utredningen snabbar på så att
              det går att ta fram åtgärder? Hur ser statsrådet på kopplingen
              mellan svarthandel och hyressättningssystemet?
            </seg>
          </u>
          <note xml:id="i-402acea89e9c1a12-0">
            Anf. 222 Statsrådet LARS-ERIK LÖVDÉN (s) replik:
          </note>
          <u who="nina_lundstrom_3bd8a2" prev="cont" xml:id="i-35205843c8d98cfa-0">
            <seg xml:id="i-146f4ba6c4f97980-0">
              Fru talman! Det var många frågor, och jag ska försöka svara på
              åtminstone en del av dem.
            </seg>
            <seg xml:id="i-d43bd26c50d35e1c-0">
              Boendekostnaderna som andel av disponibel inkomst har minskat
              under de senaste åren. Vi hamnar väl kring 28 % i år. Det är ett
              viktigt trendbrott, efter att vi under 90-talet hade en väldigt
              kraftig ökning av boendekostnaderna som andel av disponibel inkomst.
              Det hänger samman med en hygglig reallöneutveckling men också
              att vi har dämpat det allmänna kostnadstrycket i sektorn.
            </seg>
            <seg xml:id="i-5961b71d44590aa1-0">
              När det gäller hyressättningssystemet har vi tillsatt utredningen,
              och den ska vara klar nästa år. Den bygger på en överenskommelse
              som de tre parterna på bostadsmarknaden har träffat och som jag
              har välkomnat. Jag hoppas att vi ska nå fram till ett förslag
              som innebär ett reformerat hyressättningssystem, utan att för
              den skull införa marknadshyror.
            </seg>
          </u>
          <note type="speaker" xml:id="i-e0d877fd695a15a1-0">
            Anf. 223 NINA LUNDSTRÖM (fp) replik:
          </note>
          <u who="nina_lundstrom_3bd8a2" next="cont" xml:id="i-c05fe16fdf5f3cd9-1">
            <seg xml:id="i-067c5fbd7b76afb3-0">
              Fru talman! Jag frågade om kopplingen till svarthandeln. Även
              Riksdagens revisorer har kommenterat detta och sagt att det är
              oerhört viktigt att se över vilka faktorer som påverkar. Där pekar
              man ut just hyressättningssystemet som en faktor som kunde vara
              en del av problematiken med svarthandel. Jag vill gärna höra statsrådet
              orda någonting om det.
            </seg>
            <seg xml:id="i-6b7bf9ececa14dd8-0">
              Den sista frågan på denna korta minut handlar om utjämningssystemet
              och den disponibla inkomsten i tillväxtorterna. Hur ska familjerna
              klara av att efterfråga bostäder, med tanke på att skattetrycket
              ökar? Detta gäller specifikt tillväxtorter, som i dag har ett
              högt kostnadsläge på bostäder och mat, såsom Helsingforss län.
              Vilka åtgärder tänker statsrådet vidta? Även regeringen har ju
              pekat ut att efterfrågan på bostäder styrs väldigt mycket av den
              disponibla inkomsten.
            </seg>
          </u>
          <note xml:id="i-d0bedd58da311fc9-0">
            Anf. 224 Statsrådet LARS-ERIK LÖVDÉN (s) replik:
          </note>
          <u who="nina_lundstrom_3bd8a2" prev="cont" xml:id="i-35205843c8d98cfa-1">
            <seg xml:id="i-1562d4781459f575-0">
              Fru talman! Jag blev ganska glad när jag läste Utjämningskommitténs
              betänkande, därför att det fanns en bred uppslutning bakom principerna
              i utjämningssystemet. Om vi tittar på reservationerna ser vi att
              det inte var några, bortsett från Moderaternas reservation, som
              sköt grundskott mot grundprinciperna bakom utjämningssystemet.
              Folkpartiet, Kristdemokraterna och Centern anslöt sig i princip
              till majoritetslinjen. Det finns uppenbarligen förutsättningar
              att komma fram med ett förslag som innebär en bred uppslutning.
            </seg>
            <seg xml:id="i-97aac2978a180623-0">
              Den svarta handeln med lägenheter är ett problem. Det är ett
              problem att man får en sådan utveckling när man har en allvarlig
              bostadsbrist. Det viktigaste sättet att undanröja förutsättningarna
              för svarthandeln är att se till att man bygger och undanröjer
              bostadsbristen.
            </seg>
          </u>
          <note type="speaker" xml:id="i-9cf533b7e68c26b7-0">
            Anf. 225 OWE HELLBERG (v) replik:
          </note>
          <u who="owe_hellberg_32d974" next="cont" xml:id="i-bbd3cf0e1ce700c4-1">
            <seg xml:id="i-86efdcbd6f5df02f-0">
              Fru talman! När det gäller de långsiktiga villkoren för bostadspolitiken
              får ministern ändå medge att vad som ska hända efter 2006 är inte
              riktigt klart, varken när det gäller stimulansstöd eller när det
              gäller skattesidan. Det pågår utredningar där också. Jag hoppas
              att vi kan diskutera de här frågorna framöver och vara överens
              om hur det ska se ut.
            </seg>
            <seg xml:id="i-090c90018ebf1721-0">
              Ministern är både kommunminister och bostadsminister, och det
              är att sitta på två stolar. Å ena sidan ska han hålla sig väl
              med kommunerna, och å andra sidan ska han hålla sig väl med kommunmedborgarna.
              Vi försöker nu i riksdagen att följa upp beslut som har fattats.
              Jag tycker att det är bra att vi har den inriktningen.
            </seg>
            <seg xml:id="i-f25d7fce48c6cc8e-0">
              När det gäller bostadsförsörjningslagen är det bara var fjärde
              kommun som har antagit riktlinjer för bostadsförsörjningen, och
              i bara 5 % av kommunerna finns det en bostadsförmedling. Vad anser
              ministern om detta?
            </seg>
          </u>
          <note xml:id="i-51ce4181e5700563-0">
            Anf. 226 Statsrådet LARS-ERIK LÖVDÉN (s) replik:
          </note>
          <u who="owe_hellberg_32d974" prev="cont" xml:id="i-91e8627af427587f-1">
            <seg xml:id="i-31dc2c2f349a10f5-0">
              Fru talman! Det är väl inte alltid så att man ska se en konflikt
              mellan kommunernas intresse och kommunmedborgarnas intresse. Jag
              hoppas att jag missförstod Owe Hellberg på den punkten.
            </seg>
            <seg xml:id="i-90f06e60b4ed72e6-0">
              Jag tycker att det är otillfredsställande att det inte finns
              kommunal bostadsförsörjningsplanering i alla kommuner. Dock har
              antalet ökat. Boverket säger också, om jag inte har läst fel,
              att lagstiftningen har haft effekt i det avseendet att det på
              sina håll har blivit en bättre ordning när det gäller bostadsförsörjningsplaneringen.
            </seg>
            <seg xml:id="i-45c2c84268faacaf-0">
              Jag har flera gånger uttryckt min uppfattning om bostadsförmedlingar.
              Jag tycker att man ska ha en bostadsförmedling när det behövs.
              Och det behövs i kommuner där man har en uppenbar obalans på bostadsmarknaden.
              Vi har hitintills inte använt den möjlighet som finns i lagstiftningen
              att ålägga kommunerna att ha bostadsförmedling. Vi får vänta ett
              tag till och se om lagstiftningen ger effekt innan vi tillgriper
              den typen av förslag.
            </seg>
          </u>
          <note type="speaker" xml:id="i-3f68f73e914f3528-0">
            Anf. 227 OWE HELLBERG (v) replik:
          </note>
          <u who="owe_hellberg_32d974" next="cont" xml:id="i-bbd3cf0e1ce700c4-2">
            <seg xml:id="i-e31a3a1c41523b17-0">
              Fru talman! Jag menar nog att det finns en konflikt för ministern
              i den här rollen det är nog ganska uppenbart. Det är därför som
              lagstiftningen ibland blir lite otydlig. Jag menar att man på
              ett bättre sätt måste följa upp det här. Det kommer vi naturligtvis
              att göra från riksdagens sida.
            </seg>
            <seg xml:id="i-ebba09e2dc9869bf-0">
              När det gäller bostadsförmedlingsfrågan är det uppenbart att
              det i Göteborg, Malmö med flera större städer behövs bostadsförmedlingar.
              Det finns ett tryck från hyresgäströrelsen och från kommuninvånarna,
              inte minst i Göteborg, på att det ska finnas bostadsförmedling,
              och inte det system som finns i dag.
            </seg>
            <seg xml:id="i-7637755b93fde869-0">
              Här står det i lagstiftningen att om det finns behov av det är
              det regeringen som ska ingripa och se till att det finns en bostadsförmedling.
              Jag gillar inte den lagstiftningen som den är skriven vi hade
              ju ett annat förslag. Men det är ministerns ansvar att se till
              att det blir på det här sättet.
            </seg>
          </u>
          <note xml:id="i-ec5d828c9aedb82d-0">
            Anf. 228 Statsrådet LARS-ERIK LÖVDÉN (s) replik:
          </note>
          <u who="owe_hellberg_32d974" prev="cont" xml:id="i-91e8627af427587f-2">
            <seg xml:id="i-3a7606d85e371b1c-0">
              Fru talman! Jag ska också svara på Owe Hellbergs fråga om de
              mer långsiktiga villkoren. Vi har aviserat att vi ska se över
              bostadsfinansieringen och därmed också skatteproblematiken, så
              att vi i god tid har ett besked att ge innan de nuvarande stöden
              upphör 2006.
            </seg>
            <seg xml:id="i-de2e91e66b92f820-0">
              Sedan vill jag understryka det är viktigt gentemot marknaden
              att vi nu har väldigt generösa stöd för att bygga hyresrätter.
              Jag tror inte att marknaden ska förvänta sig att stöden blir bättre
              efter 2006. Bygg nu, när stöden är generösa!
            </seg>
          </u>
          <note type="speaker" xml:id="i-5307563836c66dd0-0">
            Anf. 229 RIGMOR STENMARK (c) replik:
          </note>
          <u who="rigmor_stenmark_994aac" next="cont" xml:id="i-5e55e41e124b9241-0">
            <seg xml:id="i-bcd9c28afaa36e53-0">
              Fru talman! Väggarna rämnar tid att renovera en förfallen bostadspolitik.
              Jag antar att bostadsministern har läst Centerpartiets bostadsmotion
              med det namnet. I den beskriver vi hur vi vill förändra bostadspolitiken
              i Sverige. Vi anser att väggarna rämnar både bildligt och bokstavligt.
              Jag vill ta upp bara två frågor.
            </seg>
            <seg xml:id="i-60e21df2ddf94cfc-0">
              1 300 000 lägenheter och 250 000 småhus är i direkt behov av
              underhållsåtgärder. Det finns i alla våra kommuner, oavsett vilket
              styre det är i kommunen.
            </seg>
            <seg xml:id="i-04c60a5d27f6a9a2-0">
              En tredjedel av säkerheten för de svenska bankernas utlåning
              ligger i fastigheter, och det gör att frågan också ur den aspekten
              är intressant.
            </seg>
            <seg xml:id="i-850a65924343ce95-0">
              Vad anser bostadsministern? Är det direkt kapitalförstöring som
              vi håller på med i Sverige? Vad ämnar bostadsministern göra för
              att rätta till det?
            </seg>
          </u>
          <note xml:id="i-f7f78882966a4ab9-0">
            Anf. 230 Statsrådet LARS-ERIK LÖVDÉN (s) replik:
          </note>
          <u who="rigmor_stenmark_994aac" prev="cont" xml:id="i-82d6a420c9453a6b-0">
            <seg xml:id="i-f6438d7fde5ea925-0">
              Fru talman! Jag tror att Rigmor Stenmark är väl medveten om att
              jag gav Boverket ett uppdrag att gå igenom det behov av underhåll
              som finns för att hålla bostadsbeståndet up-to-date. Den rapporten
              har vi fått, och den kommer nu att remissbehandlas.
            </seg>
            <seg xml:id="i-0172dca54104aacf-0">
              Vi vill naturligtvis ha en fast grund att stå på när vi ska ta
              ställning till vilka åtgärder som behövs. Det är kanske inte alla
              gånger mer subventioner som behövs det kan vara andra åtgärder
              också, som har att göra med lagstiftning och liknande hinder för
              att renovera och så. Vi tar den frågan på allvar.
            </seg>
            <seg xml:id="i-b021753039f8c733-0">
              Vi måste inom något år lägga fast en politik på det här området.
              Det gäller inte minst i de kommuner som har allmännyttiga bostadsbolag
              som inte är så starka, till följd av att man haft utflyttning
              och har tomma lägenheter och där det inte finns en soliditet och
              en kapitalbas att stå på för att renovera och underhålla fastigheterna.
            </seg>
            <seg xml:id="i-0b88efc2a4acc54d-0">
              Jag har läst Centerpartiets motion.
            </seg>
          </u>
          <note type="speaker" xml:id="i-d4b8e248be8f672f-0">
            Anf. 231 RIGMOR STENMARK (c) replik:
          </note>
          <u who="rigmor_stenmark_994aac" next="cont" xml:id="i-5e55e41e124b9241-1">
            <seg xml:id="i-b1343c9d794a13ef-0">
              Fru talman! I vår bostadsmotion har vi bland annat föreslagit
              två åtgärder just för att komma till rätta med hur man ska förhålla
              sig till de här tråkiga bitarna att man måste se om sitt hus och
              renovera. Vi tycker bland annat att det är en socialt viktig fråga,
              eftersom hälsofrågan också är viktig för Centerpartiet. Vi kan
              inte ha sådana bostäder i Sverige som människor blir direkt sjuka
              av. Det är alltså en social fråga. Vi vet också att momssatsen
              är 25 % för underhåll och reparationer. Vi har då gett ett krav
              till bostadsministern och regeringen om att man ska se över den
              biten och försöka sänka byggmomsen. Vi vet att det är EG-direktiv
              som styr, men detta har ju gått på andra områden där man har använt
              den sociala aspekten.
            </seg>
            <seg xml:id="i-3e35ca8053603cc2-0">
              Sedan vill vi också införa en nationell handlingsplan, direkt
              kopplad till boende och hälsa, eftersom vi ser att det finns sjuka
              hus som människor blir sjuka av. Jag skulle vilja fråga: Är ministern
              beredd att gå oss till mötes åtminstone halvvägs?
            </seg>
          </u>
          <note xml:id="i-079215af4d6b118d-0">
            Anf. 232 Statsrådet LARS-ERIK LÖVDÉN (s) replik:
          </note>
          <u who="rigmor_stenmark_994aac" prev="cont" xml:id="i-82d6a420c9453a6b-1">
            <seg xml:id="i-2d8b0bf91cf347f0-0">
              Fru talman! Jag ska kommentera Centerns bostadspolitiska motion.
              Rigmor Stenmark sade att det är dags att restaurera bostadspolitiken.
              Jag skulle vilja hävda att ni med era motionsförslag raserar bostadspolitiken.
            </seg>
            <seg xml:id="i-2b20a50d35cb456a-0">
              Ni vill gå över till individuell hyressättning. Det skapar naturligtvis
              en oerhört osäker situation för många boende på marknaden. Det
              leder kanske i sin förlängning till rena marknadshyror. Ni vill
              avskaffa Statens bostadsnämnd. Ni vill inte att staten ska ta
              ansvar för de kommuner runtom i landet som, till följd av utflyttning,
              har många tomma lägenheter och inte kan hantera situationen på
              egen hand. Ni vill ta bort investeringsbidraget för att bygga
              hyresrätter. Ni vill avskaffa det. Men ni vill behålla det för
              studentbostäder. Det är glädjande, men ni vill avskaffa det när
              det gäller hyresbostäder. Ni vill uppenbarligen också det har
              framgått av debatten avskaffa den kommunala bostadsförsörjningslagstiftningen.
            </seg>
            <seg xml:id="i-56c21a0050766383-0">
              Detta är väl att rasera mycket av grundvalarna för bostadspolitiken.
            </seg>
          </u>
          <note type="speaker" xml:id="i-4d2da58e933d21c1-0">
            Anf. 233 LARS TYSKLIND (fp) replik:
          </note>
          <u who="lars_tysklind_ab4b35" next="cont" xml:id="i-1f02543eed93bbfd-0">
            <seg xml:id="i-009880fd468a7e1b-0">
              Fru talman! Jag har också en konkret fråga som är kopplad till
              ökat byggande. Jag kan börja med frågan, så att den kommer först
              för en gångs skull:
            </seg>
            <seg xml:id="i-fba8f0880f4e781c-0">
              Tycker statsrådet att det är angeläget att vi inför ägarlägenhet
              som upplåtelseform, som en del för att få ett ökat byggande?
            </seg>
            <seg xml:id="i-8493a96c092bbda2-0">
              Bakgrunden till att jag ställer den frågan nu är att vi ska diskutera
              tredimensionell fastighetsindelning nästa vecka, och jag vet inte
              om statsrådet är närvarande då.
            </seg>
            <seg xml:id="i-eecbf27f8b8fb95d-0">
              Åtminstone vi från Folkpartiets sida upplever att det förslaget
              genomsyras av att man egentligen inte tycker att det här är någon
              fastighetsindelningsform som man ska använda speciellt mycket.
              I förslaget ligger att man med hänvisning till att beredning pågår
              om ägarlägenheter säger nej till ägarlägenheter. Det är allstå
              inte möjligt enligt det liggande förslaget. Därför är min fråga
              till statsrådet: Finns det en äkta vilja att få ägarlägenheter
              i framtiden?
            </seg>
          </u>
          <note xml:id="i-863f4f3d19f477d4-0">
            Anf. 234 Statsrådet LARS-ERIK LÖVDÉN (s) replik:
          </note>
          <u who="lars_tysklind_ab4b35" prev="cont" xml:id="i-273cbaf69c966312-0">
            <seg xml:id="i-edc0ab08b732b6f2-0">
              Fru talman! Det finns ju ett tillkännagivande från den här kammaren
              om ägarlägenheter. Det föranledde oss att tillsätta utredningen.
              Nu håller vi på att bereda detta.
            </seg>
            <seg xml:id="i-f9d8c53ab39dab9e-0">
              Jag har ingen bestämd uppfattning, ska jag säga, i den frågan.
              Det finns komplikationer med ägarlägenheterna. Det gäller ansvarstagandet
              för den gemensamma fastighetens struktur när varje lägenhet i
              sig är en egen fastighet. Det finns komplikationer med det. Det
              måste analyseras väldigt noga, så att vi inte driver fram ägarlägenheter
              till priset av att vi får ganska dåligt skötta fastigheter och
              oklarheter när det gäller ansvarsfrågorna. Men vi håller på att
              bereda den frågan, så vi får återkomma.
            </seg>
          </u>
          <note type="speaker" xml:id="i-0f09a401c8439553-0">
            Anf. 235 LARS TYSKLIND (fp) replik:
          </note>
          <u who="lars_tysklind_ab4b35" next="cont" xml:id="i-1f02543eed93bbfd-1">
            <seg xml:id="i-92dbc779399313d4-0">
              Fru talman! Det är gott så långt, att man ska lösa de komplikationer
              som finns. Jag kan också tycka att man naturligtvis måste göra
              detta. Men när man läser i protokollet från mars 1999 kan man
              se att Socialdemokraternas representant i den debatten sade att
              ägande inte var något viktigt. Det var inte speciellt angeläget.
            </seg>
            <seg xml:id="i-e79baa0ee9ac93e8-0">
              Man kan ställa en lite mer hypotetisk fråga: Tycker statsrådet
              att det är en bra form av upplåtelse om man löser alla komplikationer
              och ordnar detta på något sätt?
            </seg>
          </u>
          <note xml:id="i-b39fe3f052d41c59-0">
            Anf. 236 Statsrådet LARS-ERIK LÖVDÉN (s) replik:
          </note>
          <u who="lars_tysklind_ab4b35" prev="cont" xml:id="i-273cbaf69c966312-1">
            <seg xml:id="i-7e7a0fdd226cb2dd-0">
              Fru talman! Vi har en utmärkt form i dag av ägande tillsammans,
              och det är bostadsrätten. Det är en utomordentligt bra form när
              det gäller att tillsammans äga fastigheten men också ha ett individuellt
              ägande av en lägenhet.
            </seg>
            <seg xml:id="i-0eb91a6d7fcaf98e-0">
              Det är möjligt att man kan lösa de problem som jag åberopade
              när det gäller ägarlägenheter. Eftersom riksdagen har gjort ett
              tillkännagivande handlar det väl då om att vi får försöka lösa
              det och komma fram till ett förslag. Man ska dock inte tro att
              ägarlägenheter löser bostadsbristfrågan. Det blir en väldigt marginell
              företeelse på bostadsmarknaden. Det som det nu handlar om är att
              bygga lägenheter som vänder sig till breda hushållsgrupper, som
              normalinkomsttagare kan efterfråga. Ägarlägenheter kan bara bli
              en marginell företeelse på svensk bostadsmarknad.
            </seg>
          </u>
          <note type="speaker" xml:id="i-a2055fba2d6e15d3-0">
            Anf. 237 JÖRGEN JOHANSSON (c) replik:
          </note>
          <u who="jorgen_johansson_f30e7a" next="cont" xml:id="i-10932668ec308205-0">
            <seg xml:id="i-9a4b6cba4d96dd30-0">
              Fru talman! Min fråga riktar sig till kommunministern. Den rör
              alltså kommuners och landstings ekonomi.
            </seg>
            <seg xml:id="i-5594975a741a2bb1-0">
              På förmiddagen hade vi en utfrågning med riksbankschefen där
              han mycket tydligt betonade att vi måste få fler timmar i arbetslivet
              i landet för att klara vår ekonomi i framtiden.
            </seg>
            <seg xml:id="i-60f9df650ec09084-0">
              Vi vet att landstingen har en dålig ekonomi. Vi vet att de utifrån
              ett krasst ekonomiskt perspektiv sparar. Om jag tittar på mitt
              hemlandsting ser jag att det bland annat innebär att man erbjuder
              dem som är födda 1946 och tidigare förtidspension.
            </seg>
            <seg xml:id="i-4688802db66fb4b7-0">
              Min fråga är då: Hur kan man förena det här arbetssättet med
              en god ekonomisk hushållning? Jag ser det snarare som en ren kapitalförstöring,
              utifrån ett riksperspektiv, att man agerar så här. Samtidigt har
              jag en viss förståelse för landstingen. De har ju att ta hänsyn
              till sin ekonomi. Men jag skulle vilja höra kommunministerns syn
              på den här företeelsen utifrån ett riksperspektiv.
            </seg>
          </u>
          <note xml:id="i-2b91af7769225cea-0">
            Anf. 238 Statsrådet LARS-ERIK LÖVDÉN (s) replik:
          </note>
          <u who="jorgen_johansson_f30e7a" prev="cont" xml:id="i-b4d29a2fd154548b-0">
            <seg xml:id="i-83c5bbdd922e1e08-0">
              Fru talman! Jag ska inte recensera enskilda landstings sätt att
              hantera den ekonomiska situation som man nu befinner sig i. Jag
              är dessutom inte så pass insatt just i den problematiken att jag
              kan göra det.
            </seg>
            <seg xml:id="i-5b180ee85e926560-0">
              Allmänt sett har landstingen ett behov av att anpassa sina kostnader
              till vikande intäktsökningar. Det är en svår operation på väldigt
              många håll, en operation som kostar på och som måste göras på
              ett ansvarsfullt sätt.
            </seg>
          </u>
          <note type="speaker" xml:id="i-e3c0c153f0c1b37c-0">
            Anf. 239 JÖRGEN JOHANSSON (c) replik:
          </note>
          <u who="jorgen_johansson_f30e7a" next="cont" xml:id="i-10932668ec308205-1">
            <seg xml:id="i-8249e1bdfa819fa6-0">
              Fru talman! Jag är väl medveten om att man inte ska diskutera
              något enskilt landsting, men företeelsen tror jag kommer att genomsyra
              hela Landstings-Sverige. Det är alltså 57-åringar som man gör
              till soffliggare i det här sammanhanget. Jag tycker inte att vi
              har råd med det i dag. Samtidigt får vi mycket klara besked från
              riksbankschefen om att vi måste arbeta fler timmar i det här landet
              om vi ska klara vår framtid.
            </seg>
          </u>
          <note xml:id="i-c9a51a44dd317221-0">
            Anf. 240 Statsrådet LARS-ERIK LÖVDÉN (s) replik:
          </note>
          <u who="jorgen_johansson_f30e7a" prev="cont" xml:id="i-b4d29a2fd154548b-1">
            <seg xml:id="i-ffa226292c01affa-0">
              Fru talman! Nej, och det är kanske särskilt ett problem i ljuset
              av att landstingssektorn och kommunsektorn står inför stora rekryteringsbehov
              framöver. Vi har ju en ålderssammansättning i kommun- och landstingssektorn
              som innebär att många har hög ålder, och vi kommer att ha stora
              automatiska pensionsavgångar som kräver att vi också klarar rekryteringen.
            </seg>
            <seg xml:id="i-f9b391b641d5e9fb-0">
              Jag kan återknyta till diskussionen om balanskravet och till
              de ojämna intäkterna i landstingen och kommunerna över tiden.
              Det är ett bekymmer med ryckigheten, att vi ibland har goda år
              med höga intäktsökningar och att de sedan dras ned. Då måste man
              anpassa kostymen. Det är ett bekymmer också ur personalförsörjningssynpunkt
              och när det gäller långsiktigheten i kommunsektorn. Jag hoppas
              att vi ska kunna hantera det på något vis i den kommande lagstiftningen.
            </seg>
          </u>
          <note type="speaker" xml:id="i-f9812954e8b7dac5-0">
            Anf. 241 LENNART HEDQUIST (m):
          </note>
          <u who="lennart_hedquist_894aea" next="cont" xml:id="i-9e23bc74a6bf4dbd-2">
            <seg xml:id="i-fc153a9724134cf6-0">
              Fru talman! Mitt inlägg ska, som sagt, handla något om den kommunala
              skatteutjämningen.
            </seg>
            <seg xml:id="i-687182a253130125-0">
              Jag noterade att såväl statsministern i gårdagens partiledardebatt
              som statsrådet Lövdén i dag ägnade den frågan en berättigad uppmärksamhet.
              Jag delar uppfattningen att det är mycket angeläget att vi i den
              frågan kan få en bred enighet och samsyn, för det skulle ge möjligheter
              för den kommunala självstyrelsen att få bra långsiktiga förutsättningar.
            </seg>
            <seg xml:id="i-e942087561f2a628-0">
              Det är bra att den utredning som har suttit nu har föreslagit
              att den inomkommunala skatteutjämningen ska avskaffas och att
              vi därmed ska återgå till ett statligt system. Det har vi moderater
              hela tiden krävt, och vi ser det som en viktig framgång att utredningen
              nu har kommit fram till detta.
            </seg>
            <seg xml:id="i-ff273d948b934afa-0">
              Det är däremot riktigt dåligt att man inte förstått betydelsen
              av att i ett nytt system bygga in incitament för tillväxt i hela
              landet. Tillväxt var den än förekommer kostar pengar. Då bör man
              också få behålla de marginalintäkter som en skattekraftsökning
              ger. Det är orimligt att låta kommuner, oavsett om det är Arjeplog,
              Malå, Älmhult, Täby eller Nacka, ha en marginalskatt på bortemot
              100 % av en tillväxt. Det är en kritikpunkt som kvarstår.
            </seg>
            <seg xml:id="i-1dcaff59a77e2911-0">
              Det är inte heller bra att man inte har kunnat fullfölja linjen
              om ett statligt utjämningssystem. Man låter fortsatt kommunalskattemedel
              i ett antal kommuner konfiskeras. Jag känner väl bakgrunden, att
              det beror på de mycket stora skattekraftsskillnader som är i Sverige.
              Kommunministern nämnde nyss Danderyd som ju hela tiden har ökat
              sin skattekraft så att den är en bit över 180 % nu.
            </seg>
            <seg xml:id="i-5df50badd9f5919a-0">
              Jag tror att det finns lösningar som låter sig förenas med kommunallagens
              bestämmelser om att det som man betalar in i kommunalskatt ska
              stanna i den egna kommunen. Jag menar att man i stället hade kunnat
              tänka i andra banor, till exempel genom att förändra den kommunala
              skattebasen och presentera en modell där skillnaderna i skattekraft
              blir mer hanterbara för staten.
            </seg>
            <seg xml:id="i-e225285932ac9db6-0">
              Jag hade själv anledning att för tio år sedan presentera ett
              sådant förslag, där tjänsteinkomster över en viss nivå, en brytpunkt,
              enbart skulle beskattas av staten, i utgångsläget förslagsvis
              med 50 % så att alla har 50 % som man angav som grund för skattereformen.
              Man skulle alltså vid en viss inkomst ha betalat färdigt kommunal-
              och landstingsskatt medan staten skulle ta hand om den skatt man
              betalar över brytpunktsnivån.
            </seg>
            <seg xml:id="i-7775804eb3f46f59-0">
              En sådan här modell skulle ge flera fördelar. Skattekraftsskillnaderna
              blir, som jag sade, sådana att ett statligt system klarar av att
              hantera dem samtidigt som varje kommun garanterat skulle få behålla
              sina kommunalskattemedel. Modellen gynnar också hyggliga förvärvsinkomster
              och god sysselsättning, däremot inte en ansamling av höga inkomster
              till en viss kommun. Den typen av skattekraftsskillnader som ju
              i dag med det inomkommunala utjämningssystemet också hanteras
              men i strid med kommunallagen blir på ett annat sätt möjliga för
              utjämningssystemet att ta hand om. Vi skulle också få likartade
              marginalskatter över brytpunkten oavsett var man bor i landet.
              Dessutom skulle man och det vill jag kanske framför allt markera
              åt statsrådet ha väldigt goda möjligheter i samband med skatteväxlingar
              mellan stat och kommun genom att kunna reglera, höja och sänka,
              den här brytpunktsnivån. Det är uppenbart att en sådan här modell
              skulle vara särskilt attraktiv om den också förenas med att staten
              övertar finansieringsansvaret för vissa uppgifter som i dag ligger
              på kommunerna och att man får en nationell finansiering av dem.
            </seg>
            <seg xml:id="i-16a2e95b02e86436-0">
              Jag skulle för egen del önska att kommunministern och regeringen
              ville titta på denna modell lite extra. Den har nu tio år på nacken.
              I likhet med ett bra portvin har den mognat så bra nu att den
              kanske skulle kunna genomföras som ett bra alternativ. Jag tror
              mig veta att statsministern för sin del varit eller är riktigt
              intresserad av att förr eller senare genomföra just detta förslag.
              Eftersom det nu är under utredning utredningen har visserligen
              inte penetrerat den här modellen särskilt menar jag att tidpunkten
              kanske är lämplig att på nytt föra fram den. Vad säger kommunministern?
            </seg>
          </u>
          <note xml:id="i-91da645ce1141aef-0">
            Anf. 242 Statsrådet LARS-ERIK LÖVDÉN (s) replik:
          </note>
          <u who="lennart_hedquist_894aea" prev="cont" xml:id="i-58d9e3e786fa5046-2">
            <seg xml:id="i-d0054a1a0f3c72e2-0">
              Fru talman! Vi är inne i ett arbete nu där vi ska reformera utjämningssystemet.
              Jag kommer naturligtvis att lyssna på alla synpunkter som förs
              fram. Det är en bred remissrunda till alla kommuner och landsting
              i Sverige, en rad statliga myndigheter och andra aktörer. De politiska
              partierna kommer naturligtvis också att säga sitt i det här sammanhanget.
            </seg>
            <seg xml:id="i-9f4b27743f95b15c-0">
              Jag är dock orubblig på en punkt. Jag vill inte skapa ett utjämningssystem
              som skapar större orättvisor mellan landets kommuner. En skattekrona
              ska vara lika mycket värd i alla delar av landet.
            </seg>
            <seg xml:id="i-48e6093e76724738-0">
              Jag blir också lite upprörd när jag läser Moderaternas motion
              där de säger att det nuvarande systemet gynnar passiva stagnationskommuner.
              Det är inte så att tillväxt bara sker i Helsingforssområdet. Tillväxt
              sker runtom i landet genom ett hårt arbete från kommunalpolitikernas
              sida. Den tillväxt som sker i landet ska komma hela landet till
              del.
            </seg>
          </u>
          <note type="speaker" xml:id="i-e73c3bdfdbc2c7c2-0">
            Anf. 243 LENNART HEDQUIST (m) replik:
          </note>
          <u who="lennart_hedquist_894aea" next="cont" xml:id="i-9e23bc74a6bf4dbd-3">
            <seg xml:id="i-1ed61d6db5f8abb9-0">
              Fru talman! Jag vill på den punkten säga att vad vi menar är
              att det finns kommuner som står väldigt stilla demografiskt, där
              det inte av den anledningen händer så mycket. De har ingen tillväxt
              att finansiera, inte heller någon befolkningsminskning att ta
              hänsyn till. Den typen av kommuner får ju också den genomsnittliga
              uppräkningen av sina skatteinkomster. Det är bevisat av många
              som har studerat det här, bland annat Kommunförbundets expert,
              att de kommunerna blir särskilt gynnade av ett sådant här utjämningssystem.
            </seg>
            <seg xml:id="i-a52051a826af8d1b-0">
              Men det har ju inte uttryckligen att göra med den modell som
              jag presenterade. Jag upplever att man måste ha ett framtida hållbart
              system. Sedan kan man diskutera graden av utjämning. Då är det
              kanske lite synd att man nu har en remissomgång där det bara finns
              ett ordentligt alternativ utarbetat. Det var därför jag ville
              föra fram den här tanken nu. Man skulle kunna signalera att man
              kan titta på andra modeller också som skulle kunna vara nog så
              intressanta, särskilt i en framtid när det inte är givet vad staten
              ska finansiera och vad kommunerna ska finansiera.
            </seg>
          </u>
          <note xml:id="i-094d37e903897c4a-0">
            Anf. 244 Statsrådet LARS-ERIK LÖVDÉN (s) replik:
          </note>
          <u who="lennart_hedquist_894aea" prev="cont" xml:id="i-58d9e3e786fa5046-3">
            <seg xml:id="i-7bb1a9ead4e76244-0">
              Fru talman! Lennart Hedquist försöker övertyga mig. Vi kommer
              att lyssna på de synpunkter som kommer in nu under den långa remisstiden
              och även till den allmänna debatten i frågorna. Det hade varit
              roligt om Lennart Hedquist hade kunnat övertyga sitt eget parti
              om det systemet. Det är inte så att Erik Langby, Moderaternas
              representant i Utjämningsutredningen, har fört fram Lennart Hedquists
              förslag som ett bärande alternativ i sin reservation. Han har
              lite andra ingångsvinklar.
            </seg>
          </u>
          <note type="speaker" xml:id="i-43b43802ba187fa7-0">
            Anf. 245 LENNART HEDQUIST (m) replik:
          </note>
          <u who="lennart_hedquist_894aea" xml:id="i-e6f28f1a55597e75-0">
            <seg xml:id="i-6f39b60b795ec257-0">
              Fru talman! Det är riktigt. Det är mer utredningsordföranden
              och utredningens sekretariat som borde ha sett till att de modeller
              som tidigare har diskuterats hade kunnat vara aktuella. Erik Langby
              har varit väl medveten om både de för- och nackdelar som finns
              med den modell jag har framfört.
            </seg>
            <seg xml:id="i-d98bc7938fc240ad-0">
              Den kritik som bland annat inom mitt eget parti fördes fram för
              tio år sedan mot modellen saknar i dag egentligen bärighet på
              grund av de effekter som redan det inomkommunala utjämningssystemet
              har fått. Det gör att man borde kunna diskutera det mer i termer
              av att det man betalar i kommunalskatt ska den egna kommunen alltid
              få behålla. För att kunna hantera de skattekraftsskillnader som
              föreligger i ett renodlat statligt system måste man se över den
              kommunala skattebasen. Om man kan göra det på ett sätt så att
              man också lätt kan åstadkomma regleringar mellan stat och kommun
              tycker jag att fördelarna är stora.
            </seg>
          </u>
          <note type="speaker" xml:id="i-57c61151b13081e9-0">
            Anf. 246 LARS TYSKLIND (fp):
          </note>
          <u who="lars_tysklind_ab4b35" xml:id="i-b9916b2da3902cb8-2">
            <seg xml:id="i-c06cf8f1d53d66fe-0">
              Fru talman! Jag får börja med att deklarera att Folkpartiet inte
              anser att ägarlägenheter kommer att vara en marginell företeelse
              i vårt framtida bostadsbyggande. Det är en viktig sak i den valfrihet
              som ska råda när det gäller upplåtelseformer.
            </seg>
            <seg xml:id="i-149c2d52f4f79683-0">
              Jag kommer att ta upp två ämnen som direkt påverkar byggande
              och boende och som Folkpartiet tagit upp i en motion om samhällsplanering.
              Det första är strandskyddet. Det andra är kravet på boplikt som
              regelbundet diskuteras som lösning på omvandlingen av helårshus
              till fritidshus inom attraktiva områden.
            </seg>
            <seg xml:id="i-bb9bbe02261bcf95-0">
              Strandskyddet är och har varit mycket viktigt för att bevara
              unika naturvärden. Det finns redan nu områden med utökat strandskydd,
              men vi vill att strandskyddet anpassas lokalt efter tillgång på
              stränder och exploateringstryck inom just det området.
            </seg>
            <seg xml:id="i-45d961444a85d4ca-0">
              Jag är fullt medveten om att det jobbas med revideringar av lagstiftningen
              som syftar åt det hållet, men det är då viktigt att detta landar
              så att strandskyddet verkligen upplevs som rimligt för just det
              aktuella området. I många glest befolkade regioner vill man kunna
              locka med hög boendekvalitet genom tillgång på sjönära lägen,
              medan man i andra regioner redan har en överetablering inom strandområdena.
            </seg>
            <seg xml:id="i-187154ad749ab3aa-0">
              En lokal anpassning som tas fram i en lokal, öppen process har
              alla förutsättningar att öka förståelsen och acceptansen för strandskyddsbestämmelserna,
              vilket som följd får en bra tillämpning.
            </seg>
            <seg xml:id="i-47c2d4c157bc1ebe-0">
              Lagstiftningen måste utformas så att den stöder en utveckling
              där strandskyddet kan preciseras genom regionala beslut utifrån
              en nationell enhetlig inventering där man värderar stränderna.
            </seg>
            <seg xml:id="i-941c2f83dbd0d821-0">
              Kommunernas översiktsplanering är ett bra instrument för att
              ta fram underlag för ett beslut om ett preciserat strandskydd.
              Översiktsplaneringen innehåller en process med samråd och utställning
              där det finns all möjlighet att föra en öppen dialog kring kommunens
              användning av mark och vatten.
            </seg>
            <seg xml:id="i-b9babbb650ff7509-0">
              Resultatet kommer att bli väldigt olika i olika kommuner beroende
              på olika förutsättningar. Inom områden med stora strandområden
              och lågt exploateringstryck, vilket gäller stora delar av Sverige,
              kommer större möjligheter för byggande närmare stränder att komma
              fram utan att man äventyrar naturvärden, får privatisering av
              stränder och så vidare. Inom områden med stort exploateringstryck
              kan det däremot vara befogat med striktare tillämpning av strandskyddet
              än vad fallet är i dag.
            </seg>
            <seg xml:id="i-72fce69402b86204-0">
              Slutsatsen av detta är att strandskyddet ska preciseras i regionala
              beslut med en öppen, lokal förankringsprocess.
            </seg>
            <seg xml:id="i-f354475607647bdc-0">
              Fru talman! Det andra ämne jag tänkte ta upp har också mycket
              med kuster och sådant att göra, och det är den diskussion som
              förs om boplikt.
            </seg>
            <seg xml:id="i-fd2487012cf4d176-0">
              Jag vill först deklarera att Folkpartiet kommer att säga nej
              till alla former av boplikt.
            </seg>
            <seg xml:id="i-4eca57ad7661fb27-0">
              Införande av bestämmelser om boplikt tas med jämna mellanrum
              upp som ett sätt att lösa problemen med omvandling av hus som
              används för helårsboende till fritidsändamål. För oss liberaler
              finns det en kraftig principiell invändning, då införande av boplikt
              är ett stort ingrepp i det enskilda ägandet. Erfarenheter som
              redovisats från Norge, där boplikt finns i ca 75 kommuner, visar
              dessutom att man ej får avsedd effekt. I stället kan man konstatera
              ett flertal negativa effekter.
            </seg>
            <seg xml:id="i-7f5f65759c9f0631-0">
              De politiska ambitionerna har blivit missriktade då man velat
              förändra den så kallade verkligheten utan att ta hänsyn till att
              människors egna beslut formar densamma. Resultatet har därför
              blivit ett annat än man tänkt sig.
            </seg>
            <seg xml:id="i-7b40b454703925d9-0">
              Den begränsning av marknaden som boplikt ger leder till sänkta
              fastighetspriser för helårshus. Detta ligger i sakens natur och
              är egentligen ett mål i sig i det här resonemanget. Följden av
              detta är att riskerna med att investera i sin helårsfastighet
              ökar samtidigt som värdet i samband med att man till exempel intecknar
              huset blir lite sämre. Samtidigt ökar fritidshus som finns inom
              samma område i värde eftersom de får en snävare marknad och större
              efterfrågan.
            </seg>
            <seg xml:id="i-38e5e46f9a7f90fc-0">
              Genom politiska beslut får man alltså en snedvriden och konstlad
              marknad där de helårsboende blir fattigare och fritidshusägarna
              blir rikare.
            </seg>
            <seg xml:id="i-726a4b73873eebd9-0">
              Dessutom behåller man ofta husen inom familjen. Man tycker inte
              att det är värt att sälja det. Eftersom det är ett helårshus behåller
              man det hellre som fritidshus. Den instängningseffekten har varit
              alldeles tydlig i Norge. Det är ofta ett sådant undantag som vi
              föreslår skulle gälla också i Sverige.
            </seg>
            <seg xml:id="i-c673ff1bfb11061f-0">
              Lösningen på problemet är faktiskt inte detta utan att driva
              en politik som skapar förutsättningar för tillgång till arbetstillfällen.
              Lika viktig som en allmänt företagarvänlig politik är en utbyggnad
              av infrastrukturen som ger möjlighet till arbetspendling. En undersökning
              gjord vid Internationella handelshögskolan i Jönköping visar till
              exempel att kommunerna i norra Bohuslän skulle få en ökad tillgänglighet
              till arbetsplatser på 5060 % vid en full utbyggnad av väg E 6
              till fyrfältsväg. Det handlar alltså om båda hållen: att skapa
              arbetsplatser i dessa kommuner som man kan resa till och att man
              från dessa kommuner kan resa till en arbetsplats.
            </seg>
            <seg xml:id="i-3cdb2fdaedac1611-0">
              Sänkning av fastighetsskatten är också en mycket viktig åtgärd
              för att öka möjligheterna för fler att bo inom attraktiva områden.
            </seg>
            <seg xml:id="i-159992ffcf45b312-0">
              Skapar man de rätta förutsättningarna för människor att bo året
              runt så gör de det. Det är ju inte så att en fastighet som är
              attraktiv för fritidsändamål inte är attraktiv för helårsboende.
              Det brukar faktiskt sammanfalla.
            </seg>
          </u>
          <note type="speaker" xml:id="i-2e34e17116923379-0">
            Anf. 247 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-7">
            <seg xml:id="i-331575792f1c331e-0">
              Fru talman! Jag tänkte fråga Lars Tysklind om han har samma uppfattning
              som vi moderater när det gäller strandskyddet. Jag försökte få
              det att gå ihop.
            </seg>
            <seg xml:id="i-ad2e908077cc8a6f-0">
              Vi tycker att lagstiftningen ska vara motsatsen mot vad den är
              i dag. Vi anser att man ska ha en generell rätt att bygga på sin
              mark, nära strand och vattendrag. En kommun ska kunna begränsa
              det, men då bara om det är motiverat med hänsyn till känsligt
              djur- eller växtliv eller för att garantera allmänheten tillgång
              till bra friluftsliv. Vi vill alltså vända på lagstiftningen.
              Är det samma sak som Folkpartiet är ute efter?
            </seg>
            <seg xml:id="i-125dc1f92f3a0d2c-0">
              När jag ändå har ordet kan jag säga att vi håller med Folkpartiet:
              Någon boplikt vill vi absolut inte ha från Moderaternas håll.
            </seg>
          </u>
          <note type="speaker" xml:id="i-dad961309fcaea28-0">
            Anf. 248 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-b9916b2da3902cb8-3">
            <seg xml:id="i-4b704a87920c9d9e-0">
              Fru talman! Såsom det beskrivs här kan jag väl inte säga att
              vi riktigt är inne på samma linje.
            </seg>
            <seg xml:id="i-3a55ebac45c4d3dd-0">
              Vad jag försökte beskriva är att man lägger fast strandskyddet,
              som trots allt har varit och är en väldigt viktig faktor för att
              bevara naturvärden och tillgång på stränder i Sverige. Det som
              däremot är viktigt är, som jag sade i anförandet, att man känner
              att det är rimligt. Därför är det bättre att i ett otvunget läge,
              så att säga, inventera de stränder en kommun har och sedan fatta
              ett regionalt beslut med ett lokalt anpassat strandskydd. Då kan
              det mycket väl vara så att man får bygga mycket närmare stranden
              på vissa ställen.
            </seg>
          </u>
          <note type="speaker" xml:id="i-b6e84c93c7fa3956-0">
            Anf. 249 CATHARINA BRÅKENHIELM (s):
          </note>
          <u who="catharina_brakenhielm_27015a" xml:id="i-a70d9d16ef3d382e-0">
            <seg xml:id="i-b1b14e356c5a7f4e-0">
              Fru talman! Tillväxt står numera på nästan allas dagordning.
              Det är viktigt och bra. Det är bara tillväxten som kan rädda välfärden,
              skapa den fulla sysselsättningen och täcka kommunernas svarta
              hål.
            </seg>
            <seg xml:id="i-b8079c891dddf63f-0">
              I alltfler kommuner sliter man i dag sitt hår för att kunna ge
              kommuninvånarna det som de har laglig rätt till och som vi alla
              tycker är så viktigt och självklart. Kommunpolitikerna är otroligt
              aktiva när det gäller att försöka utveckla och bygga ut sina kommuner.
              Men det finns ett stort hinder, och det är våra oändligt långa
              handläggningstider vid överklaganden av plan- och bygglagen, miljöbalken
              med mera.
            </seg>
            <seg xml:id="i-a106998bc0926e03-0">
              I Sverige har intressenter som berörs av kommunala beslut stora
              möjligheter att överklaga besluten till domstol. Det är självklart
              viktigt att det finns möjligheter för enskilda att få sin sak
              prövad om man är direkt berörd, men då måste det också finnas
              resurser för att hantera ärendena så att inte besluten drar ut
              alltför länge på tiden.
            </seg>
            <seg xml:id="i-995b6ba9ba2acd88-0">
              I dag tar det oftast orimligt lång tid, ofta så lång tid att
              frågan inte längre är aktuell när den prövas, eller så har det
              blivit så mycket dyrare av dröjsmålen att projekten inte blir
              av.
            </seg>
            <seg xml:id="i-9de1f592b1fe544f-0">
              Jag stöder till fullo regeringens ambitioner att vidta åtgärder
              för att öka tillväxten i Sverige. Värt att uppmärksamma i sammanhanget
              är dock att förseningarna av olika projekt till följd av alla
              dessa överklaganden som drar ut på tiden är ett hinder för tillväxt
              ute i våra kommuner. Det finns otaliga exempel på hur långa handläggningstider
              har gjort att viktiga och bra tillväxtprojekt aldrig har blivit
              av.
            </seg>
            <seg xml:id="i-8a51751f076df909-0">
              Ett sådant exempel är när en person, som inte var sakägare, i
              en etablering av en kur- och spaanläggning i en glesbygdskommun
              med stort behov av arbetstillfällen överklagade. Han fick efter
              lång tid beskedet att han inte hade rätt att överklaga. Personen
              överklagade då även det beslutet, med följd att ännu mer tid gick
              till spillo.
            </seg>
            <seg xml:id="i-babdeda00d7f6ec3-0">
              I det här projektet och i många andra fall finns det intressenter
              med investeringspengar som inte kan vänta alla de år som de många
              överklagningsprocesserna tar.
            </seg>
            <seg xml:id="i-c9b246eee114e806-0">
              Fru talman! De små kommunerna i Sverige kämpar tappert för att
              skapa förutsättningar för sina invånare, sommargäster och turister.
              Jag vet att det är ett arbete som regeringen vill stödja. De utdragna
              överklagningsprocesserna innebär dock ett onödigt och ibland oöverstigligt
              hinder i just det arbetet.
            </seg>
            <seg xml:id="i-24b787a3cc5fb711-0">
              I somras var min hemkommun en av arrangörerna för orienteringstävlingen
              O-ringen. Långt i förväg ansökte kommunen om tillstånd att sätta
              upp skyltar för tävlingen, vilket alltid sker och är brukligt.
            </seg>
            <seg xml:id="i-e15fb202e606ae41-0">
              Den här ansökan stötte naturligtvis på patrull. Man fann att
              det var strandskydd på den åker invid vägen där skylten skulle
              stå, så ärendet skulle inte hinna komma upp till avgörande förrän
              tävlingen var färdigsprungen.
            </seg>
            <seg xml:id="i-401b1f17dce0b1bd-0">
              Ett annat exempel är en industrietablering som är inne på 13:e
              året. Man har till och med hunnit ändra lagen under den långa
              resans gång. Nu har det tillkommit i lagen att man måste ha täkttillstånd
              när man ska ta bort berg för att göra tomter även om syftet inte
              alls är bergkross. Ny process ny väntan. Det företag som för 13
              år sedan förväntansfullt såg fram emot att få expandera på orten,
              eller nyetablera sig, har för längesedan givit upp. En massa tillväxtmöjligheter
              har försvunnit med dem.
            </seg>
            <seg xml:id="i-392e08612887b5d0-0">
              De som drabbas är alla de som skulle ha fått arbete, de som skulle
              ha sluppit gå arbetslösa eller pendla långväga. Deras röster hade
              absolut ingen möjlighet att höras. Det allra senaste i raden av
              exempel på överklagningsärenden som har ställt till med problem
              är Scanraff i Lysekil. Där håller man på att bygga ut anläggningen
              och öka produktionen väsentligt. Man har fått godkänt av miljödomstolen
              sedan ett år tillbaka. Man drog för en tid sedan i gång arbetet,
              som kostar 3 ½ miljarder kronor och sysselsätter över 1 000 personer
              i tre år under byggarbetstiden. Överklagande har skett till miljööverdomstolen,
              som inhiberat miljödomstolens beslut. Trots att projektet redan
              är i gång stoppas det.
            </seg>
            <seg xml:id="i-1156f36344aee51f-0">
              Många andra exempel finns. Jag anser därför att de resurser och
              den kunskap som krävs måste tillföras för att man snabbt ska kunna
              hantera den här typen av ärenden. I dag är den hantering som sker
              klart tillväxthämmande. Så det här är inte enstaka fall, utan
              det är mycket vanligt. Vid samtal med kommunföreträdare är det
              faktiskt mer regel än undantag, och frustrationen är oerhört stor.
            </seg>
            <seg xml:id="i-aede8e6f913b4d27-0">
              Det är viktigt att alla får en chans att protestera. Den rätten
              har vi i demokratisk ordning stärkt, och det har med all kraft
              anammats. Det är guldådror, det är rödlistade bär, det är gamla
              furor, det är lukt, buller, närhet till gruppboende, ålgräs, trafikökningar,
              arkeologiska fynd... listan på vad man överklagar kan göras hur
              lång som helst.
            </seg>
            <seg xml:id="i-63a15ace403312fb-0">
              Men, fru talman, ska saker och ting prövas måste det finnas resurser
              till att hantera ärendena. I dag tar det så orimligt lång tid.
              Det är viktigt att man har ett stoppdatum för när ärendet ska
              vara avgjort så att man kan planera sin verksamhet i kommunerna.
              Jag vill alltså att man ska ha de resurser och den kunskap som
              krävs för att snabbt kunna avgöra de här ärendena, som blir alltfler
              och som är en stor tillväxthämmare. Om man tar till sig allvaret
              i den här problematiken och vidtar åtgärder snabbt finns det många
              tillväxtprocent att vinna, och på det vinner vi alla.
            </seg>
          </u>
          <note type="speaker" xml:id="i-48c0306f9c5682c0-0">
            Anf. 250 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-8">
            <seg xml:id="i-b3d51d0dabebf426-0">
              Fru talman! Jag undrar om Catharina Bråkenhielm är medveten om
              att alla de problem som hon räknar upp har faktiskt hennes egen
              socialdemokratiska regering ställt till med. Så välkommen över
              på vår sida! Vi har velat ändra på mycket av det som Catharina
              Bråkenhielm tar upp.
            </seg>
            <seg xml:id="i-cb2aef4057fd96bf-0">
              Jag vill ställa en konkret fråga. Vi har en väg här i Helsingforssområdet
              som heter väg 73, som det sker väldigt mycket olyckor på. Den
              är på gång att kunna byggas om till att bli en bättre väg, men
              den stoppas just nu av en tillåtlighetsprövning på Miljödepartementet.
              Vad tänker Catharina Bråkenhielm göra åt detta, hon som ändå tillhör
              det parti som har makten?
            </seg>
            <seg xml:id="i-835a15b748fae00b-0">
              Och tycker Catharina Bråkenhielm att det är bra för tillväxten
              att man för att kunna få bygga de här nya bostäderna, sjuttiokvadratmetersbostäderna,
              och få något bidrag måste ha en miljöplan? Det krånglar till det
              ytterligare för byggaren. Betyder det att små byggare kan vara
              med och konkurrera på lika villkor? Ökar detta tillväxten?
            </seg>
          </u>
          <note type="speaker" xml:id="i-e1d953a7b7dc8487-0">
            Anf. 251 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-a70d9d16ef3d382e-1">
            <seg xml:id="i-ace4b2615a6b2ebf-0">
              Fru talman! Om jag börjar från slutet med frågorna så tycker
              jag att det är jätteviktigt att man måste ha de här tillstånden
              och att vi inte rubbar alls på det här. Vi ska kunna planera för
              miljön, men det ska finnas resurser för att hantera det i rimlig
              tid.
            </seg>
            <seg xml:id="i-0ca80af0d5790375-0">
              För det andra är det ju så, när man har lyssnat på debatten i
              går och i dag, att det kanske inte är så många socialdemokrater
              som går upp och pratar. Gör de det får de snabbt tillbaka i halsen
              att de tillhör det parti som bildar regering. Man måste kunna
              ha idéer och initiativ, och också gå upp här och prata, oavsett
              om man för den skull stöder idéer som även kommer från den andra
              sidan. Jag tycker att det är jätteviktigt att man tillsätter resurser
              för detta, och det får man in pengar på genom ökad tillväxt. På
              det viset är det samma sak.
            </seg>
            <seg xml:id="i-a0562d1d5100eb00-0">
              Sedan kan jag inte gå in i några ärenden här, som du hänvisar
              till. Jag känner inte till dem.
            </seg>
          </u>
          <note type="speaker" xml:id="i-452225c7e96334a4-0">
            Anf. 252 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-15e370e7ba743fcc-9">
            <seg xml:id="i-df6652dfdc672823-0">
              Fru talman! Då förväntar jag mig att Catharina Bråkenhielm stöder
              Moderaterna när vi lägger liknande förslag som dem som hon själv
              tar upp här i talarsolen, som ska gynna tillväxten.
            </seg>
            <seg xml:id="i-704cb74c5939cdee-0">
              När vi pratar om tillväxt måste jag ändå få ställa en fråga som
              kanske ligger lite utanför bostadspolitiken. Tror Catharina Bråkenhielm
              att det blir mer tillväxt i Sverige om vi skapar ett friår och
              om vi bara ska jobba sex timmar om dagen? Ni samarbetar ju ändå,
              och är beroende av, Miljöpartiet och Vänsterpartiet, och de vill
              ju egentligen inte ha tillväxt. Hur ska det här gå ihop i slutändan?
            </seg>
          </u>
          <note type="speaker" xml:id="i-2154557b858909de-0">
            Anf. 253 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-a70d9d16ef3d382e-2">
            <seg xml:id="i-bd53506fac263fd7-0">
              Fru talman! I mitt anförande pratade jag kanske inte om bostadspolitik.
              Jag inriktade mig på Lövdéns roll som kommunminister. Jag tror
              ändå att människor som mår bra utför ett bra jobb. Vi har ett
              ökar ohälsotal i Sverige. Är det så att vissa företag kan jobba
              med friår eller kortare arbetstid tror jag att de företagen får
              ut mer. Det har många undersökningar visat i fråga om de företag
              som har varit så modiga att de har gått ifrån det gamla, konventionella
              sätt att tänka som vi har i dag, att man ska jobba ett visst antal
              timmar och gärna lite längre, speciellt om man är man.
            </seg>
            <seg xml:id="i-fc6d3c0d45216d60-0">
              Jag tror absolut att man får ut mer i företagen om personalen
              mår bra.
            </seg>
          </u>
          <note type="speaker" xml:id="i-a779baaa84a53ec8-0">
            Anf. 254 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-abd9c802551be1c8-0">
            <seg xml:id="i-cc87b81dc5a4cbbe-0">
              Fru talman! Jag tycker att det var ett mycket intressant inlägg,
              och jag håller med om mångt och mycket i det som du säger, Catharina.
              Ändå är min fråga: Hur ska vi lösa det här? Jag tror ju inte att
              det är möjligt att skjuta till mer resurser till rättssidan. Det
              kanske måste vara någon form av ökat ansvar från dem som överklagar.
            </seg>
            <seg xml:id="i-8f3f7fde06ea9395-0">
              Jag har en direkt, konkret fråga, alternativt ett förslag. Inom
              knattefotbollen, våra femåringar som spelar fotboll, är det så
              att om de överklagar ett domslut så får laget betala 500 kr. Då
              får man en tröskeleffekt. Är det så att man får rätt i sin överklagan
              får man tillbaka sina 500 kr. Vore det en modell för att få bort,
              inom citationstecken, någon form av okynnesöverklaganden?
            </seg>
          </u>
          <note type="speaker" xml:id="i-5edfa0d91dbbd497-0">
            Anf. 255 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-a70d9d16ef3d382e-3">
            <seg xml:id="i-9fd904573aa40e64-0">
              Fru talman! Nej, det tror jag inte. Jag tycker att alla människor
              ska ha möjlighet och rätt att överklaga och inte bara de som kanske
              har råd. Det ska inte vara så att man måste fundera på om man
              kan överklaga eftersom det är möjligt att man inte vinner.
            </seg>
            <seg xml:id="i-3806b34471359a87-0">
              Däremot tycker jag att man kanske kan omfördela resurser. Jag
              tycker att man kan förstärka med lite mer resurser. Det absolut
              viktigaste är att man måste ha en förstainstans där man sållar
              bort sådana fall som det exempel som jag nämnde där man inte juridiskt
              sett har rätt att överklaga men där det ändå blir ett ärende som
              blir liggande och sedan måste behandlas och skickas tillbaka.
              Då har det gått många månader, halvår, år, och sedan överklagar
              man det igen.
            </seg>
            <seg xml:id="i-34cf4a1c51345db1-0">
              Det borde finnas något som sållar ut: Har man rätt att överklaga?
              Är man sakägare? Är det här skäligt? Då kan man snabbt hantera
              dem vidare som verkligen har skälig grund att överklaga. Och då
              ska det också finnas kompetens och resurser.
            </seg>
          </u>
          <note type="speaker" xml:id="i-25d29091625c6414-0">
            Anf. 256 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-abd9c802551be1c8-1">
            <seg xml:id="i-29c8011f203ab2e0-0">
              Fru talman! När man tittar på kretsen som har rätt att överklaga
              är det precis som du säger. Det är sakägare och liknande. Det
              är människor som kanske har en fastighet som är taxerad till miljonbelopp.
              Ska man då inte ha råd att betala 500 kr? Är det rimligt att tillskjuta
              stora resurser för att kunna klara av okynnesöverklagandena?
            </seg>
          </u>
          <note type="speaker" xml:id="i-57117c8c90d90735-0">
            Anf. 257 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-a70d9d16ef3d382e-4">
            <seg xml:id="i-3147cd01486a8b52-0">
              Fru talman! Det finns ju människor som inte har fastigheter som
              är värda flera miljoner, och jag tycker kanske att vi ska behandla
              dem lika i det här fallet.
            </seg>
            <seg xml:id="i-ee3d07cc993299c0-0">
              Sedan är det ju så att man har stärkt den här demokratiska rätten,
              att man ska kunna överklaga. I och med att vi vågar mer och kan
              mer i landet i dag överklagar vi också mer. Jag tycker att rätten
              är viktig. Sedan kan man diskutera det ur demokratisk synvinkel,
              där kanske en fabrik som vill bygga ut inte kan göra det för att
              en sommargäst som bor granne inte vill att man bygger ut fiskfabriken,
              exempelvis. De 50 som jobbar där blir av med jobben för att fabriken
              får flytta eller lägga ned. Är det demokrati? Ja, i dag är det
              demokrati. Men på något sätt måste detta ändras så att det blir
              smidigare.
            </seg>
          </u>
          <note type="speaker" xml:id="i-f7d9db724993e7bf-0">
            Anf. 258 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-b9916b2da3902cb8-4">
            <seg xml:id="i-d8a1a9179411ac1b-0">
              Fru talman! Jag tycker att Catharina Bråkenhielms verklighetsbeskrivning
              när det gäller det här förfarandet är ganska riktig. Nu jobbar
              PBL-utredningen med att ta fram nya förslag. Det har ju förändrats
              något genom beslut i våras.
            </seg>
            <seg xml:id="i-392baeb8b983c5b0-0">
              Ett intressant förslag som jag tycker att man ska jobba vidare
              med och jag hoppas att även Catharina Bråkenhielm jobbar vidare
              med det är tidslimiter. Staten sätter ju faktiskt tidslimiter
              för kommunen i plan- och bygglagstiftningen. Har man inte svarat
              på en bygglovsansökan inom tre veckor har man i princip svarat
              ja. Så det är ju inte ett orimligt tänkande.
            </seg>
            <seg xml:id="i-33615e5f8a06d960-0">
              Jag skulle vilja fråga vad Catharina Bråkenhielm har för uppfattning
              om sakägarkretsen. Är det rimligt att minska den?
            </seg>
          </u>
          <note type="speaker" xml:id="i-45c3717581077c31-0">
            Anf. 259 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-a70d9d16ef3d382e-5">
            <seg xml:id="i-f4f234c139639cd9-0">
              Fru talman! Det finns länder som praktiserar tidslimiter, bland
              annat Holland. Man sätter en tidsgräns, och har det inte hänt
              något innan dess innebär det att man accepterar det hela. Man
              måste nog sätta sådan press i dag, tycker jag.
            </seg>
            <seg xml:id="i-8102f81f734bdd0a-0">
              Man kan diskutera förändringar av sakägarkretsen ska sommargäster
              som bor i en glesbygd några veckor om året kunna bromsa projekt
              för människor som ska bo och verka där året runt? Många gånger
              vill sommargästerna inte att man till exempel bygger ut eller
              drar vatten och avlopp, medan de som bor där året runt har andra
              krav, och sommargästerna är starka. Det är klart att man kan diskutera
              sakägarkretsen, och jag tror att det är dags att göra det.
            </seg>
          </u>
          <note type="speaker" xml:id="i-ce0d01ef3bcffdab-0">
            Anf. 260 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-b9916b2da3902cb8-5">
            <seg xml:id="i-50eacee321008d04-0">
              Fru talman! Jag hoppas bara att Catharina Bråkenhielm har sådant
              inflytande i sitt parti att hon kan påverka detta, så att vi som
              har tagit upp den här frågan kan få se ett resultat.
            </seg>
          </u>
          <note type="speaker" xml:id="i-75aea3ec50a260bc-0">
            Anf. 261 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-a70d9d16ef3d382e-6">
            <seg xml:id="i-bf0c075264379f9a-0">
              Fru talman! Jag hade hoppats att vår minister hade kunnat stanna
              en stund till, tills hans ärenden var passerade, men han gick
              innan. Men jag ska göra vad jag kan för att påverka i frågan.
            </seg>
            <seg xml:id="i-613b754e2d13a4fe-0">
              Hälso- och sjukvård, sociala frågor och ohälsa
            </seg>
          </u>
          <note type="speaker" xml:id="i-2867f98cb49c2064-0">
            Anf. 262 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-a04618df8f11f3ef-0">
            <seg xml:id="i-0ceb00edf60813c7-0">
              Fru talman! God afton i denna kammare! Jag ser hur regeringen
              genom sin politik och sina prioriteringar stänger ute alltfler
              människor från samhället. Det handlar om utsatta grupper och svaga
              grupper som inte så lätt kan göra sin röst hörd och alldeles särskilt
              om dem som inte har råd att köpa sig tjänster vid sidan om det
              ser vi att många gör i dag, inte minst när det gäller sjukförsäkringar.
            </seg>
            <seg xml:id="i-3dbbd16ec8fee902-0">
              Regeringens lösningar på de ständigt växande köerna inom sjukvården
              heter fler politiska nämnder och samverkan. Ingen vårdgaranti
              så långt ögat når! I stället ser vi hur man i till exempel Helsingfors
              stänger sjukhus och hur man överallt i landet stänger vårdcentraler
              och lägger ned BB. Historien upprepar sig när Socialdemokraterna
              kommer till makten.
            </seg>
            <seg xml:id="i-3493c6207bd0584a-0">
              Regeringens lösning på brister inom äldreomsorgen är att säga:
              Det är kommunernas fel. Så skickar man ut länsstyrelserna att
              utdöma vite när kommunerna inte klarar att tillgodose äldres rätt
              till vård och omsorg. Men vad gör man med vitespengarna? Jo, dem
              stoppar man i egen ficka i stället för att ge dem till de äldre
              som behövde vård och omsorg. De äldre blir dubbelt lurade.
            </seg>
            <seg xml:id="i-e3ca614dfd3fdea6-0">
              Regeringens lösning på tandvården för äldre har bara skapat en
              stor förvirring, och ett nytt begrepp tandvårdsköer har uppstått.
              Sanningen är att Lars Engqvists tandvårdsreform utgör ett stort
              svart hål i statens budget.
            </seg>
            <seg xml:id="i-6cedfcbac5d0d6fc-0">
              Regeringens lösning på de höga kostnaderna för att ge funktionshindrade
              rätt att kunna leva och verka som andra i samhället är att smeta
              ut pengarna på kommunerna. Denna lösning har 96 % av kommunerna
              nu protesterat emot. Jag har bland annat fått ett brev från Finspångs
              kommun med en s-företrädare som heter Stig Andersson. Han är inte
              ensam. 96 % av Sveriges kommuner kritiserar det förslag om kostnadsutjämning
              för de funktionshindrade som nu har lagts fram.
            </seg>
            <seg xml:id="i-fa7be908bb6bc42c-0">
              Det är viktiga frågor vi skulle kunna diskutera här i kammaren
              i dag, fru talman, men inte en enda minister är närvarande. Vi
              har tre socialministrar. Vi behandlar frågor som rör alla tre
              ministrarna, och ingen är här! Låt mig säga att jag är upprörd.
            </seg>
            <seg xml:id="i-f5b506c83b48fcff-0">
              Vi har också sett hur ministrar har gått mitt under debatten
              och lämnat walk over. Det är faktiskt att visa alltför lite respekt
              för demokratin i denna kammare!
            </seg>
            <seg xml:id="i-5b4cd4d8c5f0ae21-0">
              Fru talman! Låt mig återgå till tandvården och högkostnadsskyddet
              för äldre, som infördes 2002 och som är på väg att fullständigt
              spåra ur. Äldre känner sig lurade. Högkostnadsskyddet håller inte
              vad det lovar. Patientens egna kostnader mångdubblas ofta. I det
              så kallade högkostnadsskyddet ingår inte grundarbete och material.
              Finstilt skulle man kunna kalla det när det var andra lösningar
              på försäkringsbreven. Det här har inte framgått. Socialdemokraterna
              har varit otydliga i sitt budskap. Det gör att många äldre känner
              sig vilseledda och lurade.
            </seg>
            <seg xml:id="i-b6d4960380f8b64c-0">
              I pressen kan vi ta del av många äldres insändare som beskriver
              vad man egentligen har fått betala för sin tandvård. Man berättar
              om köer och väntan på besked från försäkringskassan.
            </seg>
            <seg xml:id="i-7a6283be92dbb16e-0">
              Dessutom räcker de budgeterade medlen inte till. Lars Engqvists
              tandvårdsreform är ett stort svart hål i statens budget. Samtidigt
              lämnas yngre med stora tandvårdsbehov helt utanför.
            </seg>
            <seg xml:id="i-87656088e1610c77-0">
              Moderaterna har tagit ställning för en annan modell. För den
              som endast har mindre tandvårdsbehov är det rimligt, säger vi,
              att man tar bort subventioner upp till 3 000 kr. Däremot ska det
              bli ett än mer stärkt skydd för dem i alla åldrar som har stora
              behov, så att de inte ska behöva betala dessa höga kostnader.
              Det innebär att alla med stora tandvårdsbehov garanteras en rimlig
              kostnad för omfattande behandlingar, till skillnad från dagens
              system.
            </seg>
            <seg xml:id="i-f1afe0596894430e-0">
              Fru talman! Förslaget som utreddes vad gäller tandvårdsreformen
              handlade från början om personer äldre än 75 år. Jag vill passa
              på att påminna om vad som stod i utredningen om de väntade kostnaderna
              för denna reform. Man skrev: Utredningen har beräknat merutgiften
              för försäkringen till cirka 150 miljoner kronor per år, varvid
              en viss konsumtionsökning medräknats.
            </seg>
            <seg xml:id="i-45961732026f9c63-0">
              Det förslag som sedan kom i propositionen gällde också dem som
              var äldre än 65. I propositionen skrev man att man skulle få räkna
              upp kostnaderna lite grann eftersom man tar en åldersgrupp som
              är tio år yngre. Då skulle det röra sig om 300 miljoner kronor,
              skrev man. Regeringens beräkning av kostnaderna för denna reform,
              för dem som är 65-plus, är katastrofal! Felräkningen är på drygt
              2 miljarder kronor efter två år! Dessutom utestängs alla som är
              mellan 20 och 65 år och som har stora tandvårdsbehov, som de nu
              dyrt får betala.
            </seg>
            <seg xml:id="i-6c9499682cce1112-0">
              Jag kanske börjar förstå, fru talman, varför ingen minister vågar
              vara närvarande i denna debatt här i kväll.
            </seg>
          </u>
          <note type="speaker" xml:id="i-06c7d809727d6b5b-0">
            Anf. 263 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-e1d268d7ea47134b-0">
            <seg xml:id="i-fb09f99910367cbd-0">
              Fru talman! Jag är bekymrad över välfärden i dag och jag är ännu
              mer bekymrad över den framtida välfärden då våra barn ska ta över
              i samhället inte minst med tanke på den demografiska problematik
              vi står inför och frånvaron av en nödvändig tillväxtpolitik, som
              är en förutsättning för välfärden.
            </seg>
            <seg xml:id="i-f71d7d2ee2ed2cf9-0">
              Jag har sett socialtjänsten inifrån under ca 15 år och arbetat
              med tillsyn över socialtjänsten under tio år. Som tjänsteman har
              jag upplevt att det inte är så lätt att få gehör för nya tankar
              i den här verksamheten. Många har erfarit att man inte blir profet
              i eget land. Den offentliga sektorn har ofta starka och rigida
              strukturer. Förändringar ses tyvärr ofta som försämringar och
              hot mot själva verksamheten och de anställda.
            </seg>
            <seg xml:id="i-4e7c834b83dd2791-0">
              Men nu när jag är politiker är jag närmast besjälad av tanken
              på att få missionera för en förändrad och bättre socialtjänst
              och tillsyn som är mer anpassad till dagens samhälle. Det är min
              förhoppning att fler än jag ska se det behovet.
            </seg>
            <seg xml:id="i-a3c2931703f570e8-0">
              Åtskilliga problem som ältades inom socialtjänsten redan för
              25 år sedan ältas fortfarande. Man trampar vatten och kommer inte
              vidare. Det gäller till exempel stödet till barn som far illa,
              missbrukarvården och sekretessfrågorna. Behovet av samverkan har
              också diskuterats under alla år utan att sådan har kommit till
              stånd mer än i undantagsfall. Jag hade hoppats att i ekonomiskt
              kärva tider som nu skulle alla aktörer upptäcka att samarbete
              inte bara ger ekonomiska vinster utan också är en källa att ösa
              ur när det gäller kunskap, erfarenheter och idéer, som i sin tur
              leder till att man hittar nya vägar i det sociala arbetet.
            </seg>
            <seg xml:id="i-f4d4820fd8de428f-0">
              Riksdagen stiftar lagar, men med tillämpningen är det si och
              så. Och tyvärr har vi svårt att beordra samverkan och förändring.
            </seg>
            <seg xml:id="i-3b6684e0f794a21e-0">
              Min vision är en radikalt annorlunda socialtjänst.
            </seg>
            <seg xml:id="i-b8b056cba4b71223-0">
              Socialtjänsten måste gå från det passiva omhändertagandet och
              i stället ta till vara den enskildes egen kraft och förmåga, som
              förvisso är olika.
            </seg>
            <seg xml:id="i-5b43e103f8351aee-0">
              I framtidens socialtjänst vill jag också se att det finns många
              olika aktörer.
            </seg>
            <seg xml:id="i-77d490318abdc876-0">
              Socialsekreterare ska kunna söka jobb hos flera arbetsgivare
              och kunna vara egna företagare. De ska kunna pröva olika arbetsmetoder
              och ges goda möjligheter till kompetensutveckling. Att bli socionom
              ska vara ett framtidsyrke med god status, fler karriärvägar och
              bättre löneutveckling.
            </seg>
            <seg xml:id="i-e77caceabb7ad8bf-0">
              Högskoleverket har utvärderat landets socionomutbildningar. Verket
              anser att ett gemensamt problem för dessa utbildningar är att
              de brister i verklighetsförankring och att kraven på studenterna
              och deras resultat är för låga.
            </seg>
            <seg xml:id="i-2b29022d25a73305-0">
              Socionomutbildningen ska hålla en sådan klass att socialarbetarna
              är väl rustade att möta verkligheten och de många svåra utmaningar
              som arbetet innebär. Det är också viktigt att de deltar i den
              socialpolitiska debatten, forskar och tar del av spännande forskningsrön.
            </seg>
            <seg xml:id="i-5e1044c7d8b9c85a-0">
              I dag vet vi till exempel att anmälningsskyldigheten när det
              gäller barn som far illa aldrig har fungerat som lagstiftaren
              har avsett. Vi vet att barn inte får det stöd som de behöver om
              föräldrarna inte samtycker till det eller om förhållandena inte
              är så allvarliga att LVU är tillämplig. Vi vet att missbrukarvården
              har nedmonterats och att vi därmed också tappat kompetens inom
              området. Allt yngre missbrukare aktualiseras för vård enligt LVM.
              Och antalet övergivna ungdomar ökar i samhället liksom hemlösheten.
            </seg>
            <seg xml:id="i-fd3cefd6ab3fbd76-0">
              Alla dessa problem kräver analyser, konstruktiva lösningar och
              kanske till och med förändringar i lagstiftningen. Dessutom borde
              det här ha gjorts av regeringen för länge sedan. Görs inte det
              är jag är säker på att vi går mot ett ännu hårdare, otryggare
              och omänskligare samhälle.
            </seg>
            <seg xml:id="i-6e422937c14ed51b-0">
              En mycket aktuell fråga i dag är situationen för personer med
              psykisk störning och missbrukare med dubbel diagnos. Det bekymrar
              mig att problemen måste bli så akuta och stora innan de når denna
              kammare. Jag är också oförstående inför detta. Det finns ju tillsynsmyndigheter
              vilkas uppdrag är att rapportera om tillståndet i olika verksamheter.
              De som arbetar i kommuner, landsting och så vidare har kunskaper
              om aktuella problem och kan också se tendenser som bör komma till
              tillsynsmyndigheternas kännedom. Därför måste det vara möjligt
              att lämna lägesrapporter på ett betydligt tidigare stadium än
              som hittills varit fallet.
            </seg>
            <seg xml:id="i-9b7828a09a1a39a3-0">
              För några år sedan skrev Bengt Erik Andersson, professor i utvecklingspsykologi
              och pedagogik, en bok som heter Spräng skolan! Med den titeln
              avsåg han inte något terrordåd, utan han menade att vi måste ändra
              eller spränga våra föreställningar om skolan. En skola som slår
              ut så många elever måste lida av ett konstruktionsfel. Han ansåg
              att det måste finnas strukturella problem bakom det faktum att
              skolan inte fungerar utmanande och stimulerande för alla elever.
            </seg>
            <seg xml:id="i-8f2707194b0534bb-0">
              Mitt anförande har inte handlat om skolan utan om socialtjänsten.
              Mitt budskap är: Nu är det dags att spränga socialtjänsten, det
              vill säga att förändra strukturerna i grunden. Släpp loss socialtjänsten!
              Det måste vara ett konstruktionsfel när människor som befinner
              sig på livets skuggsida inte får den hjälp de behöver.
            </seg>
          </u>
          <note type="speaker" xml:id="i-b7065e2fb0e22958-0">
            Anf. 264 CHATRINE PÅLSSON (kd):
          </note>
          <u who="chatrine_palsson_167827" xml:id="i-72136fb628bb6300-0">
            <seg xml:id="i-27180e5bafbb21f9-0">
              Fru talman! Jag måste hålla med Cristina Husmark Pehrsson om
              att det är under all kritik att statsministern inte kan garantera
              att någon minister är här när det handlar om ett departement som
              har tre ministrar.
            </seg>
            <seg xml:id="i-d0a46a6856faa7c6-0">
              Förra mandatperioden skrev en representant från varje parti ett
              brev till statsministern och underkände socialministerns bristande
              närvaro i kammaren. Men det räckte inte. Vi får väl se vad vi
              ska hitta på nu.
            </seg>
            <seg xml:id="i-21ef3fe471b9e5f1-0">
              Fru talman! Det är faktiskt inte för min skull eller för Cristina
              Husmark Pehrssons skull som ministern ska vara här utan faktiskt
              därför att detta är det viktigaste området för alla oss människor.
              Man ska komma ihåg att i varenda opinionsundersökning ligger sjukvårdsfrågorna
              överst på människors prioriteringslistor, numera också på de unga
              människornas prioriteringslistor. Det är mycket bra. Men jag tycker
              också att detta borde avspegla sig i regeringen.
            </seg>
            <seg xml:id="i-50465c71c9393ea6-0">
              Fru talman! I dag ska jag faktiskt inte hålla något regelrätt
              sjukvårdspolitiskt anförande. Jag tänkte vara språkrör inte för
              Miljöpartiet eftersom jag inte är det för de människor som inte
              själva kan tala för sig. Det är nämligen dessa människor som är
              mest beroende av de politiska beslut som vi fattar i denna kammare.
            </seg>
            <seg xml:id="i-ec357e14a8487dba-0">
              Min företrädare här i talarstolen talade om människorna i socialtjänsten.
              Det är ett mycket viktigt område. Jag vill här bara på nytt lyfta
              fram tre grupper som enligt mitt sätt att se är bortglömda. Jag
              tänker på de hemlösa och varför de är hemlösa. Vad har man gjort
              åt det? Jag tänker på dem som är missbrukare och som kanske inte
              har något nätverk kvar i sitt vardagsliv. Och jag tänker naturligtvis
              på de psykiskt sjuka. Inga av dem står med plakat utanför Rosenbad
              eller utanför Riksdagshuset och demonstrerar. Men de är våra medmänniskor,
              och de är människor som faktiskt har rätt att få vård och hjälp.
            </seg>
            <seg xml:id="i-117336788cec2960-0">
              Fru talman! Det är mycket som debatteras under den allmänpolitiska
              debatten i den här kammaren. Allt kommer inte att beröra oss individuellt.
              Men den fråga som jag nu ska ta upp berör oss alla, och det är
              vården i livets slutskede. Vi vet att vi alla kommer att dö någon
              gång. Vi vet att det är så oerhört viktigt att vi i den stunden
              slipper att ha onödig smärta, att vi får hjälp med de behov som
              vi har och att vi får trygghet och omsorg. Jag kan inte hjälpa
              att jag är beklämd och bekymrad över att det betänkande som jag
              var med och tog fram när Kommittén om vård i livets slutskede
              lade fram sitt slutbetänkande i februari 2001 fortfarande ligger
              i en byrålåda på Socialdepartementet, trots att man har tre ministrar
              och mängder av människor runtomkring sig. Kan det vara så att
              trots att vi fick beröm för våra förslag var de inte så viktiga
              att de kunde mynna ut i en proposition, eller varför ligger de
              fortfarande och skvalpar?
            </seg>
            <seg xml:id="i-7b9d2bbaeda25a1f-0">
              Det fanns en rad konkreta, kloka och bra förslag som vi var överens
              om i utredningen. Men inte ens ett sådant förslag har vi sett.
              Trots det vet vi att kammaren 1997 tog ett beslut. Det gör att
              vård i livets slutskede ingår i prioriteringsgrupp 1 när vi ska
              prioritera.
            </seg>
            <seg xml:id="i-a9e9f241940dacc1-0">
              Vi vet att det saknas kunskap, och vi vet att det saknas forskning.
              Vi trodde att de verktyg som vi gav socialministern och regeringen
              skulle användas och föras ut i landet tyvärr inte!
            </seg>
            <seg xml:id="i-56eb0be02061ee3b-0">
              Inte heller i dag lär jag få något svar om när vi får se en proposition.
              Men jag vill påtala att det är hög tid att ta tag i de här frågorna.
              Senast i dag fick jag bevis på att det fortfarande är en oerhört
              stor brist på kunskap ute i landet när det gäller vård i livets
              slutskede. De flesta av oss har någon i vår närhet som har vandrat
              denna smärtsamma väg.
            </seg>
            <seg xml:id="i-0e3b71b20ed2224d-0">
              Men låt oss nu, fru talman min tid i varje fall här i talarstolen
              är snart slut säga: Låt oss tillsammans prioritera! Låt oss sätta
              fokus på de frågor som är allra viktigast för människor som inte
              kan tala för sig! Hur vi behandlar dem som inte själva kan tala
              för sig bevisar nämligen vårt samhälles civilstånd.
            </seg>
          </u>
          <note type="speaker" xml:id="i-c929d000d4aebe60-0">
            Anf. 265 KENNETH JOHANSSON (c):
          </note>
          <u who="kenneth_johansson_7d251e" xml:id="i-fb2f5fec18ecaafc-0">
            <seg xml:id="i-dbdaa4cd4b6bc1d5-0">
              Fru talman! Centerpartiets politik för ett hälsosamt Sverige
              tar sin utgångspunkt i individens egen kraft och förmåga till
              ansvarstagande samt i de sociala gemenskapernas betydelse för
              människors välbefinnande. Ett samhälle där vi har stora möjligheter
              att påverka vår livssituation och där samtidigt en solidariskt
              finansierad välfärd ger trygghet har bästa förutsättningarna att
              vara ett hälsosamt samhälle. Människans egetansvar måste betonas,
              och samhället ska ge oss förutsättningar att ta det, ge människor
              makt över sin vardag.
            </seg>
            <seg xml:id="i-5856d82d1ec43777-0">
              Hälso- och sjukvårdspolitiken ska i första hand vara förebyggande
              och hälsofrämjande och inte enbart bota i efterhand. Folkhälsobeslutet
              från i våras måste nu leda till konkret handling. Det är landsting,
              kommuner, föreningslivet och enskilda i samverkan som ska göra
              det! Vi i Centerpartiet har kritiserat att folkvalda i riksdagen
              och folk i föreningslivet inte tillräckligt involveras. Resultat
              kräver ju engagemang från många!
            </seg>
            <seg xml:id="i-19fbc27cb4718d04-0">
              Nu är Nationella ledningsgruppen för folkhälsoarbetet utsedd
              med en minister som ordförande samt med statssekreterare, statliga
              myndighetschefer och landstings- och kommunförbundsrepresentanter.
              Men var finns folkrörelserna? Var finns föreningslivet? Var finns
              det civila samhället?
            </seg>
            <seg xml:id="i-a902a0e5b21901d9-0">
              Tyvärr får jag säga att det blev precis som vi sade. Det civila
              samhället, föreningslivet och engagemanget är en oundgänglig kraft
              i kampen för en bättre folkhälsa. Att till exempel få bukt med
              den mycket oroande ökningen av alkoholkonsumtionen inte minst
              bland våra ungdomar är något som inte löses av statliga centralbyråkrater
              som sammanträder i slutna rum.
            </seg>
            <seg xml:id="i-29b27212625cec66-0">
              Larmrapporterna avlöser nu varandra om den ekonomiska situationen
              i landsting eller regioner och kommuner. Sjukvårdshuvudmännen
              redovisar en resursbrist på över 5 miljarder kronor för nästa
              år. Kännbara besparingar och ofta centraliseringar liksom avgifts-
              och skattehöjningar aviseras. Statsministern pratar löst i termer
              av att landstingen kanske ska skrotas, för de klarar inte sin
              uppgift som om staten skulle vara en bättre huvudman! Tänk om
              statsministern i stället gav landsting eller regioner och kommuner
              förutsättningar att klara sina uppgifter!
            </seg>
            <seg xml:id="i-fbbf8304eeda5848-0">
              Vad vi behöver är ökad tillväxt och ökade skatteintäkter. Det
              får vi genom arbete och företagande. Vi behöver en politik som
              breddar skattebasen. Vi måste våga prioritera, precis som Centerpartiet
              gjorde när vi flyttade försvarsmiljarderna till vården och omsorgen.
            </seg>
            <seg xml:id="i-43bdf5ee6f8d258a-0">
              Vi behöver nytänkande och strukturgrepp. En bättre samordning
              av IT kan spara miljarder åt sjukvården och samtidigt förbättra
              service och vård. Läkemedelsåtgärder kan också spara miljarder,
              samtidigt som vårdkvaliteten förbättras. En öppnare attityd till
              mångfald i driftsformer ökar valfriheten och stimulerar effektiviteten.
              Passiva försäkringspengar ska självfallet användas till att korta
              vårdköer och rehabilitera. Läkare och övrig vårdpersonal ska användas
              till att vårda och bota patienter, inte till att administrera
              för att nu ta några exempel.
            </seg>
            <seg xml:id="i-2bb608617d187f15-0">
              Fru talman! Ohälsan med mycket höga sjuktal och förtidspensioneringar
              som följd är fullständigt oacceptabelt för den enskildes skull
              och omöjliggör nödvändiga reformer.
            </seg>
            <seg xml:id="i-8802859520eb598f-0">
              Centerpartiet föreslår ett 15-punktsprogram för att förbättra
              människors hälsa ett program som bland annat innehåller en samordnad
              arbetslivförsäkring, en kraftfull finansiell samordning, en vård-
              och rehabiliteringsgaranti och tre extra rehabiliteringsmiljarder,
              varav 500 miljoner kronor är direkt riktade till psykiatrin.
            </seg>
            <seg xml:id="i-1c2158efba5334f9-0">
              Centerpartiet har också presenterat ett förslag till en sjuklönereform
              som snarast borde ersätta den tredje sjuklöneveckan.
            </seg>
            <seg xml:id="i-71561aca4b0390c2-0">
              Tusentals psykiskt sjuka och alkohol- och drogberoende lever
              i en oacceptabel materiell och psykisk misär och får inte den
              hjälp de behöver. Centerpartiet anser att det behövs ytterligare
              satsningar på psykiatrin men också konkreta åtgärder mot hemlösheten,
              en sammanhållen elevhälsa och mobilisering mot ett tilltagande
              alkohol- och drogbruk. Och, fru talman, allt hänger ihop; vi har
              alla ett ansvar för att klara utmaningarna!
            </seg>
          </u>
          <note type="speaker" xml:id="i-c0adfd24b243fc77-0">
            Anf. 266 CARL-AXEL JOHANSSON (m):
          </note>
          <u who="mikael_johansson_ec52c2" xml:id="i-962a44cbaa590316-0">
            <seg xml:id="i-395f890e14a7f045-0">
              Fru talman! Ansvarig näringsminister svarade förra riksmötet
              på en fråga att man inte ville konkurrensutsätta Apoteksbolaget
              av folkhälsoskäl. Regeringens synsätt har tydligen nu utvecklats
              ännu mer, till att värna folkhälsan genom att minska tillgängligheten
              för apotekets varor.
            </seg>
            <seg xml:id="i-8e1d42689bd9911b-0">
              Apotekens tillgänglighet begränsades sommaren 2002 då ca 100
              apotek var stängda. Dessutom begränsade ca 200 apotek sina öppettider.
              I år blev det likadant med sommarstängda apotek och begränsningar
              i öppethållandet. I somras kom det också signaler om en sämre
              lönsamhet med kommande personalreduceringar som följd.
            </seg>
            <seg xml:id="i-1a5a5b31ea493cc6-0">
              Detta föranledde mig att fråga socialminister Lars Engqvist om
              han avsåg att vidta åtgärder så att exempelvis receptfria läkemedel
              skulle kunna försäljas i dagligvaruhandeln, som nu sker i Danmark.
              Detta har nämligen visat sig öka tillgängligheten högst påtagligt.
            </seg>
            <seg xml:id="i-8bcb5ba1c5689a66-0">
              Svaret den 9 juli blev: Nej, jag avser inte att vidta några åtgärder
              för att bryta upp det existerande detaljhandelsmonopolet för läkemedel.
              Anledningen är att monopolet tjänat och fortsätter att tjäna oss
              väl.
            </seg>
            <seg xml:id="i-c638851065841d72-0">
              Jaha, om det nu är så att Lars Engqvist upplever att apoteksmonopolet
              fungerar och tjänar oss väl med sina stängda apotek, inskränkta
              öppettider och kommande personalreduceringar, då har vi en väldigt
              olika syn på hur hela befolkningen får en god tillgång till läkemedel.
            </seg>
            <seg xml:id="i-60fe60117cac6899-0">
              Hade socialminister Lars Engqvist varit här i dag hade jag frågat
              honom: Hur kan svårigheter att kunna inhandla sin medicin vara
              bra? Hur tjänar detta oss bra?
            </seg>
            <seg xml:id="i-6bb050f30152d74e-0">
              Nya och bättre läkemedel ger människor ett bättre liv och frigör
              resurser från sjukhusen, medan det statliga apoteksmonopolet ger
              en dålig tillgänglighet och höga priser.
            </seg>
            <seg xml:id="i-64ce2c6d99d47098-0">
              Lars Engqvist medger i svaret den 9 juli att det finns risker
              med monopolet: Kostnaderna kan bli höga och effektiviteten låg.
            </seg>
            <seg xml:id="i-e81a88cdfe4ed7ed-0">
              Detta, herr talman, ingav mig vissa förhoppningar till insikt,
              men sedan läste jag vidare: Men så har det inte blivit i Sverige.
              Men så har det inte blivit i Sverige!
            </seg>
            <seg xml:id="i-41340f3a862edc2b-0">
              Herr talman! Ljuset i tunneln slocknade för mig. Hade Lars Engqvist
              varit här i kammaren i dag hade jag frågat honom: Är inte dålig
              tillgänglighet och stängda apotek tecken på låg effektivitet?
            </seg>
            <seg xml:id="i-cb023901d6f02225-0">
              Det finns utredningar som menar att monopolet ger större kostnader
              och sämre service för konsumenterna. Konkurrensverket menar att
              apotekets ensamrätt till försäljning av läkemedel bör avskaffas
              och att läkemedel, utan att det ställs specifika kompetenskrav,
              bör kunna säljas vid sidan av apotek.
            </seg>
            <seg xml:id="i-9d29afd0ac2b6fc0-0">
              Även statliga utredningar föreslår att apoteken bör konkurrensutsättas.
              På kort sikt kan detta innebära kostnadssänkningar, liksom att
              egenvården förenklas.
            </seg>
            <seg xml:id="i-041ac06328715c56-0">
              Vi kan börja med att receptfria läkemedel får säljas över disk
              i dagligvaruhandeln. Det skulle ge ca 3 000 nya försäljningsställen
              i Sverige, om vi utgår från utvecklingen i Danmark. Det skulle
              innebära att tillgängligheten för läkemedel skulle öka och egenvården
              underlättas.
            </seg>
            <seg xml:id="i-625af140818c61cf-0">
              Risken för sämre farmaceutisk rådgivning vid försäljning i dagligvaruhandeln
              är inte säkerställd. Vi vet egentligen inte hur många som i dag
              får relevant information vid köp av receptfria läkemedel och egenvårdsartiklar
              i plockdiskarna i våra apotek.
            </seg>
            <seg xml:id="i-7ce588476e2e5a11-0">
              Dessutom är apoteken nu själva förespråkare av Internetförsäljning
              för att öka tillgängligheten. Jag hoppas att man har löst rådgivningen
              i det fallet.
            </seg>
            <seg xml:id="i-f40544d7037890ee-0">
              Avregleringen i Danmark visar att priserna på receptfria läkemedel
              sjunkit något men att det skiljer mellan olika grupper. Så har
              priset på tobaksavvänjningsmedel sjunkit och är billigare i detaljhandeln
              än på apoteken.
            </seg>
            <seg xml:id="i-a02e743bc13f5d9d-0">
              Farhågan att konsumtionen på smärtstillande medel skulle öka
              har inte besannats; den har minskat. Däremot har priserna stigit
              något, beroende på att det är de små förpackningarna som får säljas,
              och dessa är relativt sett dyrare än större förpackningar. Detta
              innebär, tror jag, rimligen att kunderna varit villiga att betala
              ett högre pris för enskilda produkter med ökad tillgänglighet.
            </seg>
            <seg xml:id="i-af0f05fad1c625fb-0">
              Det visar marknadskrafternas förmåga. Man prissätter som konsument
              ökad tillgänglighet, för det innebär kanske kortare resor och
              mindre förlorad tid, som man kan använda till annat man vill göra.
            </seg>
            <seg xml:id="i-76f4e89836f51ba7-0">
              Herr talman! Man glömmer lätt att nuvarande statliga apoteksmonopolet
              uppstod i början på 1970-talet. Innan dess var apotekarna fria
              företagare. Så historiskt är det anmärkningsvärt att en så kort
              tid som 30 år blivit normen för en verksamhet. Men jag hoppas
              att dessa 30 år snart kan bli en parentes i apotekens historia,
              liksom muren blivit en parentes i Europas historia där nu den
              fria marknaden alltmer gör sitt intåg i forna sovjetiska lydstater.
            </seg>
            <seg xml:id="i-a15a71f94988bac8-0">
              Hade Lars Engqvist varit här i dag hade jag frågat honom: Varför
              är det så omöjligt att avskaffa apotekets försäljningsmonopol?
            </seg>
          </u>
          <note type="speaker" xml:id="i-d4caa7b6f0dc9a4b-0">
            Anf. 267 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-79226023dfa6d723-0">
            <seg xml:id="i-15eb63f61e328814-0">
              Herr talman! Den allmänpolitiska debatten inleddes i går med
              en diskussion om det nya EU-fördraget. Jag vill anknyta till den
              diskussionen.
            </seg>
            <seg xml:id="i-36c601a9d2284417-0">
              Medlemskapet i EU har givit oss många fördelar, men på det sociala
              området har det inneburit en stor nackdel. Det har lett till kraftigt
              ökad alkoholkonsumtion, som i sin tur leder till ökade skador.
              Delvis var det här förutsett, men det har blivit mycket värre
              än vad någon väntade sig, och det finns tyvärr skäl att tro att
              det kommer att bli ännu värre.
            </seg>
            <seg xml:id="i-a7400f7921f6b534-0">
              Vi hade ett mål för alkoholpolitiken att alkoholkonsumtionen
              skulle minska med 25 %. Från 1996 till 2002 har konsumtionen i
              stället ökat med 25 %. I dag skulle jag tro att vi ligger någonstans
              kring 30 % högre än vad vi gjorde 1996. Från åtta liter alkohol
              per invånare över 15 år har den ökat till över tio liter nu.
            </seg>
            <seg xml:id="i-591e7b52d0750026-0">
              Det finns ett område där utvecklingen har varit positiv, och
              det gäller hembränning och smuggling. Man har genom en kombinerad
              insats med polis, tull, opinionsbildning och information lyckats
              minska konsumtionen av så kallad svarsprit med 3050 % enligt forskarnas
              uppskattning. I dag utgör svartspriten ungefär 5 % av den totala
              konsumtionen. I stället har resandeinförseln ökat, och den är
              nu uppe i ungefär 20 %, kanske drygt. Oklart är hur stor olaglig
              vidareförsäljning av den här resandeinförseln som äger rum, men
              det finns anledning att tro att där finns en betydande brottslighet.
              Den bör naturligtvis bekämpas av tull och polis. Den stora införseln
              strider egentligen i grunden mot EU:s princip, som ju är att alkoholdrycker
              liksom andra varor ska beskattas i det land där de konsumeras.
              Så har man ett undantag att man får ta in för personligt bruk.
              Men när kvantiteterna för personligt bruk uppgår till 230 liter
              per person vid varje inresa är det rent löjligt. Då förstår alla
              att det här är ett sätt att utöva tryck på våra alkoholskatter.
              Det är betydande risk för olaglig vidareförsäljning.
            </seg>
            <seg xml:id="i-75a73503e0ee3bbb-0">
              Nu ropar många på stora och snabba skattesänkningar för att man
              ska kunna konkurrera med resandeinförseln. Jag vill först påminna
              om att alkoholdryckerna faktiskt redan är ungefär 20 % billigare
              i reala priser än vad de var för ett antal år sedan. Men jag vill
              inte utesluta att vi kan bli tvingade till ytterligare sänkningar,
              men jag tror att det är väldigt klokt att vänta det är ingen ko
              på isen. Systembolagets försäljning 2002, förra året alltså, låg
              20 % högre än vad den låg 1994 innan vi gick med i EU. I år hittills,
              jag fick just färska siffror, har försäljningen ökat ytterligare
              med 4,3 % mätt i ren alkohol.
            </seg>
            <seg xml:id="i-a533839e64ddb0a7-0">
              Vissa har alltid ropat på sänkta alkoholskatter. Hade vi följt
              de råden när vi gick med i EU då hade tusentals människor offrats
              antingen till en för tidig död eller i varje fall till sjukdom
              eller misshandel eller andra olyckor. Bryggerierna var till exempel
              inte nöjda med att skatten på starköl sänktes 1997 motsvarande
              20 % av försäljningspriset. Det blev visserligen bara 17 %, för
              bryggerierna behöll en del av sänkningen. Försäljningen i systembutikerna
              av starköl har ökat från 100 miljoner liter till 170. I år blir
              det snarare 180 miljoner liter. Men bryggerierna är inte nöjda.
              De klagar på att det svagare ölet har minskat i försäljning. På
              något sätt tänker man sig att om man ytterligare sänkte skatten
              på starköl skulle försäljningen av lättöl öka. Det är en egen
              ekonomisk teori som man tillämpar.
            </seg>
            <seg xml:id="i-f68b5fa693dab153-0">
              Vad ska vi göra åt det här? Ja, det finns mycket att göra. Med
              tanke på att EU inte låter oss föra den alkoholpolitik som vi
              vill måste vi påverka EU. Regeringen försöker det, och den frånvarande
              folkhälsoministern bör känna att han har ett brett stöd här i
              riksdagen för de ansträngningarna.
            </seg>
            <seg xml:id="i-8e04f6d0b322dee4-0">
              Om vi nu tänker på EU:s nya grundlag vore det viktigt att föra
              in i målparagrafen att en bättre folkhälsa också är ett angeläget
              mål för EU. Det skulle göra det lättare att hävda att de sociala
              synpunkterna och folkhälsosynpunkterna skulle väga tyngre i jämförelse
              med de rent kommersiella synpunkterna som vi nu får uppleva alltid
              tar över.
            </seg>
            <seg xml:id="i-24346d8c670c8503-0">
              I kampen för att få föra en bättre social alkoholpolitik handlar
              det dels om rätten att begränsa införseln när folk reser in i
              landet, dels om att höja minimiskatterna på alkohol inom EU.
            </seg>
            <seg xml:id="i-0e29eeb7c97863d7-0">
              Det står några ord i konstitutionsrapporten som vi har fått om
              att regeringen har framfört dessa önskemål om att folkhälsa ska
              vara ett mål. Men det är ganska svagt formulerat i jämförelse
              med andra mål. Därför önskar jag och hoppas att riksdagen vid
              behandlingen av detta dokument kräver att folkhälsa förs in som
              ett mål för EU.
            </seg>
          </u>
          <note type="speaker" xml:id="i-59408fd93275bd6f-0">
            Anf. 268 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-abd9c802551be1c8-2">
            <seg xml:id="i-19245c627b37ebe7-0">
              Herr talman! En översyn sker kring ansvaret och styrfunktioner
              i framtidens samhälle, den så kallade Ansvarsutredningen. Propåer
              kommer om inskränkningar i det kommunala självstyret på grund
              av att kommuner och landsting inte kan samarbeta. Uttalanden från
              framträdande socialdemokrater innebär att vi ska ha färre kommuner
              samtidigt som landstingen ska bort.
            </seg>
            <seg xml:id="i-b7cbe2f7c9963ac0-0">
              Det här visar att pajkastningen i samhället är i full gång. Alla
              skyller på varandra. Ingen frågar varför. Varför ser samhället
              ut som det gör i dag? Varför orkar inte kommuner och landsting
              med sitt ansvar? Och varför gör ingen någonting åt det?
            </seg>
            <seg xml:id="i-300be8915b19bdb6-0">
              Herr talman! En häftig debatt har med rätta kommit upp kring
              psykiatrin. Det är bra, för psykiatrin är till stor del en indikator
              på människors levnadsvillkor i samhället. Det är bra att det här
              diskuteras, men låt inte debatten få slagsida och återigen inriktas
              på den akuta åtgärden, och låt oss inte återigen glömma bort orsaken
              till problemet.
            </seg>
            <seg xml:id="i-53b3a9c11f750861-0">
              Våra mentalsjukhus avvecklades på 70-talet. Det var en stor humanitär
              åtgärd som vidtogs, och det är få som anser att förändringen var
              felaktig. Det går alltså inte att säga att det var bättre förr
              på det här området. För högriskindivider krävs i dag en förstärkt
              sluten psykiatrisk vård.
            </seg>
            <seg xml:id="i-a243e6f6f8809fc7-0">
              Det absurda i sammanhanget är att vi i dag, trots rådande debatt,
              ser landsting efter landsting lägga ned slutenvårdsplatser inom
              psykiatrin. För övriga psykiatriska patienter krävs att det finns
              en öppenvård som är värd namnet. Det krävs ett nära samarbete
              mellan kommuner och landsting för att man ska kunna klara den
              här vården på ett bra sätt. Den sammantagna orsaken för att öppen
              och sluten psykiatrisk vård inte sköts på ett tillfredsställande
              sätt är en dålig ekonomi.
            </seg>
            <seg xml:id="i-8972a4d5bb65be0a-0">
              I slutskedet av allt förändringsarbete inom vården och psykiatrin
              hamnade Kommun- och Landstings-Sverige i en akut ekonomisk kris.
              Det här området tillsammans med andra sektorer fick stå tillbaka
              för besparingar som otvivelaktigt behövde göras. Men det är viktigt
              att ha klart för sig att orsaken till och ansvaret för detta finns
              att söka på alla politiska nivåer. Man kan inte hänga ut enbart
              kommuner och landsting. Att ta detta som intäkt för att det kommunala
              självstyret ska minskas och att vi ska slå igen Sverige norr om
              Dalälven är en absurd inställning. I stället måste det kommunala
              självstyret utvecklas.
            </seg>
            <seg xml:id="i-171fd64b3481e7b0-0">
              Från Centerpartiet vill vi ge våra kolleger på kommun- och landstingsplanet
              ansvaret, rätten och därmed också möjligheten att forma sin verksamhet
              utifrån de lokala förhållandena. Grundläggande för detta är en
              demokrati som styrs som en aktiv demokrati ska styras, nämligen
              underifrån.
            </seg>
            <seg xml:id="i-cf1cbdcb641d3502-0">
              Centerpartiets modell att alla beslut ska fattas utifrån federalismens
              principer är därför grunden för en spänstig och livaktig demokrati.
              Vi kan konstatera att det här är en fråga om makt makt mellan
              olika politiska nivåer. Det krävs därför ett nytänkande för att
              nå de resultat som alla talar om. Det krävs nytänkande inte minst
              från de beslutsfattare som finns i den här lokalen. Det krävs
              insikt om vilka mål vi egentligen vill nå och hur vi bäst når
              dem. Vi kan konstatera att som vi arbetar i dag når vi inte dessa
              mål.
            </seg>
            <seg xml:id="i-b28845e35a71e483-0">
              Herr talman! Kommunernas äldreomsorg i dag kostar närmare 76
              miljarder kronor. Om vi ska ha samma inriktning i framtiden måste
              kommunalskatten öka till mellan 60 och 70 % av inkomsten detta
              för att klara äldreomsorgen. Vi måste våga föra en debatt om det
              här och om hur framtidens vård och omsorg ska finansieras. Vi
              måste klara framtiden med den demografiska utveckling som vi har.
              Förmodligen är lösningarna ett otal olika åtgärder.
            </seg>
            <seg xml:id="i-869844baec193596-0">
              Centerpartiet har i sina motioner visat på några av vägarna för
              att komma till rätta med den situation som kommuner och landsting
              har och för att stärka dem i sin roll i det här arbetet. Men därutöver
              är det viktigt att samverkan sker mellan alla aktörer i samhället.
              Det gäller kommuner, landsting och även privata aktörer. Det gäller
              såväl direkt inom vården, omsorgen och skolan som i lönebildningsprocessen
              så att vi skapar en situation som ger landet förutsättningar att
              vara konkurrenskraftigt, alltså skapar den tillväxt som vi så
              väl behöver för att kunna upprätthålla en bra välfärd.
            </seg>
            <seg xml:id="i-fa52a5deb2b45c6d-0">
              Alla borde vara överens om att det krävs en förändring inom offentlig
              sektor. Inom vården arbetar man i stort sett efter samma mönster
              som man gjorde för 40 år sedan detta trots att det har skett i
              närmaste en revolution på just vårdens område.
            </seg>
            <seg xml:id="i-71561173c38fc47a-0">
              I dag sker neddragningar inom landstingen utifrån ett krasst
              ekonomiskt tänkande. Visionen om den framtida vårdstrukturen saknas
              alltför ofta. Det här visar på en direkt brist inom landstingen.
              Det visar att vi behöver ett nytt tänk i Sverige. Vi behöver tillväxt.
              Vi behöver politiker som ges rätten och möjligheten att ta ett
              reellt ansvar för sitt ansvarsområde. Och vi behöver en aktiv
              politik som klarar framtidens krav.
            </seg>
            <seg xml:id="i-f782af95b7a512b7-0">
              Jag skulle kunna göra det enkelt för mig genom att lägga till
              ytterligare en mening, nämligen att vi behöver en ny regering.
              Men jag ska vara lite ödmjuk och hänvisa till de motioner som
              Centerpartiet har väckt i ärendet och rekommenderar dem för läsning.
              Förhoppningsvis kan de leda fram till de principiella beslut som
              vi behöver fatta för att skapa ett samhälle som också klarar välfärden
              i framtiden.
            </seg>
          </u>
          <note type="speaker" xml:id="i-ec18ad7fcc42a306-0">
            Anf. 269 CONNY ÖHMAN (s):
          </note>
          <u who="conny_ohman_dab026" xml:id="i-01d90cbff72fba83-0">
            <seg xml:id="i-bbf4e35153fa4488-0">
              Herr talman! Vi har just nu en intensiv debatt i vårt land om
              flera inslag i vår välfärdspolitik, psykiatrin och landstingens
              budgetar. Detta är självfallet oerhört viktiga debatter, men lika
              viktigt kanske det är att diskutera den långsiktiga utvecklingen
              av välfärdsområdet och ta avstamp i hur det faktiskt ser ut om
              man ser på det från ett övergripande plan.
            </seg>
            <seg xml:id="i-d0474438e97a9dbe-0">
              För någon vecka sedan presenterade några forskare i Dagens Nyheter
              en studie över hur det ser ut om man mäter välfärden på ett brett
              sätt och med ett stort antal indikatorer. De hade kommit fram
              till att trots de problem vi upplever just nu i Sverige inom ett
              antal vårdområden är faktiskt läget så att Sverige leder den internationella
              välfärdsligan. Som ett exempel nämner man att vår medellivslängd
              i Sverige är tre år längre än vad den är i USA, och att vi har
              världens lägsta spädbarnsdödlighet, trots att USA satsar en betydligt
              större andel av sin BNP på just sjukvården. Det behövs alltså
              en helhetssyn på samhället för att man ska kunna bygga välfärd.
            </seg>
            <seg xml:id="i-dab99aa307adbed4-0">
              Jag tycker att det vore önskvärt att vi hade en lika intensiv
              debatt om de långsiktiga välfärdsfrågorna som om de dagsaktuella
              problemen, exempelvis: Vilka uppgifter är det rimligt att sjukvården
              ska klara av? I Svenska Dagbladet i dag skriver en aktiv läkare
              här i Helsingfors en mycket intressant artikel med rubriken Döden
              är ingen sjukdom . Jag vill instämma i ganska mycket som sägs
              i den artikeln. Vi har ett samhälle där man vänder sig till sjukvården
              med fler och fler problem som sjukvården kanske inte är den allra
              bästa instansen för att lösa.
            </seg>
            <seg xml:id="i-37f0d22c48be5f17-0">
              Frågan om vilken vårdstruktur vi ska ha togs upp i ett tidigare
              inlägg här. Det är också en mycket angelägen fråga enligt mitt
              sätt att se det. Vilken vårdstruktur är den långsiktigt rätta?
              Vilken vårdstruktur är den mest effektiva? Måste vi på sikt ge
              vård- och omsorgsområdet, inklusive sjukvården, en större andel
              av bruttonationalprodukten? Troligen måste vi det, eftersom den
              demografiska utvecklingen ser ut som den gör och innovationerna
              på det här området är många. I alla fall är jag själv övertygad
              om att vi måste göra detta.
            </seg>
            <seg xml:id="i-cb584e64c805e10f-0">
              Riksdagen har fattat ett prioriteringsbeslut. Lever prioriteringsdiskussionerna
              ute i vården på det sätt som vi skulle önska oss? Jag tror att
              det finns mer att önska i det avseendet.
            </seg>
            <seg xml:id="i-2985bd477346cbd6-0">
              Har vi fått fart på folkhälsoarbetet i den utsträckning som vi
              önskar? Nej, är mitt svar på den frågan. Det finns alldeles uppenbart
              mer att göra på det området, därför att det kanske är därigenom
              som vi på sikt kan minimera vårdbehoven. Vi har en positiv utveckling
              när det gäller rökning i det här landet. Gabriel Romanus har pekat
              på ett annat område där vi har en negativ utveckling, alkoholområdet.
              Vi har en utveckling när det gäller sjukdomar i rörelseorganen
              som slår igenom på kostnadsnivåerna i alla led, inte minst i vår
              socialförsäkring. Vad kan man göra för att motverka den utvecklingen?
            </seg>
            <seg xml:id="i-27bde51d158d891d-0">
              Man kan fråga sig om sjukvårdsområdet, som är så högt prioriterat
              av alla människor, kanske allra högst prioriterat, ska behöva
              leva med att i en lågkonjunktur banta sitt utbud för att sedan
              kunna öka utbudet i en högkonjunktur. Egentligen borde vi kanske
              ha ett system så att vi kunde utjämna över konjunktursvackorna
              och få en något jämnare utveckling av sjukvårdsutbudet och därmed
              -konsumtionen.
            </seg>
            <seg xml:id="i-955cd05f05afc052-0">
              Vi har haft en situation i många år i sjukvården och på vårdområdet
              med en nästan ständig brist på någon personalgrupp läkarbrist,
              sjuksköterskebrist och andra brister. Trots att det borde vara
              relativt lätt för utbildningsorganisationerna att bedöma det framtida
              behovet av personal, är det få år som denna välfärdssektor har
              kunnat jobba med en tillgång till personal som har varit i balans.
              Därför tycker jag att det finns anledning att vi diskuterar hur
              vi kan förbättra den situationen.
            </seg>
            <seg xml:id="i-ab53300192d8a07e-0">
              Vi har nu en diskussion, som också har antytts här, om hur vi
              ska organisera det politiska inflytandet över välfärdssektorn
              framöver. Den enklaste lösningen för alla är då att säga: Byt
              huvudman! Därmed tror man sig ha löst problemet. Enligt min uppfattning
              är det definitivt inte på det sättet. Somliga av oss minns när
              staten hade ansvar för betydande delar av vården, hur det såg
              ut på mentalsjukhusen på den tiden och hur distriktsläkarorganisationen
              den hette inte så på den tiden var organiserad, och vi minns att
              man hade ett par statliga akutsjukhus.
            </seg>
            <seg xml:id="i-5d9f402ac72f1602-0">
              Det kanske inte är så att vi ska sitta i den här kammaren eller
              i Helsingfors och diskutera vilket vårdutbud man ska ha i Dalarna,
              Västerbotten eller någon annanstans, utan det är faktiskt ett
              demokratiskt värde i att människorna i de här bygderna får diskutera
              hur de ska organisera sin egen vård. Jag tycker att man i den
              här debatten bortser från den aspekten av det hela.
            </seg>
            <seg xml:id="i-fe4a570b1fbe9f89-0">
              Trots allt är det nog så att den livaktigaste diskussionen om
              hur vi bevarar och utvecklar vår välfärd måste handla om hur vi
              kan vidta åtgärder för att den här sektorn på sikt ska få en större
              andel av bruttonationalprodukten. Personligen är jag övertygad
              om att om vi tittar ett antal år fram i tiden måste det till ett
              resurstillskott för att klara detta.
            </seg>
            <seg xml:id="i-8084025449521377-0">
              Vi kommer om någon månad att få resultatet av arbetet i Senior
              2005. Några av oss har varit med i det arbetet. För mig är det
              ganska uppenbart att den demografiska utvecklingen kommer att
              kräva nya resurser. Det går inte att bara organisera bort den
              resursbrist vi har i dag.
            </seg>
          </u>
          <note type="speaker" xml:id="i-f57868c1a4753850-0">
            Anf. 270 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-a04618df8f11f3ef-1">
            <seg xml:id="i-61ff0fa1614663ab-0">
              Herr talman! Conny Öhman tar upp väldigt viktiga och stora frågor.
              Jag är glad för det, för jag har i interpellationsdebatter med
              socialministern ett stort antal gånger försökt ta upp framtidsfrågor
              som hur vi ska klara finansieringen av äldreomsorgen på sikt när
              vi ser hur den demografiska situationen ser ut. Det är allt färre
              som arbetar och en ekonomi som håller på att gå totalt över styr.
              Detta kommer också klart att framgå i den utredning som Conny
              Öhman och jag har varit med i. Där står det klart, svart på vitt,
              vad vi har att vänta oss i framtiden. Jag är tacksam för att Conny
              Öhman lyfte upp denna fråga här nu.
            </seg>
            <seg xml:id="i-a331474f6440a00d-0">
              Men jag vill också ta upp en mer vardagsnära fråga. I mitt anförande
              talade jag bland annat om Finspångs kommun, en kommun som säkert
              inte är okänd för Conny Öhman. Kommunen skriver till utskottet
              och beskriver hur det nu finns en proposition som handlar om utjämning
              av de kommunala kostnaderna för målgruppen för lagen för stöd
              och service. Man är väldigt orolig i Finspångs kommun. Man är
              väldigt orolig i 96 % av Sveriges kommuner och i Kommunförbundet
              för vad det här kommer att innebära. Konsekvenserna blir ödesdigra
              för såväl Mogårdsboende som för Finspångs kommun, säger man. Undertecknare
              är bland andra Stig Andersson, en partikamrat till Conny Öhman.
              Vad svarar Conny Öhman Finspångs kommun?
            </seg>
          </u>
          <note type="speaker" xml:id="i-c480be7ce08ccfbf-0">
            Anf. 271 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-1">
            <seg xml:id="i-f147ef14abe2aebf-0">
              Herr talman! Jag har haft och har en dialog med detta kommunalråd
              i den här frågan. Den här frågan handlar inte bara om konsekvenserna
              för kommunerna utan också om konsekvenserna för de vårdinstitutioner
              som bedriver specialistvård, om det uttrycket får användas inom
              det här området, för vissa grupper av LSS-omsorgstagare. Det handlar
              också om riskerna för ekonomin för de här vårdinstitutionerna.
              Jag råkar själv sitta i styrelsen i ett av vårdbolagen, så jag
              kan se att det kan bli konsekvenser av detta när vissa kommuner
              lyfter över mantalskrivningsorten till den kommun där en människa
              har vårdats någon tid.
            </seg>
            <seg xml:id="i-7a99731dd0ff7704-0">
              Vid den behandling som kommer att ske av propositionen i finansutskottet
              och sedermera här i kammaren kommer i alla fall jag att ta upp
              de här diskussionerna med dem som har att hantera ärendet.
            </seg>
          </u>
          <note type="speaker" xml:id="i-5395cfc25f1e0087-0">
            Anf. 272 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-a04618df8f11f3ef-2">
            <seg xml:id="i-a899a1ebb8ea3527-0">
              Herr talman! För många kommuner kommer det här att bli klart
              kännbart. Samtidigt vet vi att det är många kommuner som genom
              utjämningssystemet får makten. Kommunpolitikerna får makten över
              pengarna och kan säga ja eller nej till dem som behöver komma
              till andra ställen i andra kommuner för att få vård och omsorg
              i stället för den som kan erbjudas därhemma.
            </seg>
            <seg xml:id="i-cb342231a93db888-0">
              Conny Öhman lyfte upp intressanta frågor i början av sitt anförande.
              Kan Conny Öhman också tänka sig en finansieringslösning så att
              pengarna inte går till kommunerna och kommunpolitikerna för omsorgen
              om de funktionshindrade, utan att de i stället går direkt till
              de funktionshindrade så att de får makten över pengarna och inte
              kommunalpolitikerna?
            </seg>
          </u>
          <note type="speaker" xml:id="i-47ff430afcce920e-0">
            Anf. 273 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-2">
            <seg xml:id="i-fff6a68b02f9fd66-0">
              Herr talman! Även handikappade människor är självfallet invånare
              i de kommuner där de bor. Sedan behöver man ibland för små handikappgrupper
              utnyttja vårdutbud på andra ställen, och då måste självfallet
              hemkommunen betala för detta. Men problemet uppstår när man hemifrån
              talar om att man betraktar den som får vård på ett annat ställe
              som boende i den kommun där han eller hon har skaffat sig viss
              vård. I de här sammanhangen har man kanske inte tänkt på att det
              för många små och medelstora kommuner är omöjligt att ha ett sådant
              utbud för vissa grupper, exempelvis dövblinda som är en mycket
              liten grupp, att det går att klara vården på hemmaplan, utan man
              måste köpa kompletterande tjänster någon annanstans. Därmed ska
              inte hemkommunen med automatik betrakta det som en flyttning till
              en annan kommun när någon utnyttjar den här vården.
            </seg>
          </u>
          <note type="speaker" xml:id="i-6d1f99d2534de7be-0">
            Anf. 274 CARL-AXEL JOHANSSON (m) replik:
          </note>
          <u who="mikael_johansson_ec52c2" xml:id="i-962a44cbaa590316-1">
            <seg xml:id="i-3d194d79168f914f-0">
              Herr talman! Det är intressant att höra hur bra vi ligger till
              i välfärdsligan samtidigt som köerna till sjukvården växer alltmer
              och landstingen skär ned alltmer. Jag tror kanske inte att patienterna
              upplever välfärden som så bra när det gäller sjukvården i alla
              fall. I och för sig finns det väl något som heter tillväxt som
              gör att man kan få in mer skattemedel till sjukvården.
            </seg>
            <seg xml:id="i-a6c04043b7323add-0">
              Men jag tänkte egentligen ställa en fråga till Conny Öhman. För
              ett år sedan var Lars Engqvist närvarande här. Då lovade han att
              pröva etableringsfrihet för familjeläkare för att öka rekryteringen
              inom just familjeläkeriet till platser där det var svårt att få
              läkare. Sedan har jag inte hört något. Men nu läste jag någonstans
              att man skrinlagt detta, därför att det inte fanns någon läkarbrist
              längre. Delar Conny Öhman socialministerns syn på detta?
            </seg>
          </u>
          <note type="speaker" xml:id="i-a37b304cc98af4e4-0">
            Anf. 275 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-3">
            <seg xml:id="i-3b095fe1c35b89a2-0">
              Herr talman! Det forskarna redogör för är faktiskt att trots
              den problembild vi upplever i Sverige på några välfärdsområden
              hamnar Sverige när man jämför ett större antal indikatorer för
              hur det ser ut i länderna på en topposition. Och det andra de
              säger är att det inte enbart är andelen av BNP som konstituerar
              hur man faktiskt mår i de här länderna. USA som avsätter 1414
              ½ % av BNP till hälso- och sjukvården har trots det högre spädbarnsdödlighet
              än alla europeiska länder och tre år lägre medellivslängd. Det
              talar för att det också måste vara andra faktorer som avgör hur
              utfallet blir för befolkningen.
            </seg>
            <seg xml:id="i-0c291928732ed7f2-0">
              När det gäller etableringsfriheten visar den senaste redovisningen
              av tillgången faktiskt, inte minst uppe i Norrland, att det ser
              ut på ett helt annat sätt än för 11 ½ år sedan. Det är väl ingen
              tvekan om det.
            </seg>
          </u>
          <note type="speaker" xml:id="i-f78600d7f4c886ce-0">
            Anf. 276 CARL-AXEL JOHANSSON (m) replik:
          </note>
          <u who="mikael_johansson_ec52c2" xml:id="i-962a44cbaa590316-2">
            <seg xml:id="i-08f1921cecb22370-0">
              Herr talman! Ändå växer köerna. Det ser vi ju. Det skulle vara
              intressant att se en sådan här undersökning av välfärden om ett
              par år, när man har facit av det som händer just nu. Då kanske
              vi har en annan bild av Sverige.
            </seg>
            <seg xml:id="i-c2b4f1eb3185ef2a-0">
              Men eftersom etableringsfriheten för familjeläkare tydligen är
              avskriven vill jag peka på att det finns något som heter ersättningsetablering.
              Det är verksamheter som redan fungerar med offentlig finansiering
              men som nu riskerar att inte få fortsätta allteftersom läkare
              och andra går i pension. De verksamheterna måste ändå vara inräknade
              redan nu i landstingens finanser. Hur kan det komma sig att man
              är så negativ till ersättningsetablering?
            </seg>
          </u>
          <note type="speaker" xml:id="i-3399f4329536dd53-0">
            Anf. 277 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-4">
            <seg xml:id="i-39688b60e02fc798-0">
              Herr talman! Det finns självfallet bådeoch i det sammanhanget.
              Det finns ställen där landstingen inser att man har behov av detta
              och har ekonomiska resurser till det. Därmed tecknar man ett vårdavtal
              med de här vårdgivarna.
            </seg>
            <seg xml:id="i-9bf641661dc3dbf3-0">
              Men det finns också områden i landet, inte så långt från det
              här huset, där man kan uppleva att mottagningarna ligger väl tätt.
              Då kan man som landstingspolitiker mycket väl tänka sig att flytta
              en del av de ekonomiska resurserna till någon del som är mindre
              väl försörjd än där det är mycket tätt mellan etableringarna.
              Så resonerade jag när jag själv var landstingspolitiker. Och jag
              skulle göra det fortfarande om jag var landstingspolitiker.
            </seg>
          </u>
          <note type="speaker" xml:id="i-2ba75cec3168ad37-0">
            Anf. 278 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-fb2f5fec18ecaafc-1">
            <seg xml:id="i-bddc446fb3d0cb35-0">
              Herr talman! Jag tror att jag och Conny Öhman är överens om att
              om folkhälsoarbetet ska lyckas måste det genomsyra allt samhällsarbete,
              och det krävs engagemang. Därför kände jag en oro och frustration
              när jag såg att den nationella ledningsgruppen bestod av ett antal
              statliga centralbyråkrater. Jag befarar att vi inte når ut i det
              breda samhället, i folkrörelsearbetet och liknande. Har Conny
              Öhman någon synpunkt på det?
            </seg>
            <seg xml:id="i-c876d18fced2cd8a-0">
              Den andra frågan handlar om just den ekonomiska situationen i
              kommuner, landsting och regioner. Jag uppskattar synen på huvudmannaskapet.
              Det blir inte automatiskt bättre för att man ändrar, och förstatligandet
              är i många stycken en förskräckelse när man tänker tillbaka på
              hur det var. Där har vi samma uppfattning.
            </seg>
            <seg xml:id="i-a45c26e76c3f5b49-0">
              Men vad har Conny Öhman för kommentarer när det gäller nytänkande
              och tillväxt? Jag tog en rad exempel på IT-området och läkemdelsområdet
              där det faktiskt med lite fart skulle kunna gå att göra mycket
              mer för att få fram resurser till vården.
            </seg>
          </u>
          <note type="speaker" xml:id="i-9624418c7bea3117-0">
            Anf. 279 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-5">
            <seg xml:id="i-b27df8831ff98ddb-0">
              Herr talman! När det gäller folkhälsoarbetet är det min alldeles
              bestämda uppfattning att man ute i de olika regionerna och kommunerna
              i landet självfallet måste ta med sig alla folkrörelser som är
              intresserade i ett sådant här jobb, inte minst idrottsrörelsen.
              Eftersom jag själv har mina rötter där, höll jag på att säga,
              betraktar jag det som självklart att idrottsrörelsen frivilligt
              ställer upp och erbjuder sina tjänster i det här sammanhanget.
            </seg>
            <seg xml:id="i-813aeaa60ad50914-0">
              Hur man sedan organiserar det på den allra översta statsnivån
              är kanske inte lika betydelsefullt, enligt mitt sätt att se, även
              om man självklart måste ha någon sorts input från organisationslivet
              i detta jobb självklart.
            </seg>
            <seg xml:id="i-b789eeee5a0b90e1-0">
              Den ekonomiska sitsen ute i kommuner och landsting är kanske
              inte huvudrubriken för den här debatten, men självfallet är den
              A och O för möjligheterna att i olika delar av Sverige bygga bra
              välfärd. Ytterst är detta en fråga som handlar om den tillväxt
              vi kan skapa i vårt samhälle. Sedan kan jag tycka att det är problematiskt
              att vi över konjunktursvackorna får den problembild som vi får.
            </seg>
          </u>
          <note type="speaker" xml:id="i-a7a90f74ee93c5f3-0">
            Anf. 280 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-fb2f5fec18ecaafc-2">
            <seg xml:id="i-f2dcfe566ce5699c-0">
              Herr talman! Jag tror för det första att det är väldigt viktigt
              att det lokala folkhälsoarbetet har en rik förgrening ut i föreningslivet.
              Men jag tror också att det, för att man ska känna den här delaktigheten,
              måste genomsyra alla nivåer, från nationell och regional till
              lokal nivå. Därför tror jag att den kontakten är väldigt central.
            </seg>
            <seg xml:id="i-e8a002a62708281f-0">
              För det andra finns det en form av tröghet, tycker jag, när det
              gäller att ta tag i de delar där man faktiskt skulle kunna vidta
              åtgärder, där man förbättrar service, där man förbättrar kvalitet
              och där man får mer resurser till vården. På IT-området skulle
              man kunna snabba på mycket mer för att nå miljarder i ekonomiska
              effekter och förbättra servicen. Läkemedelsområdet är ett annat
              område som man skulle kunna ta tag i. Där fanns det senast i somras
              intressanta rapporter från Landstingsförbundet, apotek och vårdförbund.
              Det finns fler exempel, som jag nämnde i mitt första anförande.
            </seg>
            <seg xml:id="i-b9e49a2ffac17ef2-0">
              Jag uppmanar både Conny Öhman, mig själv och andra att bidra
              till att vi lyfter fram de frågorna ytterligare.
            </seg>
          </u>
          <note type="speaker" xml:id="i-66cfd7379b7c01f5-0">
            Anf. 281 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-6">
            <seg xml:id="i-5b427c486d861e3e-0">
              Herr talman! Jag har inget emot det, Kenneth Johansson. Samtidigt
              vet jag att alla landsting, alla huvudmän, självfallet söker alla
              sådana här möjligheter att effektivisera sin produktion av vård.
              Det är faktiskt en utveckling på gång när det gäller investeringar
              i IT i sjukvården och när det gäller telemedicin och annat. Det
              handlar kanske mer om att våga skapa det där prioriteringsutrymmet
              än om att det behövs beslutsfattande på den här nivån för att
              åstadkomma detta.
            </seg>
            <seg xml:id="i-a87a2c24ad8e1a73-0">
              När det sedan gäller folkhälsoarbetet behövs självklart alla
              goda krafter i det här arbetet. Ingen ska utestängas. Det bör
              vara huvudprincipen, tycker jag.
            </seg>
          </u>
          <note type="speaker" xml:id="i-464fc5e8b4484877-0">
            Anf. 282 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dd950d8eb085e033-0">
            <seg xml:id="i-2538de8485c8d725-0">
              Herr talman! Conny Öhman talar vällovligt om behovet av en prioriteringsdebatt.
              Trots att det är så bra med välfärden i Sverige vrider även de
              s-märkta kommunalpolitikerna sig i oro över hur de ska klara av
              sina välfärdsåligganden inom omsorgerna, skolan och vården.
            </seg>
            <seg xml:id="i-5bdfe094413b8250-0">
              Kristdemokraterna föreslår i en motion att en prioriteringsutredning
              görs också om de kommunala uppgifterna, med förebild från den
              stora prioriteringsutredningen om sjukvården, som lite vägledning
              för hur vi ska klara av det kommunala välfärdsåtagandet som en
              del i hur välfärden ska klaras. Sedan behövs naturligtvis i grunden
              tillväxt och allt möjligt annat som vi också brukar tala om. Men
              en vägledning om de kommunala uppgifterna via en prioriteringsutredning,
              vad anser du om en sådan idé?
            </seg>
          </u>
          <note type="speaker" xml:id="i-00089f6b1c3f61a1-0">
            Anf. 283 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-7">
            <seg xml:id="i-97076575efc87ed3-0">
              Herr talman! Jag ska vara ärlig och säga att jag inte har tänkt
              tanken. Och jag vet inte om jag på några sekunder kan ge ett klokt
              svar på frågan. Problemet är att kommunernas verksamhet är så
              mycket mer omfattande än vad hälso- och sjukvården är. Jag tror
              att det blir svårt för en statlig utredning att faktiskt göra
              något meningsfullt arbete på det området, om jag ska ge en spontan
              reaktion på den här idén.
            </seg>
            <seg xml:id="i-3dd1508f993f55ff-0">
              Däremot kan man väl tänka sig att det inom till exempel äldreomsorgen
              måste föras en prioriteringsdiskussion. Du får läsa betänkandet
              från Senior 2005, hur många sidor det nu blir, om några veckor.
              Då kommer du att finna att där finns material som belyser den
              frågan i mycket stor utsträckning. Rekvirera betänkandet som Senior
              2005 lämnar om några veckor så får du läsa om äldreomsorgsdelen
              när det gäller detta.
            </seg>
          </u>
          <note type="speaker" xml:id="i-eb22220466abaa0d-0">
            Anf. 284 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dd950d8eb085e033-1">
            <seg xml:id="i-de701f64fd9cefc1-0">
              Herr talman! Jag ska givetvis rekvirera den så fort det går.
            </seg>
            <seg xml:id="i-2c560d0a8a64c368-0">
              Kravet på en prioriteringsutredning som vägledning för kommunerna
              har även Sveriges socialchefer drivit i åtminstone ett års tid,
              så det är egentligen inte särskilt nytt. Minister Morgan Johansson
              har också reagerat på idén och avvisat den. Han menar att man
              inte ska ställa svaga grupper mot andra svaga grupper. Precis
              som om det inte är vad som sker nu ute i kommunerna, att just
              svaga grupper ställs mot andra svaga grupper.
            </seg>
            <seg xml:id="i-2c360daf4595f3ba-0">
              Trots insikten om behovet av prioritering som du lanserar och
              visar ärligt upp i kväll lägger din regering oavbrutet ändå nya
              uppgifter på kommunerna. En sådan är införandet av den allmänna
              förskolan den 1 januari i år. De 6 000 förskollärarna som behövs
              för att säkra verksamheten kommer 2005, 2006 eller ännu senare.
              Det är en mycket märklig ordning att tala om behovet av god ordning
              för kommunerna och samtidigt lägga på dem nya uppgifter. Det är
              fjärran från en prioriteringsdiskussion. Vad anser du om den ordning
              som regeringen för till torgs?
            </seg>
          </u>
          <note type="speaker" xml:id="i-432e162c8487f66a-0">
            Anf. 285 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-8">
            <seg xml:id="i-834ed797faf26637-0">
              Herr talman! Prioriteringar mellan olika samhällssektorer sysslar
              politiken med varenda dag, inte minst i budgetsammanhang. Det
              är en diskussion. Om jag förstod frågan rätt handlar det hela
              om prioriteringar inom olika sektorer. Där finns det anledning
              att fundera på om det är möjligt att via utredningsväsendet komma
              någonstans i den typen av frågor.
            </seg>
            <seg xml:id="i-17c94fff104d4492-0">
              När det gäller sjukvården fanns uppenbarligen den möjligheten,
              och det landade i ett riksdagsbeslut. Men jag har svårt att se
              att man inom skolans värld där det råder skolplikt kan göra en
              prioriteringsutredning på samma sätt som inom sjukvården. För
              mig, spontant, känns det inte naturligt att klara en sådan uppgift
              med hjälp av en utredning.
            </seg>
          </u>
          <note type="speaker" xml:id="i-717ae0953c3c6aaf-0">
            Anf. 286 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-79226023dfa6d723-1">
            <seg xml:id="i-6ae3c1a7acdbb598-0">
              Herr talman! Jag håller med Conny Öhman om att det är bra att
              föra en långsiktig debatt. Det är mycket som är bra i Sverige
              med vår välfärd. Våra akuta problem löses inte genom att byta
              huvudman. Där är tydligen Kenneth Johansson, Conny Öhman och jag
              överens.
            </seg>
            <seg xml:id="i-a457602154466584-0">
              Däremot har vi en del långsiktiga problem, till exempel det faktum
              att detta väldigt friska folk med detta lands goda välfärd också
              är ett av världens mest sjukskrivna folk. Det är någonting som
              har kommit ganska snabbt men som vi, tyvärr, får betrakta som
              ett långsiktigt problem.
            </seg>
            <seg xml:id="i-36e8829d9621783f-0">
              Ett annat långsiktigt problem är att sedan vi gick med EU har
              alkoholkonsumtionen i stället för att minska med 25 % ökat med
              bortåt 30 %.
            </seg>
            <seg xml:id="i-8672c6980d71db7c-0">
              Jag vill bara helt kort fråga om Conny Öhman håller med mig om
              att vi måste ha ett förebyggande perspektiv i båda frågorna. Vi
              har fel proportioner i dag. Vi satsar massor på vård men för lite
              på förebyggande arbete. Håller Conny Öhman med mig om att folkhälsofrågorna
              bör prioriteras inom EU på ett annat sätt än hittills? Det var
              inte för att få ökade alkoholskador som vi gick med i EU.
            </seg>
          </u>
          <note type="speaker" xml:id="i-cbbd95555d20235d-0">
            Anf. 287 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-9">
            <seg xml:id="i-cdf4d110e8c756b2-0">
              Herr talman! Jag har absolut inget emot om EU uttalar sig positivt
              för folkhälsan, men jag är övertygad om att politiken för att
              bygga upp en folkhälsa ska vara ett nationellt ansvarsområde.
            </seg>
            <seg xml:id="i-428ba01a29b789e7-0">
              När det gäller alkohol ska pengarna satsas där de kan tänkas
              ge störst effekt. Störst effekt får de säkert om det satsas pengar
              på förebyggande arbete för den uppväxande unga generationen. Där
              har insatserna inte varit de allra bästa under de senaste åren.
              Förhoppningsvis kommer vi att se mycket mer av sådant framöver.
            </seg>
            <seg xml:id="i-8837901b8642ecc3-0">
              Det går att påverka. Rökningen är ett tydligt exempel på det.
              Sverige är i dag den nation som har lägst konsumtion av rökprodukter.
            </seg>
          </u>
          <note type="speaker" xml:id="i-0c95a89c33bab239-0">
            Anf. 288 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-79226023dfa6d723-2">
            <seg xml:id="i-f491c14ffc3c98ed-0">
              Herr talman! För att det inte ska bli något missförstånd: Man
              kan inte påverka bara med hjälp av informationskampanjer och liknande.
              Det viktigaste när det gäller både rökning och alkohol är att
              vi kombinerar åtgärder som beskattning och andra restriktioner
              på rökområdet med information.
            </seg>
            <seg xml:id="i-6ce2e799f9215419-0">
              Det är lite svagt att säga att man inte har något emot om EU
              säger något positivt om folkhälsan. Problemet med vår EU-anslutning
              är att det finns en konflikt mellan folkhälsosynpunkter, kommersiella
              synpunkter och handelssynpunkter. Det är därför det är så viktigt
              att målet folkhälsa skrivs in i EU:s grundlag när vi nu gör om
              grundlagen. Det är det jag vill att Conny Öhman liksom regeringen
              ska engagera sig kraftfullt i. Vi behöver stärka folkhälsosynpunkterna
              när de kommer i denna konfliktsituation så att inte alltid behovet
              av fri handel och fri rörlighet för marknadskrafterna får ta över
              folkhälsosynpunkterna. Det är därför detta bör tas in i grundlagen
              för EU.
            </seg>
          </u>
          <note type="speaker" xml:id="i-21c5e3aa87403571-0">
            Anf. 289 CONNY ÖHMAN (s) replik:
          </note>
          <u who="conny_ohman_dab026" xml:id="i-01d90cbff72fba83-10">
            <seg xml:id="i-f4601132ea0b00e1-0">
              Herr talman! Det allra bästa EU skulle kunna göra i dessa sammanhang
              vore att omdefiniera produktionen av tobak, vin och sprit från
              jordbrukspolitikens område till ett helt annat område, nämligen
              folkhälsopolitik eller socialpolitik. Där ligger roten till att
              man ser på dessa produkter som vilka andra produkter som helst.
              Jag tror inte att det är många svenskar som vill hävda att detta
              primärt är jordbrukspolitik. Där börjar grundfelet i den definitionsfrågan,
              och där är det tydligen utomordentligt svårt att påverka EU.
            </seg>
          </u>
          <note xml:id="i-3f18196bc23eb57b-0">
            Barn- och familjepolitik samt psykiatrifrågor
          </note>
          <note type="speaker" xml:id="i-f810a0df61e0a05f-0">
            Anf. 290 MARITA ARONSON (fp):
          </note>
          <u who="unknown" xml:id="i-a06bcb7da8c96898-19">
            <seg xml:id="i-a1e8c4ad4fc57896-0">
              Herr talman! Nu ska vi tala om barn med psykiska problem. Ofta
              är debatter om barn förlagda sist på dagen. I går var det skolan
              som var sist. Jag tycker att barnen borde komma först, men så
              är det inte.
            </seg>
            <seg xml:id="i-ef5ea63c77f13186-0">
              I dagens Sverige har de allra flesta barn bra levnadsvillkor.
              Trots det finns det många barn som befinner sig i utsatta situationer.
              Materiell välfärd är inte alltid detsamma som att alla mår bra
              psykiskt. Vi antar barnkonventioner, och vi talar väl om att barns
              bästa ska stå i fokus. Men ändå upplever jag att de vuxnas behov
              ofta sätts i centrum i stället för barnens behov. Barnen har ofta
              ingen talan.
            </seg>
            <seg xml:id="i-817a15dfd9dc890e-0">
              Orsakerna till att barn mår dåligt är många. Det ökade tempot
              i samhället gör att fler barn utsätts för stress i sin vardag.
              Det kan vara tidiga morgnar på dagis, stress i skolan och i skolbespisningen,
              och så vidare. Stressen kan också komma ur ångest och oro för
              en jobbig hemsituation, missbruk eller sociala svårigheter.
            </seg>
            <seg xml:id="i-5b142123dd6c6a38-0">
              Självmordsproblemen går oroande långt ned i åldrarna. I enkätundersökningar
              i Helsingforss högstadie- och gymnasieskolor rapporteras att 7
              % av pojkarna och 22 % av flickorna i åttonde klass har haft självmordstankar
              det senaste året. Av pojkarna anger 3 % och av flickorna anger
              5 % att de har gjort ett självmordsförsök det senaste året. 3
              % av pojkarna och 8 % av flickorna har försökt att begå självmord
              någon gång under sitt liv. Bland gymnasieelever anger 31 % av
              pojkarna och 37 % av flickorna att de har haft självmordstankar
              under det senaste året. Det är fruktansvärda siffror.
            </seg>
            <seg xml:id="i-3b27d053e72d958e-0">
              Två till tre flickor i Sverige söker varje dag vård för de skador
              som de har tillfogat sig själva, vilket innebär ungefär tusen
              fall per år. Ändå är flickor som skär sig fortfarande ett dolt
              problem. Fler behandlingsinstitutioner behövs men också dagverksamhet
              för dessa ungdomar. Det behövs också bättre stöd i skola och sjukvård
              av professionell personal. Omgivningen behöver också veta mer
              om hur ungdomarna ska bemötas. Siffrorna talar för sig själva.
            </seg>
            <seg xml:id="i-7a3c418159d96489-0">
              Rapporter om ätstörningar, anorexi och bulimi, finns så långt
              ned i åldrarna som 10 års ålder. Bland unga kvinnor mellan 15
              och 25 år lider ca 5 % av ätstörningar med stor dödlighet som
              följd. Här behövs framför allt behandlingsplatser för unga, vilket
              brister i stora delar av vårt land. Det behövs också mer forskning
              kring ätstörningar för att studera bakomliggande faktorer. Det
              behövs mer kunskap och information till föräldrar, skolpersonal
              och övrig kringpersonal.
            </seg>
            <seg xml:id="i-9075afd427d179de-0">
              I dag är köerna till barn- och ungdomspsykiatriska kliniker och
              behandlingsinstitutioner mycket långa. Barnombudsmannen har kartlagt
              situationen och säger att på sina ställen är köerna två år. Ungdom
              i utveckling kan inte vänta på vård under så lång tid. Jag hörde
              häromdagen att hemma på västkusten kan vissa barn få vänta i över
              två år. Det är alldeles för lång tid för barn som växer och utvecklas
              och vars barndom inte går i repris.
            </seg>
            <seg xml:id="i-335db5cbb6ca4d50-0">
              Många barn växer upp i familjer där någon av föräldrarna har
              en psykisk sjukdom eller är missbrukare. Vi vet av forskning att
              dessa barn löper större risk än andra barn för negativ utveckling
              med inslag av dåligt självförtroende och psykiska problem. Man
              talar ibland om dessa barn som de glömda barnen. De lider i tysthet.
            </seg>
            <seg xml:id="i-4e308328790faeec-0">
              Mellan 80 000 och 100 000 barn i Sverige har en förälder med
              allvarlig psykisk sjukdom, och ungefär 100 000 barn växer upp
              i familjer med missbruk.
            </seg>
            <seg xml:id="i-bb9f190effcd6ff4-0">
              Dessa barn behöver stöd av sociala nätverk och professionell
              personal. Samtal i grupp för barn från liknande miljöer är positivt
              och ett bra sätt för barn att bearbeta sin situation.
            </seg>
            <seg xml:id="i-25dc5170a382834f-0">
              Det finns en annan grupp av barn som har fått större uppmärksamhet
              de senaste åren, och det är de barn som av olika orsaker har neuropsykiatriska
              diagnoser. Här behövs mer kunskap både bland personal i förskola
              och skola och bland föräldrar, och nya kunskaper behöver tillämpas.
              En del av dessa barn har haft en mamma som druckit alkohol under
              graviditeten. Fostret har skadats, och barnet har fått neuropsykiatriska
              bekymmer. Om dessa barn ej får det bemötande de behöver kan tillkommande
              psykiska problem förvärra deras situation.
            </seg>
            <seg xml:id="i-5d0ee238cde28848-0">
              I det skede som forskningen nu befinner sig i har det blivit
              lättare att urskilja en rad riskfaktorer för framtida brottslighet
              just med denna diagnos. Det börjar alltså bli möjligt att identifiera
              riskgrupper, utan att det för den skull i det enskilda fallet
              är möjligt att göra en diagnos.
            </seg>
            <seg xml:id="i-2647f2f47dbd7cfc-0">
              Många barn som har kommit till vårt land från länder i krig och
              katastrof har med sig traumatiska upplevelser. Dessa barn visar
              ofta psykiska problem, med stora trauman som de bär med sig från
              upplevelser i hemlandet och med osäkerheten kring asylprocessen.
              Vissa barn lever gömda eftersom de fått avslag och inte vill lämna
              landet.
            </seg>
            <seg xml:id="i-9dceae64875d98cc-0">
              Om inte vi här i riksdagen, och främst i regeringen, orkar se
              barnens problem, orkar se att antalet barn som använder alkohol
              och droger ökar, att våldet blir grövre och kriminaliteten ökar
              och går ned i åldrarna är det illa. Folkpartiets åsikt är att
              regeringen talar väldigt mycket om vad som ska göras, men det
              blir väldigt lite gjort. Vi vet ganska bra vad som är bra för
              barn, och ändå får många barn leva i betong och högljudd trafikmiljö,
              leva under stress och hot, oro och ängslan, utan att bli sedda
              av vuxna. Framför allt flickor får vänta i upp till två år på
              att få psykiatrisk hjälp för depression eller ätstörning. Barn
              kommer i kläm i vårdnadsärenden och så vidare.
            </seg>
            <seg xml:id="i-b87e6b684d0b076a-0">
              Denna grupp av barn och ungdomar engagerar mig väldigt mycket.
              Jag skulle önska att de engagerade regeringen lika mycket. Jag
              hade önskat att någon av ministrarna på de här områdena hade varit
              här och kunnat tala om vad som håller på att göras just nu. Man
              talar väldigt mycket om vad som ska göras, men vad som konkret
              görs vet jag inte. Kanske Jan Emanuel Johansson, som är socialdemokrat,
              kan berätta det för oss. Mer måste göras. Varför händer allting
              så långsamt? Barn går inte i repris. Vi bör alla bli barnens ambassadörer
              innan det är för sent.
            </seg>
          </u>
          <note type="speaker" xml:id="i-79d1327089fd3de4-0">
            Anf. 291 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-dd950d8eb085e033-2">
            <seg xml:id="i-7f49f8f37f0a2c69-0">
              Herr talman! Den tappra skara som är kvar i kammaren och alla
              lyssnare! I Barnombudsmannens årsrapport 2003 slås det än en gång
              fast att familjen är det absolut viktigaste för barn och unga.
              En klok utgångspunkt för debatten om familjepolitik och även psykiatrifrågor
              liksom för all politik är barnet, barnets intresse och barnets
              rättigheter, vare sig det gäller rätten till både sin far och
              sin mor, till deras tid, planering av trafikmiljön, kvaliteten
              i barnomsorgen eller förslaget om könsneutral äktenskapslagstiftning,
              vilken juridisk inramning vi ska ha för att främja barnets intressen
              eller vilket stöd barnet får när föräldrarna också sviktar.
            </seg>
            <seg xml:id="i-9992b4b1af0dee76-0">
              Avgörande viktigt är att stötta föräldrarna för att de fullt
              ut ska kunna ta sitt föräldraansvar. Därför har Kristdemokraterna
              i år igen lagt motionsförslag om att fördela samhällets ekonomiska
              stöd till alla barnfamiljer genom ett barnomsorgskonto till familjer
              med barn som fyllt ett år men inte tre år, med 80 000 kr per barn
              med möjlighet att ta ut maximalt 40 000 kr per år. Det innebär
              inte bara att ensidigt ge stöd till de familjer som anpassar sig
              till det enda sätt som Socialdemokraterna och Vänstern kan tänka
              sig, nämligen att föräldrar lämnar sina barn i kommunal barnomsorg,
              åtminstone från ett års ålder.
            </seg>
            <seg xml:id="i-f5c9710a3c90dc18-0">
              Vi vet från en mängd enkäter att ett stort antal föräldrar med
              glädje skulle använda sig av en sådan reform. Dessa föräldrar
              vill vara mer med sina barn eller arrangera barnomsorgen på något
              annat sätt än det Socialdemokraterna anser vara det enda godtagbara.
            </seg>
            <seg xml:id="i-a4b340c972cb807c-0">
              Skulle föräldrarna tillmötesgås och tilltros kunna göra flera
              olika val för att nå god omsorg om sina barn skulle det vara det
              snabbaste sättet att höja kvaliteten i barnomsorgen. Barntalet
              i grupperna skulle omgående gå ned i en mängd kommuner.
            </seg>
            <seg xml:id="i-726e55f3855ab041-0">
              Vi vet att i en mängd kommuner är barngrupperna i barnomsorgen
              för stora och personalgrupperna för små i förhållande till antalet
              barn.
            </seg>
            <seg xml:id="i-742fbdbed248c516-0">
              Regeringens väg här är att lägga ytterligare åligganden på kommunerna
              genom att införa allmän förskola från den 1 januari i år men utlova
              personal 6 000 nya förskollärare till någon gång i framtiden,
              Jan Emanuel Johansson.
            </seg>
            <seg xml:id="i-95c309010f30d56b-0">
              Det viktiga för Socialdemokraterna är alltså fler barn inom den
              offentligt arrangerade barnomsorgen även om kvalitetsmålen inte
              kan nås. Kristdemokraterna säger: Bemyndiga föräldrarna att göra
              ett eget val!
            </seg>
            <seg xml:id="i-ec9e16a0be5ebf32-0">
              I många kommuner talar nu även den röda delen av politiken om
              vikten av en diskussion om vad och hur mycket det offentliga åtagandet
              ska omfatta och vad som kan förväntas av medborgerligt ansvar.
              Det här kan i många sammanhang vara en mycket svår diskussion
              många kan inte eller vill inte ta ett större ansvar. Men lägg
              märke till att beträffande barnomsorg är det annorlunda. Ett stort
              antal medborgare vill ta ett större ansvar om de får en mindre
              ekonomisk stimulans för det.
            </seg>
            <seg xml:id="i-231c5ee7bd44156f-0">
              Här finns alltså en utpräglad vinnavinna-situation. Föräldrarna
              får större utrymme att göra egna val och lättare att få ihop sitt
              livspussel. Det blir förmodligen färre utbrända, långtidssjukskrivna
              unga människor, unga föräldrar. Kommunerna kommer att lättare
              klara av kravet på barnomsorg inom lagens krav på tre månader.
              Vi skulle få en större flora av olika barnomsorgsformer. Framför
              allt skulle vi bättre kunna tillmötesgå barnets krav på rätten
              till sina föräldrars tid och deras behov av att bli sedda och
              hörda i barnomsorgen genom att barngrupperna minskar i storlek.
            </seg>
            <seg xml:id="i-41dff671145eaa09-0">
              Frågan för detta riksdagsår är: Kan den ideologiska betongmuren
              brytas upp i något avseende? Vad anser Jan Emanuel Johansson?
              Vad anser Kerstin-Maria Stalin i kvällens debatt?
            </seg>
            <seg xml:id="i-a01ddc7ffb408786-0">
              Vi får inte glömma bort att ett förfärande stort antal barn även
              i Sverige har föräldrar som inte riktigt klarar av och inte orkar
              med sitt föräldraskap. Avgörande viktigt är förstås att kommunerna
              kan erbjuda en bred meny för att se utsatta barn i tid och ha
              program för att ta till vara alla resurser kring barnet, inklusive
              sviktande föräldrar.
            </seg>
            <seg xml:id="i-b7a55957ddebda60-0">
              Kristdemokraterna välkomnar att regeringen beslutat att tillsätta
              en parlamentarisk utredning som ska genomlysa hela den sociala
              barn- och ungdomsvården, men i väntan på dess resultat måste mycket
              hända.
            </seg>
            <seg xml:id="i-5cce9474beffbaa6-0">
              Kristdemokraterna och även Föreningen Sveriges socialchefer har
              efterlyst en prioriteringsutredning inom socialtjänstområdet,
              apropå Connys fråga tidigare om vad man ska utreda inom socialtjänstområdet.
              Hur ska det totala åtagandet se ut? Det handlar inte om skolan
              mot det sociala, utan om vad man gör inom socialtjänstområdet.
              Detta har tidigare avvisats av statsrådet Morgan Johansson.
            </seg>
            <seg xml:id="i-72b5c9733b87ba45-0">
              Frågan är: Får vi en omprövning i årets riksdag? Svaga grupper
              ställs i dag mot varandra ute i kommunerna, men utan att en genomtänkt
              prioriteringsdebatt har ägt rum.
            </seg>
            <seg xml:id="i-453b9b383b22a98b-0">
              I den viktiga debatt vi har haft om psykiatrin har BUP, barn
              och ungdomspsykiatrin, inte fått den uppmärksamhet den förtjänar.
              Köerna inom BUP i landet kan variera från sex månader upp till
              två år, och det utgör en god illustration till bristen på genomtänkta
              lokala prioriteringar. Så ser situationen ut efter nio år med
              vänstermajoritet i Sverige. Situationen inom BUP innebär också
              ett allvarligt hinder för socialtjänsten att i tid fullfölja viktiga
              barnutredningar. En barnutredning behöver ofta ett utlåtande från
              BUP. Fås inte detta utlåtande blir det ofta förseningar i viktiga
              utredningar.
            </seg>
            <seg xml:id="i-b47207aec001ddc5-0">
              Bästa möjliga stöd till familjerna i tid för barnet och ett genomtänkt
              och prioriterat utrymme för socialtjänst och barnpsykiatri minskar
              behovet av många insatser i ett senare skede för barnet.
            </seg>
          </u>
          <note type="speaker" xml:id="i-231ab1adc20eeeb0-0">
            Anf. 292 ANNIKA QARLSSON (c):
          </note>
          <u who="annika_qarlsson_6d41d7" xml:id="i-bbd2df54d3c4f07e-0">
            <seg xml:id="i-e9414073d6c17bfa-0">
              Trots jämställdhetslag, diskrimineringslagar och mycket debatterande
              går jämställdhetsarbetet mycket långsamt. Centerpartiet är övertygat
              om att jämställdhetsarbetet måste börja i familjen. Det finns
              en stark koppling mellan delat ansvar för barn och hem och ökad
              jämställdhet. Ytterst handlar jämställdhet om varje individs rätt
              till lika möjligheter och till fria livsval. Det kan handla om
              att välja utbildning eller yrke och om när man skaffar familj
              eller om man ser någon möjlighet att kombinera familjeliv och
              yrkesliv. Därför måste makt och resurser vara jämställt fördelade.
              Förstelnade könsroller, som vi fortfarande ser i dag, 2003, begränsar
              både kvinnor och män.
            </seg>
            <seg xml:id="i-78e368c03f21d2cf-0">
              Det allra viktigaste perspektivet i familjepolitiken är barnets
              behov av trygghet och livskvalitet. Den viktigaste delen och den
              som är ansvarig för detta är familjen. Familjer i dag ser olika
              ut, men hur de än ser ut är familjen fortfarande tryggheten och
              ska vara basen för barnen. Regeringen har via en mängd olika reformer
              försökt omyndigförklara föräldrarna och ersatt föräldrarnas roll
              och ansvar för omvårdnad och fostran med ett statligt och kommunalt
              ansvar, men det är ett feltänk som vi inte vill ställa upp på.
              Vi vill återupprätta föräldraansvaret.
            </seg>
            <seg xml:id="i-730e680299d0e37f-0">
              Om Centerpartiets förslag skulle vinna gehör i kammaren skulle
              föräldrarna få ett utökat ekonomiskt utrymme via det fördubblade
              barnbidraget under de första åren. Med en höjning i garantinivån
              skulle bland annat studerande och företagare få förstärkt ekonomi.
              Med en höjning av föräldraförsäkringen till elva basbelopp skulle
              fler få en bättre täckning av inkomstbortfallet under föräldraledigheten.
              Men de stora ekonomiska fördelarna ligger i vårt skatteförslag.
              Det skulle ge stora möjligheter för dem som bäst behöver det.
              För vi vill sänka skatten för låg- och medelinkomsttagarna, som
              i dag har världens högsta skattetryck.
            </seg>
            <seg xml:id="i-2c615eb4f3162aa0-0">
              Ekonomi är bara en del i det här, i och för sig en viktig del.
              Men att man med lagstadgad rätt ska kunna minska sin arbetstid
              till halvtid tills barnet fyller åtta år är också en del som vi
              kräver. Ett annat problem är arbetsgivarnas inställning som givetvis
              varierar mellan olika arbetsplatser. Det måste till överläggningar
              mellan arbetsmarknadens parter, för den utveckling som vi har
              sett på sistone med alltfler gravida eller föräldralediga kvinnor
              som diskrimineras är en helt oacceptabel situation.
            </seg>
            <seg xml:id="i-2fcfe5b53060cf1c-0">
              En annan viktig del i arbetet med att göra männen med barn handlar
              om mötet mellan mödra- och barnavårdscentraler och de blivande
              föräldrarna. Föräldragrupper där mammor och pappor får utveckla
              sina kunskaper, diskutera problem och attityder samt inte minst
              lära känna varandra är något som har visat sig ha en positiv effekt.
              Det gäller kunskapsnivån, de sociala nätverken runt både mamman
              och pappan, familjesammanhållningen och inte minst pappornas delaktighet
              i föräldraskapet. Föräldragrupper är därmed ett kraftfullt instrument
              för att på samma gång stärka jämställdheten mellan könen och stärka
              familjen. Därför krävs en strategi för att stödja kommunerna och
              primärvården med kompetens för just föräldragrupper.
            </seg>
            <seg xml:id="i-992f7a74b8a10370-0">
              Herr talman! Om jag nu förespråkar att samhället ska träda tillbaka
              från en del av det ansvar som rätteligen hör föräldrarna till
              så kommer givetvis frågan upp om de mest utsatta barnen. Men det
              här hör tätt samman. Om samhället träder tillbaka i de fall där
              familjerna klarar av sin situation och ger dessa familjer ett
              större självbestämmande frigörs också resurser så att man verkligen
              kan ta hand om de barn som behöver vårt stöd allra mest. Vi måste
              kunna träda fram än tydligare för de här barnen. I fall där barnen
              är särskilt utsatta, genom föräldrars missbruk, psykiska problem,
              misshandel eller övergrepp, måste det offentliga träda in med
              större kraft än hittills. Problemets omfattning kan man ana när
              man ser att barn som växer upp med en förälder med alkoholproblem
              uppskattas till 175 000200 000 barn. Det är för de barnen och
              tyvärr många fler som vi måste samla och rikta samhällets omsorg
              och ansvarstagande.
            </seg>
            <seg xml:id="i-313d27a0aff3860a-0">
              Centerpartiet är övertygat om att jämställdhetsarbetet måste
              starta i familjen. Det skapar många positiva spiraler när det
              gäller kvinnors situation på arbetsmarknaden, mäns ansvar för
              barnen och barnens trygghet. Det har också visat sig att familjen
              blir både starkare och stabilare när det är ett jämställt förhållande.
            </seg>
            <seg xml:id="i-4cf670e80237c1d6-0">
              Jämställdhet kan aldrig kommenderas fram. Mycket av arbetet handlar
              om attityder, och de förändras inte över en natt. Vi måste som
              politiker identifiera problemen och skapa strukturer och incitament
              för att skynda på jämställdhetsarbetet.
            </seg>
            <seg xml:id="i-7d515abde95c4bb7-0">
              Häromdagen var ännu en människa ute i rymden. Om viljan verkligen
              finns att skapa jämställdhet borde det inte vara svårare än att
              ta en tur till månen.
            </seg>
          </u>
          <note type="speaker" xml:id="i-062c459d21617c4b-0">
            Anf. 293 KERSTIN-MARIA STALIN (mp):
          </note>
          <u who="unknown" xml:id="i-a06bcb7da8c96898-20">
            <seg xml:id="i-151da1e21d48be14-0">
              Herr talman! Det är sent på kvällen. Det finns ingen minister,
              inga åhörare, inga journalister. Jag är trött och hungrig. Det
              finns bara några utskottsledamöter, men det handlar ju om barn,
              som Marita sade. Men det finns en talman, gudskelov.
            </seg>
            <seg xml:id="i-829ada7259cf4820-0">
              Herr talman! Jag tänkte ett tag stryka mig från talarlistan,
              men jag kände att jag måste bita ihop och ta debatten, för ingen
              får tro att psykiatridebatten är över helt och hållet. Jag varnade
              för det när den rasade som värst förra veckan. Jag vädjade: Låt
              inte detta bli ett tomtebloss, snabbt uppflammande och sedan slocknat
              i morgon!
            </seg>
            <seg xml:id="i-c85400a239b6f4f2-0">
              Allt är inte frid och fröjd bara för att regeringen har tillsatt
              en psykiatrisamordnare. Han råkade jag säga innan han blev tillsatt
              måste ta till sig vad barnpsykiatriutredningen, Det gäller livet,
              kom fram till i februari 1998. Det kan bli en hon också, rättade
              socialministern mig. Det blev en han.
            </seg>
            <seg xml:id="i-9514173b4b3a6575-0">
              I tisdags var jag på besök på Österåkeranstalten. Där var de
              glada över öronmärkta miljoner som kommit från regeringen för
              narkotikabekämpning. Pengar till psykiatrisamordnaren måste ha
              kommit någonstans ifrån ganska plötsligt.
            </seg>
            <seg xml:id="i-260dc68e15d717a0-0">
              Jag vet att jag är en liten del av regeringsunderlaget, Ulrik.
              Jag är en ganska liten del, men det hindrar mig inte från att
              kämpa. Det borde ha gått att öronmärka pengar till BUP också för
              länge sedan. Vuxna har drabbats av våldsdåd då händer det saker.
              Nu måste vi se till att psykiatrisamordnaren även ägnar sig åt
              barn och ungdom, främst åt barn och ungdom.
            </seg>
            <seg xml:id="i-def727d502965aaf-0">
              Varför ska det här vara så svårt att man måste tjata om det?
              Är det inte lika viktigt med barn som vuxna? Det är fullständigt
              barockt att det ska vara långa köer till barnpsykiatrin. Det här
              måste vi klara av, och för att inte eländet ska fortsätta måste
              vi nu också börja fixa basstödet tillräckligt med vuxna på dagis,
              behöriga lärare, speciallärare, skolsköterskor, skolläkare, skolkuratorer,
              skol- och förskolepsykologer. När det basstödet är uppbyggt behövs
              inte barn- och ungdomspsykiatrin i lika stor utsträckning.
            </seg>
            <seg xml:id="i-0717ae544c1104c8-0">
              Alla som läser det vi har sagt här i kväll i protokollet i morgon
              är vuxna. Om det är några som ser på TV 24 eller på TV här i husen
              så är det vuxna, och här i salen sitter några få vuxna. Alla dessa
              vuxna har en gång i världen varit barn. Det är jag alldeles säker
              på. Någon har förmodligen varit med om att någon gång känna sig
              i underläge eller att känna att det är de vuxna som styr och tar
              för sig.
            </seg>
            <seg xml:id="i-7b0f3f870d1027e8-0">
              När jag som vuxen har fört ungas talan har jag ibland råkat ut
              för vuxna som avundsjukt har frågat: Varför ska de där unga ha
              det bättre än vad vi har haft? Vuxna blir så lätt provocerade
              av barn och unga. De blir till och med provocerade av en ung person
              som skär sig i armarna eller svälter sig.
            </seg>
            <seg xml:id="i-6567a772c8a99695-0">
              Psykiatrisamordnaren är ingen minister, så vi kan inte ställa
              frågor eller interpellationer till honom, men jag kan skriva brev,
              och jag hoppas också att få träffa honom.
            </seg>
            <seg xml:id="i-f67549ada9d3a4a3-0">
              Jag säger nu igen: Låt inte krafttagen vad gäller psykiatrin
              handla endast om vuxna! Börja med unga och barn!
            </seg>
            <seg xml:id="i-f96fd52b44b0b529-0">
              Det har varit en väldigt bra serie i Svenska Dagbladet som har
              handlat om unga med självskadebeteende. Jag citerade här förra
              veckan Maria som skar sig i armarna bland annat.
            </seg>
            <seg xml:id="i-bd9941793f3bdf83-0">
              Nu vill jag läsa upp några andra ord från Maria: Jag hade svårt
              att sova på nätterna på grund av ångest. Det gjorde att jag knappast
              orkade gå till skolan. Så trött var jag. Men när jag började skära
              mig märkte jag att det gav en energikick som gjorde att jag orkade
              stanna kvar på lektionerna.
            </seg>
            <seg xml:id="i-66468168487da40e-0">
              Det var en fruktansvärd medicin hon ordinerade sig själv, och
              ingen såg det.
            </seg>
          </u>
          <note type="speaker" xml:id="i-f7bf81a2af749c38-0">
            Anf. 294 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dd950d8eb085e033-3">
            <seg xml:id="i-69dc723ccc92ca12-0">
              Herr talman! Tack, Kerstin-Maria för att du inte har strukit
              dig från talarlistan till skillnad från andra från majoritetssidan.
              Tack också för din plädering för BUP och barnen.
            </seg>
            <seg xml:id="i-0ba600956c7fd71d-0">
              I mitt anförande här i kväll frågade jag om den ideologiska betongmuren
              skulle kunna brytas upp angående föräldrarna och deras möjligheter
              att göra det bästa möjliga och klokaste för sina barn, till exempel
              välja barnomsorg. Nu är det så lyckligt att Kristdemokraterna
              och Miljöpartiet tillsammans har skrivit en motion som skulle
              öppna för fler möjligheter i kommunerna att göra barnomsorg på
              lite olika sätt. Hur bedömer du det, Kerstin-Maria? Skulle några
              möjligheter kunna skapas under det här riksdagsåret för fler barnomsorgsmodeller
              i kommunerna?
            </seg>
          </u>
          <note type="speaker" xml:id="i-b389326973688744-0">
            Anf. 295 KERSTIN-MARIA STALIN (mp) replik:
          </note>
          <u who="unknown" xml:id="i-a06bcb7da8c96898-21">
            <seg xml:id="i-f6d98675cfdf9f08-0">
              Herr talman! Det var min förhoppning. Det var därför jag var
              med och skrev på den här motionen. Det var inte bara Kristdemokraterna
              och vi. Det var fler. Det hoppas jag och tror på. Vi diskuterar
              den frågan mycket i vårt parti också.
            </seg>
          </u>
          <note type="speaker" xml:id="i-77055716b6019451-0">
            Anf. 296 ULRIK LINDGREN (kd) replik:
          </note>
          <u who="ulrik_lindgren_ff14fa" next="cont" xml:id="i-6c2a97b16483a3f2-0"/>
          <note xml:id="i-cf67cdd985931e88-0">
            Herr talman! Motionärernas undertecknare är Inger Davidson, Åsa
            Domeij, Gunilla Tjernberg och Mikaela Valtersson, det vill säga
            två miljöpartister och två kristdemokrater.
          </note>
          <u who="ulrik_lindgren_ff14fa" prev="cont" xml:id="i-64401e52b6c879b6-0">
            <seg xml:id="i-1aeffaa53477e201-0">
              Motionskravet var att regeringen lägger fram förslag om lag angående
              försöksverksamhet som ger några kommuner rätt att fördela de kommunala
              medlen till barnomsorgen på ett sådant sätt att det kommer alla
              småbarnsföräldrar till del oavsett omsorgsform och därmed leder
              till ökad valfrihet. Hur är din bedömning? Skulle vi det här riksdagsåret
              kunna vinna en majoritet i riksdagen för ett litet avvikande från
              det monopol på åtgärder för barnfamiljerna som Socialdemokraterna
              har satt?
            </seg>
          </u>
          <note type="speaker" xml:id="i-1316805871243b56-0">
            Anf. 297 KERSTIN-MARIA STALIN (mp) replik:
          </note>
          <u who="unknown" xml:id="i-a06bcb7da8c96898-22">
            <seg xml:id="i-9c197fa8dea15166-0">
              Herr talman! Då minns jag fel där. Vi skrev många motioner tillsammans
              i den tvärpolitiska barngruppen. Här får vi väl kämpa tillsammans
              eftersom vi tycker så här, både du och jag och våra kamrater.
              Jag tror att utsikterna är ganska goda.
            </seg>
          </u>
          <note type="speaker" xml:id="i-498862306ccee641-0">
            Anf. 298 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-f806bc41bfb7a8d6-0">
            <seg xml:id="i-c4fe70641a4314a2-0">
              Herr talman! Familjen är avgörande för ett fungerande samhälle.
              I dag kommer det ständigt nya rapporter från ungdomsmottagningar,
              skolor och sociala myndigheter om att antalet rotlösa barn och
              ungdomar ökar. Många av dem har gått miste om en trygg uppväxt.
              Många familjer spricker. Frågan är: Vad kan samhället göra?
            </seg>
            <seg xml:id="i-0f6bd6f7fa3c7ad4-0">
              I Sverige finns en tendens att bara se till individen. Det är
              få som ser familjen som en enhet som behöver stärkas. Ett exempel
              på en regering som tänker annorlunda är den engelska Labourregeringen.
              Tony Blair har formulerat ett program som handlar om stöd till
              dagens utsatta familj. Låt mig få läsa ur detta program:
            </seg>
            <seg xml:id="i-b33befb263080d69-0">
              Vi vill stärka den äktenskapliga institutionen och hjälpa till
              så att fler äktenskap lyckas. Äktenskapet är den säkraste grunden
              för barns uppväxt och den samlevnadsform som majoriteten av befolkningen
              väljer. Familjen behöver stöd både praktiskt och ekonomiskt när
              det gäller utbildning, hälsa, social service och lag och ordning.
            </seg>
            <seg xml:id="i-948ce89803152a96-0">
              Labourregeringen har insett att nästan allt regeringen gör har
              en inverkan på familjer. Den kan hjälpa familjer, eller den kan
              försumma dem och till och med skada dem. Därför måste alla beslut
              som den engelska regeringen numera tar konsekvensbeskrivas utifrån
              hur familjerna drabbas.
            </seg>
            <seg xml:id="i-791a057fd0d250b1-0">
              Samhällets positiva stödjande roll, mer angelägen än någonsin,
              är den nya engelska linjen. Konkret betyder det att alla familjer
              ska ha tillgång till familjerådgivning, att barnfattigdomen bekämpas,
              att äktenskapet stärks och att allvarliga familjeproblem som våld
              och tonårsgraviditeter ska hanteras på ett stödjande sätt.
            </seg>
            <seg xml:id="i-cb9c97e6b35e36c8-0">
              Vi skulle behöva ett motsvarande tankesätt i Sverige. Kan Tony
              Blairs partivänner här i Sverige ställa upp på detta program?
            </seg>
            <seg xml:id="i-70494916a1f0feb3-0">
              Herr talman! Nu vill jag gå över till en konkret fråga som verkligen
              skulle stärka familjerna i vårt land. Det är frågan om valfrihet
              för småbarnsföräldrar inom barnomsorgen. Som det är i dag subventioneras
              varje heltidsdagisplats med över 100 000 kr per år och barn. Men
              den som väljer att vara hemma får 0 kr. Snacka om klyfta och orättvisa!
            </seg>
            <seg xml:id="i-a284db29540a4384-0">
              Under de senaste åren har på initiativ av enskilda föräldrar
              framgångsrika namninsamlingar genomförts i ett flertal kommuner.
              Kravet har handlat om att få till stånd en folkomröstning i kommunen
              om att införa ett ekonomiskt alternativ för de föräldrar som själva
              vill sköta sin barnomsorg under småbarnsåren.
            </seg>
            <seg xml:id="i-d645379de721a390-0">
              I tre kommuner, Uppvidinge, Karlstad och Örkelljunga, har folkomröstningar
              redan ägt rum. I Uppvidinge röstade 78 % av invånarna ja, i Karlstad
              75 % och Örkelljunga 61,3 %. I min hemkommun Uppsala pågår också
              en namninsamling. De senaste tre veckorna har över hör och häpna
              6 000 namn samlats in. I dag har man underskrifter från över 8
              000 röstberättigade uppsalabor som vill att Uppsala kommun ska
              folkomrösta om kommunen ska ge ekonomiskt stöd till dem som själva
              vill sköta sin barnomsorg. Som det nu ser ut kommer det att kunna
              bli en folkomröstning i Uppsala, kanske i samband med nästa års
              EU-val.
            </seg>
            <seg xml:id="i-4acb95bcb8199776-0">
              Det finns ett oerhört engagemang bland människor i den här frågan.
              En undersökning som Aftonbladet gjorde för tre år sedan visade
              att 79 % av landets kvinnor skulle vilja vara hemma de första
              fyra åren om de fick ekonomisk möjlighet. Denna möjlighet är dock
              mycket begränsad i det socialdemokratiskt styrda Sverige. Därför
              behöver vi en ny regering som lyssnar på människor i de här frågorna.
            </seg>
          </u>
          <note type="speaker" xml:id="i-4ef2afb41f6763ca-0">
            Anf. 299 JAN EMANUEL JOHANSSON (s):
          </note>
          <u who="jan_emanuel_johansson_238417" xml:id="i-b792f47697ca253b-0">
            <seg xml:id="i-697eeec980fd777b-0">
              Herr talman! Under de senaste veckorna har riksdagen vid flera
              tillfällen debatterat psykiatrin. Det är inte svårt att förstå
              det plötsliga engagemanget i frågan. Ett antal tragiska händelser
              gav stora rubriker i medierna.
            </seg>
            <seg xml:id="i-5c7d665eba9f11f5-0">
              Oron steg hos människor över vad som händer i vårt samhälle.
              Röster talade ifrågasättande om kvaliteten i den psykiatriska
              vården. Många människor såg en direkt koppling mellan de tragiska
              våldsdåden och brister i psykiatrin.
            </seg>
            <seg xml:id="i-415eac51ae97e66c-0">
              Vi har all anledning att fortsätta att granska och diskutera
              psykiatrin. Vi måste självklart förstå att människor känner oro
              för att nära och kära som behöver vård inte får den behandling
              som behövs. Vi förstår den oro som finns bland människor.
            </seg>
            <seg xml:id="i-ec984a8749809c27-0">
              Man ska kunna lita på att människor som är sjuka får den vård
              som krävs. Om man behöver stöd och hjälp inom till exempel öppenpsykiatrin
              ska det stödet finnas. Om man behöver en slutenvårdsplats måste
              den slutenvårdsplatsen finnas. Men framför allt har vi anledning
              att göra verklighet av de goda ambitioner och högt ställda mål
              som den här riksdagen har antagit.
            </seg>
            <seg xml:id="i-b6b5bb2c6ae810e3-0">
              Visst har psykiatrin sina brister som vi måste lösa. Vi måste
              se till att de beslut som riksdagen redan har fattat också genomförs
              i verkligheten. Det som behövs nu är inte fler långa utredningar.
              Det som krävs i stället är att vi går vidare och utvecklar intentionerna
              i psykiatrireformen. Därför har regeringen nu tillsatt Anders
              Milton som samordnare för psykiatrin. Direktiv tas nu fram för
              det arbete som han ska utföra.
            </seg>
            <seg xml:id="i-7082dee1c0b70f0c-0">
              Därför har vi också skjutit till pengar till bland annat psykiatrin.
              Men en psykiatrivård handlar inte bara om pengar. Vi måste nu
              framför allt ta itu med bristerna i samordningen mellan kommuner
              och landsting och mellan psykiatrin och exempelvis missbrukarvården.
            </seg>
            <seg xml:id="i-cc36526224868955-0">
              Men jag vill också att vi tar ett steg framåt. Det är hög tid
              att börja se på de psykiskt funktionshindrade med samma ögon som
              på friska. De har samma rätt till ett gott liv som vi. De har
              samma behov av en bostad och av ett arbete efter sin förmåga som
              vi friska. De har också längtan efter vänner, efter att resa och
              efter att ha en fritid.
            </seg>
            <seg xml:id="i-32d6209b23eaad68-0">
              Det som eventuellt skiljer deras behov från våra är behandlingen
              och kanske också medicineringen.
            </seg>
            <seg xml:id="i-7c5eed4a5eb78510-0">
              Här kan jag, precis som de psykiskt funktionshindrades föreningar,
              känna en oro över debattens följder. Hur kommer den hotfulla tonen
              i medierna att påverka människors syn på psykiskt funktionshindrade?
              Vad händer med det allmänna rättsmedvetandet? Hur påverkar debatten
              viljan hos de sjuka att söka vård i tid?
            </seg>
            <seg xml:id="i-2a60b465d065ce30-0">
              Vi har alla ett stort ansvar för att debatten inte får skadliga
              effekter i form av en ökad misstro som drabbar alla psykiskt funktionshindrade.
              Vi borde alla hjälpas åt att plocka fram lite av den positiva
              människosyn som låg till grund för psykiatrireformen. Det skulle
              ge oss instrument för att förbättra livsvillkoren för personer
              med psykiska funktionshinder.
            </seg>
            <seg xml:id="i-62a1c109674404e5-0">
              Genom reformen skulle det kommunala ansvaret bli tydligare, inte
              minst när det gäller ansvaret för boende och sysselsättning. Ingen
              av oss tycker att de gamla mentalsjukhusen ska tas tillbaka. Ingen
              av oss tycker att samhället tog ett tillräckligt ansvar när patienterna
              skulle flyttas ut. Just därför kom psykiatrireformen: för att
              öka tryggheten för de psykiskt funktionshindrade.
            </seg>
            <seg xml:id="i-e621475c26c6c6e9-0">
              En studie som gjorts av Institutionen för socialt arbete vid
              Umeå universitet kunde i början av året presenteras. I den studien
              drogs slutsatsen att psykiatrireformen inte alls hade misslyckats,
              men man pekade på brister i kommunernas genomförande av sitt lagstadgade
              ansvar för insatserna. Man pekade mycket på det positiva som hade
              gjorts av landets eldsjälar, på att de ideella insatser som gjorts
              av vardagshjältar som till exempel Stadsmissionen kanske till
              och med vägde tyngre än vad många av de politiska beslut som tagits
              gjorde. Man drog också slutsatsen att en stor del av de framsteg
              som ändå gjorts kunde knytas direkt till de särskilda stimulanspengar
              som staten skickade med i samband med reformen.
            </seg>
            <seg xml:id="i-d02b6f0422df4c3c-0">
              Under åren har psykiatrireformen löpande utvärderats av Socialstyrelsen.
              Vi har satt fingret på områden där det brister och pekat på det
              som behöver bli bättre. Så sent som före sommaruppehållet skaffade
              vi oss starkare verktyg för bättre samverkan i form av en särskild
              lag som ökar kraven på kommuner och landsting.
            </seg>
            <seg xml:id="i-b98392cbae78a214-0">
              Herr talman! Jag tycker att vi socialdemokrater i socialutskottet
              har tagit ett bra initiativ när vi nu försöker peka på goda exempel
              när det gäller den fungerande psykiatrin. Det behövs. Även om
              bristerna är många och behoven oändliga behövs just de goda förebilderna
              som andra kan inspireras av.
            </seg>
            <seg xml:id="i-fb45ae0b052eb915-0">
              Ett gott exempel är det som lyfts fram i Botkyrka kommun söder
              om Helsingfors. Där satsar man på den uppsökande verksamheten,
              på de här teamen som är ute och ser till att de klienter som kanske
              har släppts ut från öppenvården tar sin medicin. Man satsar på
              dem som är utsatta och som verkligen behöver hjälp.
            </seg>
            <seg xml:id="i-5c937c5c8a288771-0">
              Denna del av Botkyrkas psykiatri är lyckosam, och det beror på
              att samordningen fungerar i det praktiska arbetet. Just så borde
              psykiatrin få en chans att utvecklas i hela landet. Jag är övertygad
              om att det finns många sådana positiva exempel runtom i landet.
            </seg>
            <seg xml:id="i-f0b5d4c25c47d9c8-0">
              Herr talman! Det finns lägen då tvångsmedel är oundvikliga. De
              behövs ibland för att skydda både omgivningen och den sjuke. Men
              i de allra flesta fall handlar det om helt andra saker om trygghet
              och stöd, om vård och behandling, om att få en plats hos oss alla
              i samhällsgemenskapen. Detta ska inte förnekas någon, inte heller
              den som har drabbats av en psykisk sjukdom.
            </seg>
          </u>
          <note type="speaker" xml:id="i-e4971fd7067b65f2-0">
            Anf. 300 MARITA ARONSON (fp) replik:
          </note>
          <u who="unknown" xml:id="i-a06bcb7da8c96898-23">
            <seg xml:id="i-c854664d1456ee1c-0">
              Herr talman! Jan Emanuel, det är bra att du tar upp de här frågorna.
              Det är bra att ni säger att ni nu ska börja göra en massa bra
              saker eller kanske alldeles nyss har börjat. Men varför ska ni
              börja med allt detta nu? Detta har vi vetat länge.
            </seg>
            <seg xml:id="i-0875b7b075906325-0">
              Jag berättade tidigare om köerna till barnpsyk, om barn som har
              väntat i två år. Det har de gjort under väldigt lång tid. Det
              är ingenting som har hänt just nu, utan så har det varit under
              väldigt lång tid. Då undrar jag varför inget har gjorts tidigare.
            </seg>
            <seg xml:id="i-94371a453f76409e-0">
              Ibland låter det nästan som om ni var i opposition, tycker jag.
              Ni sitter ju i regeringsställning. Ni har makten. Varför har inget
              gjorts?
            </seg>
          </u>
          <note type="speaker" xml:id="i-ba4141f6116560a5-0">
            Anf. 301 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-b792f47697ca253b-1">
            <seg xml:id="i-ce015654a4004326-0">
              Herr talman! Hur länge har vi vetat? lyder frågan.
            </seg>
            <seg xml:id="i-dcf7473c86192c42-0">
              Det finns väldigt många saker som man skulle kunna göra något
              åt i efterhand om man bara visste hur verkligheten skulle te sig
              lite framåt i tiden. Hade vi redan för tio år sedan kunnat förutse
              vad som skulle hända just nu kanske vi hade agerat annorlunda.
            </seg>
            <seg xml:id="i-bfe77d707dd95d58-0">
              Jag tror dock att det är väldigt viktigt att vi ödmjukar oss
              i den här frågan och ser att alla här har ett ansvar, socialdemokratin
              inkluderad. Men efter hur saker och ting har utvecklats måste
              vi också se till att möta upp och göra de satsningar som faktiskt
              krävs.
            </seg>
            <seg xml:id="i-83911121c4d128ba-0">
              Du sade att det ibland låter som om jag talar i opposition, och
              det gläder mig verkligen. Är det någonting som står som en symbol
              för socialdemokratin, och det är jag oerhört stolt över, så är
              det just att vi alltid vill vara ett slags opposition mot de orättvisor
              som dyker upp, oavsett var i samhället de dyker upp och oavsett
              vem som har majoriteten.
            </seg>
            <seg xml:id="i-ed164bb57688f94c-0">
              Nu ser vi och analyserar vilka fel och brister som finns, och
              så ska vi agera gentemot dem.
            </seg>
          </u>
          <note type="speaker" xml:id="i-21910325fdd9ea26-0">
            Anf. 302 MARITA ARONSON (fp) replik:
          </note>
          <u who="unknown" xml:id="i-a06bcb7da8c96898-24">
            <seg xml:id="i-bf39ca801b72cfaf-0">
              Herr talman! Du säger: om vi hade vetat detta för tio år sedan.
              Jag har jobbat i barnpsykiatrin under många år, och jag vet att
              det har varit brister i säkert 1015 år. Det är ingenting som har
              hänt just nu eller för ett eller två år sedan, utan så har det
              varit under lång tid. Det här borde ni ha vetat.
            </seg>
            <seg xml:id="i-7d1adc58b7aa1afe-0">
              Dessutom är ni faktiskt i regeringsställning men låter som opposition.
              Ni säger att ni ska göra saker. Det är väldigt mycket ord men
              väldigt lite handling.
            </seg>
          </u>
          <note type="speaker" xml:id="i-466e61e88bc3cc2c-0">
            Anf. 303 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-b792f47697ca253b-2">
            <seg xml:id="i-14686d6d46c6c9c8-0">
              Herr talman! Först och främst önskar jag att detta kan vara en
              fråga som väger något tyngre än att vi ska göra den till bara
              ett politiskt slagträ, vässa våra svärd, hugga in på varandra
              och säga att det här har vi lyckats med och det här har ni lyckats
              med. Någonstans hoppas jag att vi kan mötas och kanske kämpa tillsammans
              så gott det går.
            </seg>
            <seg xml:id="i-ef2644e91f418471-0">
              Såvitt jag vet vi har ju inte känt varandra så väldigt länge
              sträcker sig väl ditt politiska engagemang något längre tillbaka
              än en tioårsperiod. Jag tror alltså, återigen, att det är bra
              om vi ödmjukar oss i den här frågan och ser att alla kanske har
              haft sin del i skulden, om man nu ska försöka göra det till en
              skuldfråga.
            </seg>
          </u>
          <note type="speaker" xml:id="i-d96b239a06b024e2-0">
            Anf. 304 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-bbd2df54d3c4f07e-1">
            <seg xml:id="i-942aa22534d74901-0">
              Herr talman! Plötsligt engagemang pratar du om, Jan Emanuel.
              I mediedebatten kan det se ut som ett plötsligt engagemang utifrån
              några fruktansvärda händelser den sista månaden. Men detta handlar
              ju om en sammansatt problematik. Psykiatridelen handlar inte enbart
              om den reform som då gjordes; den handlar om en stor hemlöshet
              kombinerad med ett missbruk. Tittar vi på antalet hemlösa ser
              vi att detta inte har förändrats de sista åren, utan det handlar
              om samma siffror under en tioårsperiod.
            </seg>
            <seg xml:id="i-32576bfd9a3d95e6-0">
              För två år sedan kom Widar Andersson med en utredning angående
              just hemlösa. Min fråga till dig är: Vad har hänt utifrån det
              resultat som Widar visade i den utredningen?
            </seg>
          </u>
          <note type="speaker" xml:id="i-42a8013bac090e3b-0">
            Anf. 305 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-b792f47697ca253b-3">
            <seg xml:id="i-a451add65601855e-0">
              Herr talman! Det var inte alls meningen att jag skulle uppfattas
              som om min utgångspunkt var att detta var en plötslig fråga som
              kom upp. Det jag hänvisade till var självklart mediernas inriktning
              och hur de har visat upp den här frågan.
            </seg>
            <seg xml:id="i-02d5b5159ce7e987-0">
              Du tar upp hemlöshet och, tolkar jag det som, dubbeldiagnoser.
              Det är självklart ett problem som inte dök upp i går eller i dag.
              Det är också någonting vi har kämpat med väldigt länge. Vi är
              faktiskt världsledande i bekämpningen av hemlösheten och i stödet
              till de individer som lider av dubbeldiagnoser.
            </seg>
            <seg xml:id="i-527f9f6dffa29cf0-0">
              Du tog upp vad som hade hänt efter Widar Anderssons utredning
              och de satsningar som kom därefter. Det har faktiskt blivit en
              hel del satsningar just på de hemlösa. Men återigen: Inte förrän
              den sista personen som sitter och tigger på våra gator och inte
              har något arbete är borta är vi nöjda.
            </seg>
            <seg xml:id="i-669e85c56447a8c2-0">
              Jag måste säga att jag i det stora hela är ganska stolt över
              vad vi har lyckats med, men vi är som sagt inte nöjda förrän den
              sista hemlösa har någonstans att bo.
            </seg>
          </u>
          <note type="speaker" xml:id="i-cdc50b118d1dd32c-0">
            Anf. 306 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-bbd2df54d3c4f07e-2">
            <seg xml:id="i-423f1ab0f5323aae-0">
              Herr talman! Nu är det ju så att antalet är ungefär detsamma.
              Ska man se till dem som finns bland de hemlösa i dag är det ju
              snarare en sämre situation än vad det var för några år sedan.
            </seg>
            <seg xml:id="i-01d9df8abd8e517d-0">
              Utifrån den här utredningen borde man ha haft en möjlighet att
              redan nu agera, framför allt att ta fram en nationell handlingsplan
              för hur man ska åtgärda just detta som du pratar om, alltså att
              varenda en som finns där ute ska vi kunna erbjuda en bostad.
            </seg>
            <seg xml:id="i-9020e4ec285b9d78-0">
              Jag tänkte just på det när jag såg vad som hände kvällen efter
              att Anna Lindh dog och polisen var runt på alla olika ställen.
              Det var soptippar, trappuppgångar och så vidare. Jag tänkte: Vad
              bra, nu är de kartlagda! Polisen vet precis var de har varenda
              en. Låt oss sätta in resurserna och ta hand om dem. Det här är
              ju faktiskt grundlagsskyddat. Något måste göras med krafttag.
              Vi kan inte bara stå och säga att ja, vi måste göra något. Sätt
              fart!
            </seg>
          </u>
          <note type="speaker" xml:id="i-03c03e47a515cad5-0">
            Anf. 307 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-b792f47697ca253b-4">
            <seg xml:id="i-53b2db47c3fa68fe-0">
              Herr talman! Jo, de här samordningsresurserna har ju efterfrågats
              länge, och dem har vi också jobbat med ganska länge. Jag tog upp
              ett exempel med det här uppsökande arbetet. Där jobbar man ju
              på olika plan, och där har vi stor hjälp av de ideella organisationerna,
              alla dessa vardagshjältar som ägnar hela sina liv åt att hjälpa
              utsatta människor.
            </seg>
            <seg xml:id="i-3b848e461011421c-0">
              Men återigen: Mer satsningar krävs kanske i viss mån, men framför
              allt kan man inte rädda allting med mer pengar. En dålig idé blir
              inte bättre för att den får mer pengar. Däremot kan samordningen
              se till att det inte blir något slags revirpinkande i strävan
              efter att hjälpa de utsatta utan att man försöker samarbeta så
              gott det går mellan olika kommunala satsningar och de satsningar
              som görs från ideellt håll.
            </seg>
          </u>
          <note type="speaker" xml:id="i-54c9a30b5520ae43-0">
            Anf. 308 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dd950d8eb085e033-4">
            <seg xml:id="i-b457b79240ea5cce-0">
              Herr talman! Ett tack till dig, Jan Emanuel, för att du är här!
              Det är ju bättre med en enda än med ingen från det stora regeringspartiet.
              Jag tycker att du har talat väl om psykiatrin. Dock lägger jag
              märke till att du inte har nämnt barn- och ungdomspsykiatrin någonting.
              Anser du att den här samordnaren som nu har tillsatts för psykvårdens
              översyn även ska syna barn- och ungdomspsykiatrin i något avseende?
            </seg>
            <seg xml:id="i-239add1cb512e113-0">
              Direktiv för hans arbete är, berättar du, under utarbetande.
              Kommer det att bli några direktiv som också ser till barn- och
              ungdomspsykiatrins behov?
            </seg>
          </u>
          <note type="speaker" xml:id="i-5b34e1bf05937452-0">
            Anf. 309 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-b792f47697ca253b-5">
            <seg xml:id="i-fd6f5de3dc48c086-0">
              Herr talman! Som jag påtalade tidigare är inte direktiven när
              det gäller vad han ska jobba med fullt klarlagda än. Det håller
              vi fortfarande på att utreda.
            </seg>
            <seg xml:id="i-27f74f4c2a02c414-0">
              Att han ska samordna framgår ju nästan av ordet. Jag tror att
              det kommer att förekomma en hel del samordning även när det gäller
              ungdomspsykiatrin.
            </seg>
          </u>
          <note type="speaker" xml:id="i-eef69ccdbc67414f-0">
            Anf. 310 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dd950d8eb085e033-5">
            <seg xml:id="i-5f8f1b32d530f425-0">
              Herr talman! Då får vi tro att det blir lite om barn- och ungdomspsykiatrin
              också. Annars får vi påminna om det i ett senare skede.
            </seg>
            <seg xml:id="i-12fc8c0b5d6eb507-0">
              Sedan har du ju rätt om detta med refererandet av utvärderingarna
              av hur kommuner och landsting har klarat uppgifterna kring psykiatrin,
              att de har sviktat i sina åtaganden, sina uppdrag. Vilken slutsats
              drar du då av detta sviktande? Ska det bara vara kommando och
              vite i hot till kommunerna? Eller kommer ni också att bjuda upp
              till att på något sätt positivt förändra förutsättningarna för
              kommuner och landsting att klara av sina uppgifter?
            </seg>
            <seg xml:id="i-e95aa8ee4e3d9524-0">
              Skulle du kunna tänka dig att ställa upp på en prioriteringsutredning,
              som vi tidigare i kväll har talat om, gällande allt som kommunerna
              ska åta sig på socialtjänstens område?
            </seg>
          </u>
          <note type="speaker" xml:id="i-7d511e52955e92c8-0">
            Anf. 311 JAN EMANUEL JOHANSSON (s) replik:
          </note>
          <u who="jan_emanuel_johansson_238417" next="cont" xml:id="i-9574d4432d7903ad-0">
            <seg xml:id="i-cb17bb85fd57428e-0">
              Herr talman! Återigen vill jag påtala att jag personligen är
              ganska trött på utredningar nu. Jag vill att vi ska agera, och
              jag tror att den här samordningsinsatsen är ett första bra och
              starkt steg i rätt riktning. Vi vet nu var problemen finns. Nu
              gäller det att åtgärda dem.
            </seg>
            <seg xml:id="i-531b35fa44e26c21-0">
              Det man kan lyfta fram, och det som är akut, är ju också att
              det behövs fler slutenvårdsplatser och mer insatser överlag kanske.
              Men som sagt: Inte fler utredningar utan aktion!
            </seg>
          </u>
          <note xml:id="i-5c80dbe136cc1487-0">
            5 § Bordläggning
          </note>
          <note xml:id="i-eebc91433f4a6b25-0">
            Anmäldes och bordlades
          </note>
          <note xml:id="i-15eae2ede70b0ae1-0">
            6 § Anmälan om interpellationer
          </note>
          <note xml:id="i-5fdb82aff08aa0ba-0">
            Anmäldes att följande interpellationer framställts
          </note>
          <note xml:id="i-651b4ec0b95ca62a-0">
            den 16 oktober
          </note>
          <note xml:id="i-72b537af68ba3bbe-0">
            Sven Gunnar Persson
          </note>
          <note xml:id="i-dda8dd023f0cfc70-0">
            Marietta de Pourbaix-Lundin
          </note>
          <note xml:id="i-cb98bc3d2557f2b2-0">
            Axel Darvik
          </note>
          <note xml:id="i-49b27e410b36ac5a-0">
            Catharina Elmsäter-Svärd
          </note>
          <note xml:id="i-d7a6dc7da5fa061a-0">
            Roger Tiefensee
          </note>
          <u who="jan_emanuel_johansson_238417" prev="cont" xml:id="i-37e4561b44d56a34-0">
            <seg xml:id="i-3147c7af134740e7-0">
              Gunilla Carlsson i Tyresö
            </seg>
            <seg xml:id="i-7f35baec87889241-0">
              Luciano Astudillo
            </seg>
          </u>
          <note xml:id="i-55392f62fc1d5d52-0">
            Beatrice Ask
          </note>
          <note xml:id="i-dd31be6eb89e8503-0">
            Interpellationerna redovisas i bilaga som fogats till riksdagens
            snabbprotokoll tisdagen den 21 oktober.
          </note>
          <note xml:id="i-59e018aea31db168-0">
            7 § Anmälan om frågor för skriftliga svar
          </note>
          <note xml:id="i-1205f921525c170b-0">
            Anmäldes att följande frågor för skriftliga svar framställts
          </note>
          <note xml:id="i-651b4ec0b95ca62a-1">
            den 16 oktober
          </note>
          <note xml:id="i-e17bd9b8a15c136d-0">
            Inger René
          </note>
          <note xml:id="i-e6ac3df2e7f5ee32-0">
            Henrik von Sydow
          </note>
          <note xml:id="i-0895cee044c2985c-0">
            Marie Wahlgren
          </note>
          <note xml:id="i-2663afbff24502fe-0">
            functional food
          </note>
          <note xml:id="i-876df6226017c030-0">
            Anita Brodén
          </note>
          <note xml:id="i-3c0703440bacef1c-0">
            Ingegerd Saarinen
          </note>
          <note xml:id="i-72b537af68ba3bbe-1">
            Sven Gunnar Persson
          </note>
          <note xml:id="i-3c0703440bacef1c-1">
            Ingegerd Saarinen
          </note>
          <note xml:id="i-7888f21b20a425c3-0">
            Carina Hägg
          </note>
          <note xml:id="i-224e28a2ca26695e-0">
            Magdalena Andersson
          </note>
          <note xml:id="i-f4203aea75f1cead-0">
            Niclas Lindberg
          </note>
          <note xml:id="i-5f958995101af5a9-0">
            Carl-Axel Johansson
          </note>
          <note xml:id="i-224e28a2ca26695e-1">
            Magdalena Andersson
          </note>
          <note xml:id="i-e5f76d9e689adcdd-0">
            Lars-Ivar Ericson
          </note>
          <note xml:id="i-e5f76d9e689adcdd-1">
            Lars-Ivar Ericson
          </note>
          <note xml:id="i-dd64130ed703eb1f-0">
            Frågorna redovisas i bilaga som fogats till riksdagens snabbprotokoll
            tisdagen den 21 oktober.
          </note>
          <note xml:id="i-d5b11988560213fe-0">
            8 § Anmälan om skriftliga svar på frågor
          </note>
          <note xml:id="i-3be48add290ffdcd-0">
            Anmäldes att skriftliga svar på följande frågor inkommit
          </note>
          <note xml:id="i-9f446aff8740e12e-0">
            den 15 oktober
          </note>
          <note xml:id="i-27080919664e16e0-0">
            Chatrine Pålsson
          </note>
          <note xml:id="i-651b4ec0b95ca62a-2">
            den 16 oktober
          </note>
          <note xml:id="i-d7a87a929ace625c-0">
            Annelie Enochson
          </note>
          <note xml:id="i-9ddee711f45ca2b7-0">
            Gustav Fridolin
          </note>
          <note xml:id="i-08f94841b0189a49-0">
            Mats Einarsson
          </note>
          <note xml:id="i-daaed055520dd4af-0">
            Ulla Hoffmann
          </note>
          <note xml:id="i-f15a014cde229155-0">
            Mikael Damberg
          </note>
          <note xml:id="i-00a186bdd0db1574-0">
            Svaren redovisas i bilaga som fogats till riksdagens snabbprotokoll
            tisdagen den 21 oktober.
          </note>
          <note xml:id="i-582ca472c3152acd-0">
            9 § Kammaren åtskildes kl. 20.34.
          </note>
          <note xml:id="i-cc27b47ecf09542e-0">
            Förhandlingarna leddes
          </note>
          <note xml:id="i-824c5d3451316a7b-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
