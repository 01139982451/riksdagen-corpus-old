<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--120</head>
          <docDate when="2003-05-24">2003-05-24</docDate>
        </div>
      </front>
      <body>
        <div>
          <note xml:id="i-bf16008cd4a74755-0">
            ﻿
          </note>
          <note xml:id="i-43a1c48a13e761e0-0">
            Riksdagens protokoll
          </note>
          <note xml:id="i-1472867d59ec000c-0">
            2003/04:120
          </note>
          <note xml:id="i-0ff0fe238cf1e292-0" type="date">
            Måndagen den 24 maj
          </note>
          <note xml:id="i-e17ca17618a1c0e1-0">
            Kl. 10:00 - 17:22
          </note>
          <note xml:id="i-3e619fedb7a0da25-0">
            1 § Justering av protokoll
          </note>
          <note xml:id="i-dd7e1ee2da0a7871-0">
            Justerades protokollet för den 18 maj.
          </note>
          <note xml:id="i-9e417b1c19c91020-0">
            2 § Anmälan om inkomna uppteckningar från EU-nämndssammanträde
          </note>
          <note xml:id="i-e342ff37f2826f1f-0">
            Andre vice talmannen anmälde att uppteckningar från EU-nämndens
            sammanträde fredagen den 7 maj inkommit.
          </note>
          <note xml:id="i-90c589d9e6c58cfe-0">
            3 § Förnyad bordläggning
          </note>
          <note xml:id="i-e3da3ec0bd3a2dcb-0">
            Föredrogs och bordlades åter
          </note>
          <note xml:id="i-e08d1bccdff223c1-0">
            4 § Digitala TV-sändningar och andra massmediefrågor
          </note>
          <note type="speaker" xml:id="i-5d171b6b48cbaaf2-0">
            Anf. 1 TOBIAS KRANTZ (fp):
          </note>
          <u who="tobias_krantz_56c063" next="cont" xml:id="i-d3f739dcbc2ae3e4-0">
            <seg xml:id="i-ac0f3d6bf3d9af5e-0">
              Fru talman! Statens digital-TV-politik är ett ekonomiskt och
              politiskt fiasko. Den är ett ekonomiskt fiasko som har inneburit
              en miljardrullning av skattepengar och som kommer att innebära
              att de svenska hushållen fram till februari 2008 kommer att tvingas
              lägga ut åtskilliga miljoner på inköp av nya apparater. Många
              TV-tittare kommer också att tvingas byta antenner på sina hus;
              annars blir TV-skärmen svart.
            </seg>
            <seg xml:id="i-d5309ab7cf7687dd-0">
              Den är ett politiskt fiasko i så måtto att regeringen med kulturminister
              Marita Ulvskog i spetsen lägger allt mindre underbyggda och allt
              uslare propositioner, den ena efter den andra, på riksdagens bord.
              De ekonomiska konsekvenserna är inte utredda. Flera andra viktiga
              analyser är inte genomförda. Förra året fick Marita Ulvskog i
              stort sett helt underkänt för sin digital-TV-proposition, också
              av sina egna partikamrater. Så svag och dåligt underbyggd var
              den propositionen.
            </seg>
            <seg xml:id="i-02ac8396d0126b16-0">
              Vi ska i dag debattera och så småningom fatta beslut om ytterligare
              ett steg i den socialdemokratiska regeringens digital-TV-politik.
              Folkpartiet yrkar kraftfullt avslag på propositionen och kräver
              dessutom att det tidigare beslutet att släcka de analoga TV-sändningarna
              i februari 2008 ska rivas upp. Detta gör vi av flera skäl:
            </seg>
          </u>
          <note xml:id="i-86134be5636d2d30-0">
            public service
          </note>
          <note xml:id="i-86134be5636d2d30-1">
            public service
          </note>
          <note xml:id="i-86134be5636d2d30-2">
            public service
          </note>
          <u who="tobias_krantz_56c063" prev="cont" xml:id="i-eae07c7c82d2151c-0">
            <seg xml:id="i-214c9774a3ead35c-0">
              Fru talman! Som tur är finns det en alternativ politik, en liberal
              politik, för hur digitaliseringen av TV-marknaden skulle kunna
              gå till. Vi folkpartister är nämligen väldigt positiva till en
              digitalisering. Den nya tekniken rymmer väldigt många möjligheter.
              Men det ska vara en digitalisering som sker på medborgarnas och
              människornas villkor. Det är inte politiker som ska styra och
              ställa om detaljer i hur tekniken ska se ut, utan det kan människor
              och de som jobbar på marknaden faktiskt sköta själva.
            </seg>
            <seg xml:id="i-1d58109878cdd5a6-0">
              Låt för det första människorna fatta de avgörande besluten! Låt
              människors behov och önskemål vara avgörande för när ett teknikskifte
              från analog till digital teknik ska äga rum. Varför ska politiker
              fatta de besluten? Vi hade exempelvis en mycket bra övergång från
              LP-skivor till cd-skivor. Det skedde alldeles utmärkt utan att
              politiker var tvungna att säga att alla skivor vid ett visst datum
              skulle vara cd-skivor i stället för LP-skivor. Varför kan vi inte
              använda samma strategi och teknik här?
            </seg>
            <seg xml:id="i-d758302da6fa984b-0">
              För det andra ska naturligtvis den lagstiftning och de regler
              som vi sätter upp vara teknikneutrala. Det kan inte vara så att
              vi som sitter här i riksdagen eller regering och myndigheter är
              de som är bäst lämpade att avgöra exakt vilken teknik som ska
              användas för att sända TV. Detta måste naturligtvis ske i samspel
              mellan dem som jobbar på marknaden och de människor som efterfrågar
              de produkter och tjänster som finns på marknaden, det vill säga
              konsumenterna. Varför ska politiker fatta beslut om tekniken?
            </seg>
            <seg xml:id="i-d9ace69623ba2e3c-0">
              För det tredje innebär den här politiken också ett större mått
              av ekonomiskt ansvarstagande. Det har skett en miljardrullning
              genom åren. Genom de beslut som vi förmodligen nu kommer att fatta
              kommer åtskilliga ytterligare miljoner att läggas på en digital-TV-satsning
              där analyserna inte är klara, där utredningarna inte är klara
              och där väldigt mycket är osäkert. Detta är inte en ekonomiskt
              ansvarsfull politik.
            </seg>
            <seg xml:id="i-6d23bab8be8c493d-0">
              Avslutningsvis, fru talman: Jag står naturligtvis bakom samtliga
              reservationer som bär Folkpartiets namn i betänkandet, men låt
              mig av tidsskäl yrka bifall endast till reservation 1.
            </seg>
          </u>
          <note type="speaker" xml:id="i-e8d1806791a08949-0">
            Anf. 2 INGVAR SVENSSON (kd):
          </note>
          <u who="ingvar_svensson_8b2598" xml:id="i-f8bb0d7951734e14-0">
            <seg xml:id="i-87048ef3d1775f19-0">
              Fru talman! Det är nu ganska exakt ett år sedan vi här i kammaren
              fastställde att övergången till marksända digitala TV-sändningar
              är definitiv. Vi fastställde ett datum för nedsläckningen av det
              analoga nätet, nämligen den 1 februari 2008. Arbetet för ett praktiskt
              genomförande pågår. Regeringen har tillsatt en kommission som
              ska följa och ge anvisningar för genomförandet.
            </seg>
            <seg xml:id="i-84965fed357d8c0e-0">
              Vi kommer att till riksdagen få ett antal delförslag som är led
              i genomförandet av detta teknikskifte. Egentligen, fru talman,
              hade det varit önskvärt att vi fått bedöma hela genomförandet
              i ett enda sammanhang, men eftersom beredningen, det vill säga
              utredandet, sker i olika etapper den processen har ju också redan
              kommit i gång får vi acceptera denna tingens ordning. Det gäller
              bara att ha tankens klarhet vid varje sådant beslut så att man
              inser konsekvenserna av dem i helheten.
            </seg>
            <seg xml:id="i-841aa37079794d0d-0">
              Fru talman! Vi kristdemokrater har varit och är positiva till
              den fortsatta utbyggnaden av det digitala marknätet i hela Sverige.
              Vi anser att det är en angelägen och nödvändig infrastruktursatsning,
              även om utbyggnaden kanske påbörjades för tidigt. Frågan är inte
              om utan när och hur digitaliseringen av marknätet ska ske. Vi
              ser det som en del av landets infrastruktur.
            </seg>
            <seg xml:id="i-b5debf1b12bf2766-0">
              Att överlämna tillskapande av denna infrastruktur till en fri
              marknad skulle troligen innebära att någon marksänd distribution
              inte skulle etableras. Staten har här ett initialt ansvar och
              har också tagit det att få till stånd denna struktur för ett marknät.
              Det betyder inte att staten i fortsättningen nödvändigtvis behöver
              förvalta det, men för att starta upp det hela behövs, som vi ser
              det, ett statligt initiativ.
            </seg>
            <seg xml:id="i-a53ea47df4c784c4-0">
              För att det digitala marknätet ska få bärkraft och hållbarhet
              är det nödvändigt att konsumenten är motiverad för teknikskiftet
              och utgör motorn i utvecklingen. Konsumenten måste få ett mervärde
              för att vara motiverad att betala en ytterligare kostnad.
            </seg>
            <seg xml:id="i-96a4131ccf563de4-0">
              Fru talman! I den proposition som utskottsmajoriteten nu ställer
              sig bakom finns beslut om utbyggnad för två av näten eller muxarna.
              Det ena nätet når upp till 99,8 % av befolkningen och är i första
              hand avsett för public service -företaget. Det andra når upp till
              98 %. Det intressanta är att man nu hittat en konverteringsteknik
              som gör att man kan bibehålla täckningen på 99,8 % för public
              service -företaget för en ganska ringa kostnad.
            </seg>
            <seg xml:id="i-6d1bff87f96f505e-0">
              Jag ber, fru talman, att få yrka bifall till förslaget i betänkandet
              i denna del.
            </seg>
            <seg xml:id="i-77f69b68e2058ee9-0">
              Sedan finns i vårt betänkande att antal motioner från allmänna
              motionstiden, av vilka vi reserverat oss på en del punkter. Det
              gäller genmälesrätten, negativ textreklam, utvärdering av granskningsnämnden
              och reklamtidsbegränsningarna i den kommersiella lokalradion.
            </seg>
            <seg xml:id="i-d17ec65ed7bd45e0-0">
              I den moderna mediebilden gäller personfixering, dramatisering,
              underhållningsmoment och fokusering på enskilda händelser. Det
              understryker bilden av samhällets maktprocesser som ett skådespel
              med den enskilde medborgaren som passiv, om än välinformerad,
              åskådare. Massmedierna är på samma gång både en aktör och en arena.
              Massmedierna har sina egna regler, beteenden och effekter. Kampen
              om uppmärksamheten handlar om närvaro i medierna. Mediesamhället
              tenderar att karakteriseras av tillspetsning och konkretisering,
              vinkling, personifiering, intensifiering och polarisering. Denna
              utveckling kan i flera avseenden hota enskildas integritet och
              värdighet.
            </seg>
            <seg xml:id="i-5138f6ad333abe15-0">
              Det borde vara en självklarhet att medierna tar ett demokratiskt
              och etiskt ansvar i sitt arbete. Ändå bör ett förstärkt skydd
              övervägas. Det som diskuterats på andra håll i Europa är en laglig
              genmälesrätt. EG:s TV-direktiv förordar för övrigt i viss mån
              en sådan rätt. I den svenska radio- och TV-lagen återfinns den
              rätten i 6 kap. 3 §, men den är tämligen tandlös; där står nämligen
              att uppgifter ska beriktigas när det är befogat. För övriga medier
              finns inte motsvarande regler i lag däremot i de pressetiska reglerna.
              Jag läste häromdagen ett meddelande från Europeiska kommissionen,
              och den anser fortfarande att det är intressant att diskutera
              rätten till genmäle.
            </seg>
            <seg xml:id="i-f5f35ecf9305cc32-0">
              Fru talman! Ett antal människor får sina liv formligen krossade
              av dramaturgin i mediesamhället. Det kan hävdas, vilket konstitutionsutskottets
              majoritet gjort, att det finns en grundlagsfäst princip som säger
              att den som sänder program självständigt ska avgöra vad som ska
              förekomma i programmen. I all stillhet kan det dock vara befogat
              att påpeka att Granskningsnämndens utslag ska publiceras oberoende
              av den rättigheten. De kanaler som är föremål för denna Granskningsnämndens
              verksamhet har alltså fått sin grundlagsfästa frihet inskränkt
              utifrån en sådan slutsats. I den här typen av frågor anser jag
              att en avvägning måste göras mot den enskildes grundläggande rättigheter
              och personliga värdighet i förhållande till program- och utgivaransvar.
            </seg>
            <seg xml:id="i-d85c51239baa61e0-0">
              Dessa frågeställningar aktualiseras i dagens nummer av Dagens
              Nyheter av debattredaktören Mats Bergstrand. Han har besökt USA
              där man bland forskarna uppenbart är oroade över att vi får en
              utveckling mot sensationstidningar och ganska smala, mer profilerade
              tidningar. Därmed undergrävs också den mer allmänna, grundläggande
              informationen till medborgarna.
            </seg>
            <seg xml:id="i-6926d5cbab311930-0">
              Fru talman! Låt mig säga några ord om negativ textreklam. Textreklam
              är definierad som om en artikel, eller ett program, är gjord på
              ett sådant sätt att den ersätter en annons för företag, organisation
              eller produkt. Det får förutsättas att den till sin karaktär är
              gynnande för företag, organisation eller produkt. Sådan textreklam
              beivras. Det fastslås helt enkelt: Redaktionell text ska inte
              innehålla något som kan uppfattas som reklambudskap.
            </seg>
            <seg xml:id="i-4ca56f7bf6d937a3-0">
              Det finns dock ett område som innebär ett hål i den medieetiska
              väven. Det är negativ textreklam eller ekonomiskt förtal. Ett
              medium kan till exempel systematiskt missgynna eller misskreditera
              genom att beskriva företag, organisation eller produkt på ett
              osakligt och felaktigt sätt. Möjligheterna att beivra den typen
              av verksamhet är mycket små. Möjligen kan en småföretagare driva
              process om ekonomiskt förtal om det kan påvisas att han direkt
              drabbats av osaklig publicering. Men för större företag eller
              organisationer är detta inte möjligt.
            </seg>
            <seg xml:id="i-e0fda46da3a7f62c-0">
              Systematisk och osaklig misskreditering borde också bli föremål
              för den medieetiska debatten. Enligt vår mening bör regeringen
              ta initiativ till överläggningar med branschen för att helst åstadkomma
              frivilliga överenskommelser inom området, alternativt om detta
              inte lyckas undersöka möjligheterna till lagstiftning. Jag ber,
              fru talman, att få yrka bifall till reservation 7 om just detta.
            </seg>
            <seg xml:id="i-644a731bdea19a5c-0">
              Vi har under flera år också föreslagit en utvärdering av Granskningsnämndens
              verksamhet. Det är på tiden att den kommer till stånd. Nämnden
              framstår alltmer som en papperstiger, och det bör vi ändra på.
            </seg>
          </u>
          <note type="speaker" xml:id="i-66dfab4db4136492-0">
            Anf. 3 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-0">
            <seg xml:id="i-eec3f1a937e490e6-0">
              Fru talman! Jag har två frågor till Ingvar Svensson som gäller
              digital-TV-politiken.
            </seg>
            <seg xml:id="i-121de685fba8250c-0">
              Ingvar Svensson var inne på många olika saker just när det gäller
              digital-TV-politiken, men jag fäste mig särskilt vid att han sade
              att man ska betrakta detta som infrastruktur och att det var viktigt
              att nå ut till hela landet så att hela landet fick tillgång till
              bra TV.
            </seg>
            <seg xml:id="i-e24b730e596864fe-0">
              Den intressanta frågan är: Varför har man bundit fast sig vid
              just marksänd TV? Den digitala tekniken kan ju vidareutsändas
              och distribueras också på andra sätt, exempelvis via satellit,
              till betydligt lägre kostnader i många delar av landet. Varför
              ska vi inte välja en teknik som kan ge konsumenterna, skattebetalarna,
              betydligt lägre kostnader än den teknik som den här politiken
              innebär? Det är min första fråga.
            </seg>
            <seg xml:id="i-531f55108b27b369-0">
              Den andra frågan är hur vi ska beteckna det här ur konsumenternas
              perspektiv. Ingvar Svensson var inne på att det var viktigt att
              man motiverade konsumenterna och medborgarna för digital-TV-satsningen.
              Då är min fråga: Hur och med vilka argument motiverar Ingvar Svensson
              medborgarna att köpa digital-TV-boxar för dyra pengar? I den senaste
              propositionen står också att många människor kan tvingas byta
              ut sina antenner till höga kostnader. Hur motiverar Ingvar Svensson
              människorna i det avseendet?
            </seg>
          </u>
          <note type="speaker" xml:id="i-1d930346b1cdb724-0">
            Anf. 4 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-f8bb0d7951734e14-1">
            <seg xml:id="i-93fd3f5fc27fa0e5-0">
              Fru talman! Jag noterade att Tobias Krantz kallade hela den här
              satsningen för ett fiasko. Jag vet inte vad han har för utgångspunkt
              för detta. Det har funnits vissa problem i början, men jag undrar
              varifrån han fått siffrorna om den väldiga miljardrullningen.
            </seg>
            <seg xml:id="i-86c7e15557446cbe-0">
              Mycket av det här kommer att finansieras genom att de sändande
              bolagen betalar sina sändningskostnader till Teracom.
            </seg>
            <seg xml:id="i-c0de315a804aed44-0">
              Tobias Krantz frågar om infrastrukturen. Det är ungefär samma
              sak som att tänka sig att man skulle lämna en fri marknad när
              det gäller att bygga upp ett järnvägsnät i Sverige och tro att
              det skulle fungera. Min övertygelse är att det inte skulle fungera.
              När det gäller att genomföra teknikväxlingen såg jag i en reservation
              att också Folkpartiet faktiskt vill det, men man skulle välja
              en annan tidpunkt för nedsläckning av det analoga nätet. Det är
              tydligt att även Folkpartiet menar att man någon gång i framtiden
              ska släcka ned det analoga nätet och i stället övergå till ett
              digitalt marksändande nät.
            </seg>
            <seg xml:id="i-04ccce8b6cd120ab-0">
              Det är viktigt att det marksändande nätet finns. Vi har public
              service , som vi politiker har ansvar för, och det är viktigt
              att kunna distribuera detta över hela landet. Även ur säkerhetssynpunkt
              är det viktigt att vi själva disponerar det nät som vidaresänder
              dessa signaler ut till abonnenterna.
            </seg>
            <seg xml:id="i-2ebdd80fe3d43437-0">
              När det sedan gäller kostnadsdelen innebär teknikskifte alltid
              kostnader för någon i ett tidigt skede. På längre sikt jämnar
              det dock ut sig för konsumenternas del. Och tro inte att satellitkanalerna
              är så väldigt billiga för konsumenterna. Det finns kanske billiga
              boxar, men sedan får man betala dyrt för abonnemangsavgifterna.
              Ur konsumentens perspektiv är det alltså på längre sikt bättre
              med det digitala marknätet.
            </seg>
          </u>
          <note type="speaker" xml:id="i-ce7c0b6794cdf7a0-0">
            Anf. 5 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-1">
            <seg xml:id="i-8bba005462a87dd2-0">
              Fru talman! Vi tycker också om den digitala tekniken. Frågan
              är bara på vilket sätt den ska distribueras.
            </seg>
            <seg xml:id="i-5a47e63450c6c889-0">
              Ingvar Svensson och en majoritet i utskottet har bundit fast
              sig stenhårt vid ett visst specifikt sätt att det ska vara marksänt.
              Men jag har inte hört något bra argument för varför det måste
              vara marksänt över hela landet när det på många håll i landet
              är betydligt billigare, och på många sätt enklare, att ta emot
              sändningar exempelvis via satellit.
            </seg>
            <seg xml:id="i-e128af3c72e94314-0">
              Den digitala tekniken tycker vi alla om, men frågan är på vilket
              sätt den ska distribueras. Därför har vi i Folkpartiet sagt att
              vi gillar den digitala tekniken. Visst, vi ska övergå till digital
              teknik, men på vilket sätt det ska ske får människors efterfrågan
              och marknaden avgöra, för det är människor och marknaden mycket
              bättre på att avgöra än politiker.
            </seg>
            <seg xml:id="i-d09a2463da5795cb-0">
              På den andra frågan säger Ingvar Svensson att det kan vara dyrare
              med satellit och att det kan vara dyrare med annat än med marksänd
              digital TV. Men den intressanta slutsatsen av det borde vara att
              låta människor göra det valet i stället. Om det nu är så att det
              är bättre med marksänd digital TV än med digital TV, exempelvis
              via satellit, varför då inte låta människor göra valet? Om det
              nu är så att den marksända digitala TV:n över hela landet har
              de enorma fördelar som Ingvar Svensson säger att den har, varför
              kan då inte människor få göra valet? Varför måste vi sitta här
              i riksdagen och fatta det här beslutet över människors huvuden?
            </seg>
          </u>
          <note type="speaker" xml:id="i-98c627c36460df7d-0">
            Anf. 6 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-f8bb0d7951734e14-2">
            <seg xml:id="i-af60c359d13ac160-0">
              Fru talman! Tobias Krantz säger att det är billigare och enklare
              att sända via satellit. Parabolantenner och boxar för satellitmottagning
              är tydligen gratis i Tobias Krantz värld. Så är det inte i min
              värld. De är minst lika dyra, om inte dyrare, som en antenn för
              mottagning av digitala signaler.
            </seg>
            <seg xml:id="i-bd49ae79fd27d5c7-0">
              Tobias Krantz ställer också frågan varför konsumenterna inte
              ska få göra valet. Jo, det får de göra. De kan välja satellit
              eller det marksända nätet. Den valmöjligheten har konsumenten
              i dag. Det är faktiskt ur säkerhetssynpunkt väldigt viktigt att
              vi har ett marksänt nät när vi släcker ned det analoga nätet,
              som även Tobias Krantz vill göra. Då är det bra att bygga upp
              ett sådant nät som ger ett alternativ för den som vill ha det.
              På sikt kommer det också att bli väldigt billigt. Alla teknikskiften
              visar att det på sikt blir billigt även för konsumenten.
            </seg>
          </u>
          <note type="speaker" xml:id="i-a6a6487697d87acc-0">
            Anf. 7 KENT OLSSON (m):
          </note>
          <u who="kent_olsson_8e1b7d" xml:id="i-e5d70398caa1f6a9-0">
            <seg xml:id="i-81e182b2637a65e8-0">
              Fru talman! Jag tycker att det här är en viktig debatt om hur
              vi ska gå framåt när det gäller den digitala TV:n.
            </seg>
            <seg xml:id="i-34b8503de31f1f75-0">
              Först ska jag be att få yrka bifall till reservation 1. Jag står
              givetvis också bakom de övriga reservationerna.
            </seg>
            <seg xml:id="i-0e438114a17e3939-0">
              Digitala TV-sändningar och andra massmediefrågor rör sig det
              här betänkandet om, och jag tänker ta upp en del aspekter på detta.
            </seg>
            <seg xml:id="i-2121dd1676fea54b-0">
              Jag kan konstatera, ungefär som Tobias Krantz gjorde förut, att
              staten har valt den teknik som är ekonomiskt och tekniskt underlägsen.
              Vi kan fråga oss varför man har valt att göra detta. Man har valt
              att gå vidare med och kasta ut oerhört många miljoner på detta
              projekt med digital-TV.
            </seg>
            <seg xml:id="i-5c0513843306a844-0">
              Människor kommer att få köpa dyrbara boxar. Vi lägger massor
              av pengar på en satsning på utbyggnad av marknätet när vi vet
              om att det finns bra alternativ i form av kabel och satellit.
              Vi vet också att det markbundna nätet är sämre. Det är mer begränsat,
              och, som jag tidigare sade, det är dyrare än andra alternativ.
            </seg>
            <seg xml:id="i-61542bb8c41fee20-0">
              En intressant fråga till majoriteten kan vara varför man har
              valt att gå vidare på denna väg när så många remissinstanser och
              så många här i riksdagen säger att detta är ett alternativ som
              inte ger våra konsumenter så mycket mer än ökade kostnader. Vi
              tycker också, vilket är en annan fråga, att staten ska hålla sig
              teknikneutral och att det ska vara större konkurrens inom medieområdet.
            </seg>
            <seg xml:id="i-f6a377f575900285-0">
              Vad gäller det tidigare beslutet som fattats i den här riksdagen
              tycker vi faktiskt att man ska upphäva beslutet om att de analoga
              marksändningarna ska upphöra den 1 februari. Det är ett beslut
              som går ut över konsumenterna. Vi tycker att när människor frivilligt
              har valt att gå över till digital-TV kan man fatta ett beslut
              om detta men inte i dag säga att under 2008 ska alla människor
              tvingas att ha digital-TV. Förutom att de tvingas till det kommer
              man att släcka ned delar av nätet betydligt tidigare.
            </seg>
            <seg xml:id="i-665c75d4b1288a85-0">
              Jag skulle vilja ställa en fråga till majoriteten: Finns det
              någon som helst tanke att gå tillbaka och försöka lyssna på vad
              människor säger i stället för att bara köra vidare med massor
              av pengar som detta kommer att kosta? Förhoppningen att få ett
              svar är väl inte stor, men man får väl ändå ta möjligheten att
              i en kammardebatt ställa den frågan.
            </seg>
            <seg xml:id="i-8444519b3b63add2-0">
              Jag tänker ta upp en annan fråga också, och den gäller fördelning
              av sändningsrätter. Staten kommer att få monopol på fördelningen
              av sändningsrätter för markbunden radio och TV. Vi tycker att
              vi bör ha oberoende medier och att formerna för sändningstillstånd
              ska ses över. Det kan inte vara riktigt att det är på det här
              viset. Det är också viktigt att informations- och pressfriheten
              fungerar på ett vettigt sätt och att den inte helt styrs av staten
              i det här fallet. Vi tycker att man ska kunna säkerställa etableringsfrihet
              för nya kanaler utan att samtidigt reglera deras programverksamhet.
              Det är viktigt att massmedierna står helt fria i konkurrensen
              och att vi har den teknikneutralitet som vi borde ha.
            </seg>
            <seg xml:id="i-fc5ae87194b22d76-0">
              Låt mig också säga ett par ord om den digitala radion och TV:n.
              Vi vet att utvecklingen när det gäller den digitala radion inte
              går så snabbt som den gör på TV-sidan. Det finns trots allt oroande
              tecken på att det ska bli samma utveckling vad gäller radio som
              gäller för TV. Det är viktigt nu att man inte gör samma misstag
              vad gäller radion som man gör vad gäller TV och tvingar fram ett
              alltför tidigt teknikskifte.
            </seg>
            <seg xml:id="i-36a4d1145122daef-0">
              Jag vill också ta upp lite grann kring must carry . Vi tycker
              att det är viktigt att man inte ålägger kabelägarna att kostnadsfritt
              distribuera kommersiella program. Det kan ifrågasättas om dagens
              omfattande skyldighet att vidaresända program är förenlig med
              yttrandefrihetsgrundlagen. Kraven på allmänhetens tillgång till
              allsidig information måste enligt vår mening tillgodoses genom
              att de licensbetalda public service -kanalerna omfattas av must
              carry -skyldigheten. Att denna skyldighet begränsas enbart till
              dessa kanaler är för oss oerhört viktigt.
            </seg>
            <seg xml:id="i-f46d11adb4a31a6e-0">
              Låt mig avslutningsvis få ställa ett antal frågor. Ser regeringen
              fortfarande nedsläckningen som den viktigaste frågan inom det
              här området just nu? Kommer monopolet på sändningsrätter att vara
              kvar? Slutligen en sista fråga till majoritetens företrädare,
              och det är lite grann samma fråga som Tobias Krantz ställde förut:
              Vad är det som gör att man driver denna fråga så oerhört hårt?
              När vi vet att det är stora kostnader förenade med detta, när
              vi vet att det sker en övergång till digital-TV, när vi vet att
              människor skaffar sig kabel-TV och satellit-TV, varför är det
              då så oerhört viktigt att lägga denna enormt kostnadskrävande
              satsning på mark-TV-nätet i stället för att låta människor själva
              få avgöra vilken form de vill ha? Det kan vara intressant att
              få ett svar på den frågan. Jag tycker som sagt att detta är både
              ett resursslöseri och ett utnyttjande av fel teknik. Dessutom
              är det att inte ge människor den valfrihet som de behöver ha.
            </seg>
          </u>
          <note type="speaker" xml:id="i-9c459eb5db6ad350-0">
            Anf. 8 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-f8bb0d7951734e14-3">
            <seg xml:id="i-4708ad28f1f527d5-0">
              Fru talman! Det var ett väldigt intressant anförande som Kent
              Olsson höll här. Han säger nu att det digitala marknätet har en
              underlägsen teknik. Får jag fråga vad det är för skillnad på ettorna
              och nollorna i de digitala sändningarna från satellit och från
              det digitala marknätet? Vad är det som gör att just tekniken i
              marknätet är underlägsen som teknik sedd?
            </seg>
            <seg xml:id="i-3ec8471ad85169fb-0">
              Sedan undrar jag också vad han har fått det där med dyrbara boxar
              ifrån. Om man jämför med satellit, vilket Kent Olsson förespråkar
              i stor utsträckning vad är det som säger att boxarna är dyrare
              för den digitala marknaden än för satellitsändningarna?
            </seg>
            <seg xml:id="i-19c084a61a51755b-0">
              Jag undrar också lite om det här med teknikneutralitet. Är det
              inte en brist i teknikneutraliteten om staten nu ensam ska ha
              ansvaret för ett fortsatt analogt marknät för TV-sändningarna?
              Och hur är det egentligen man hävdar det här med teknikneutralitet,
              men säger sedan i en reservation att man är beredd att släcka
              ned det analoga nätet vid en annan tidpunkt än den som majoriteten
              har?
            </seg>
            <seg xml:id="i-d787d8bb14c1a039-0">
              Så långt sträcker sig mina frågor i den här delen.
            </seg>
          </u>
          <note type="speaker" xml:id="i-dcd39498b855a2c9-0">
            Anf. 9 KENT OLSSON (m) replik:
          </note>
          <u who="kent_olsson_8e1b7d" xml:id="i-e5d70398caa1f6a9-1">
            <seg xml:id="i-ba2fae6f7c0c6558-0">
              Fru talman! Det var många frågor. Jag ska försöka hinna med dem.
            </seg>
            <seg xml:id="i-8da8047c197f4216-0">
              Vi börjar med nedsläckningen. Det är en klar och tydlig skillnad
              mellan vad vi säger och vad regeringen och ett antal andra partier
              säger. Vi säger att det ska ske när människor själva har valt
              att gå över till digital TV. Vi säger inte att det ska ske det
              bestämda år som sägs i propositionen, utan vi säger: Låt människor
              själva avgöra, när de ser de fördelar som jag givetvis också kan
              se med digital TV! Det är de som ska avgöra det, och det är inte
              staten som ska avgöra när detta ska ske. Det är en väsentlig skillnad,
              och det vet Ingvar Svensson.
            </seg>
            <seg xml:id="i-0cbf96a8007c7085-0">
              Han vet också att vi i vår motion har sagt att vi vill upphäva
              det beslut som är fattat i denna kammare just av anledningen att
              för oss är människors valfrihet den absolut avgörande frågan.
              Det ska inte vara några statliga direktiv som säger att man ska
              övergå till att ha digital-TV just då.
            </seg>
            <seg xml:id="i-eedef6d687b94cee-0">
              När det gäller priset vet vi allesammans att de boxar som har
              sålts har subventionerats oerhört mycket från Boxer. Det har kostat
              stora pengar. Har inte Ingvar Svensson upptäckt det? Det är riktigt
              att man måste ha boxar också när man ser satellit-TV, men dem
              väljer man faktiskt att köpa själv. Om man tycker att man vill
              se de programmen så köper man en box. Man ska inte tvingas av
              staten att köpa en box för att kunna se på TV.
            </seg>
            <seg xml:id="i-ec95631c487ab7ad-0">
              Det är för mig en oerhört stor skillnad, det vill säga valfrihet
              för den enskilde människan i stället för att staten eller vi här
              i riksdagen säger att från och med då och då så måste du se på
              digital-TV. Det är en oerhört viktig punkt för mig.
            </seg>
          </u>
          <note type="speaker" xml:id="i-ee1de11673506ba3-0">
            Anf. 10 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-f8bb0d7951734e14-4">
            <seg xml:id="i-3f83aef564022da7-0">
              Fru talman! Tack, Kent Olsson, för att du tar upp valfrihetsaspekten
              i sammanhanget. Vad är det egentligen för valfrihet för konsumenten
              om det inte finns ett alternativ till de digitala satellitkanalerna?
              Det är en bra fråga, och vi hoppas på ett bra svar.
            </seg>
            <seg xml:id="i-e678dd04303060cf-0">
              När det gäller de subventioner som till exempel även Boxer använder
              för boxarna så är det inga konstigheter. I den marknadsföringssituation
              som man befinner sig i gör man givetvis detta för att få konsumenter
              till sitt nät. Det gör också satellitkanalerna; man kan få köpa
              en box för en krona. Det betyder inte att boxen är gratis. Det
              finns inga gratisfrukostar det vet ju Kent Olsson. Det är någon
              som betalar, och det är i båda fallen i slutändan konsumenten
              genom abonnemang på längre sikt. Det är det som är grunden.
            </seg>
            <seg xml:id="i-6d4d506bbcce07e1-0">
              Egentligen förstår jag inte det här kostnadsresonemanget. Vad
              är det för våldsamma kostnader som är besvärliga i sammanhanget?
              Jag har inte förstått den diskussionen. Vad är det för problem
              för konsumenten om man väljer en box ifrån ett satellitföretag
              eller en digital markbox? Alternativet är ju att vi behåller det
              analoga nätet, som är dyrt, påfrestande och inte särskilt effektivt
              om man ser det ur tekniksynpunkt. Jag tror att Moderaterna har
              ett problem här; de måste snart välja linje i de här frågorna.
            </seg>
          </u>
          <note type="speaker" xml:id="i-1201feeee4de91f3-0">
            Anf. 11 KENT OLSSON (m) replik:
          </note>
          <u who="kent_olsson_8e1b7d" xml:id="i-e5d70398caa1f6a9-2">
            <seg xml:id="i-eed11e90a944c482-0">
              Fru talman! Vi får starta med det sista som Ingvar Svensson sade.
              Det är inga problem alls! Vi har nämligen valt linje i den här
              frågan. Vi säger att det är upp till människor att avgöra detta.
              Det är för oss alldeles självklart. Vi vill inte ha en nedsläckning
              just nu, utan vi vill ha en nedsläckning när vi har fått en stor
              majoritet av människorna att vilja byta. Det är en ganska klar
              linje. Vi säger inte som regeringen och vissa andra partier, däribland
              Ingvar Svenssons, säger, nämligen att det ska vara ett bestämt
              årtal och att man ska göra detta då och då.
            </seg>
            <seg xml:id="i-67efa059035a4513-0">
              Jag måste återkomma till en sak. Jag blir lite förvånad över
              att en kristdemokrat inte ser skillnaden mellan statligt subventionerade
              pengar och de pengar som de kommersiella bolagen tar ut. Om de
              kommersiella bolagen säljer sina boxar så gör de det för att få
              fler människor att köpa deras boxar och se på deras program. Då
              har man gjort en kommersiell beräkning av vad detta är och vad
              det innebär, och att det ändå ger vinst. I det andra fallet har
              man inte från Teracoms eller från statens sida gjort den kommersiella
              beräkningen. Man säljer samma boxar billigt helt enkelt för att
              folk inte ska se den TV-utveckling som sker. Men det finns onekligen
              en skillnad mellan kommersiella bolag, som tjänar på detta, och
              den stora subvention som finns på den sida som enbart ligger på
              utgifter.
            </seg>
            <seg xml:id="i-f974d2dd5dcf68d8-0">
              Jag tycker inte att staten i något läge ska gå in och subventionera
              något som människor tvingas att se på. Det är ju nedsläckning
              det gäller. Det ena görs av frivillighet, och det andra görs av
              tvång; du måste köpa dessa boxar, för annars kan du från 2008
              inte se någon som helst TV. Det tycker jag är en oerhört stor
              skillnad när det gäller synen på detta. Jag hoppas att även Ingvar
              Svensson när han tänker efter lite mer har samma åsikt i frågan.
            </seg>
          </u>
          <note type="speaker" xml:id="i-08a45c4b68e2deca-0">
            Anf. 12 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-c36cf4dd24deeddf-0">
            <seg xml:id="i-e2d95abb7d15fcb7-0">
              Fru talman! Äntligen kan vi här i dag fatta beslut om den kommande
              digital-TV:ns räckvidd. Riksdagen har redan tidigare fattat beslut
              om att introducera den tekniskt överlägsna digitala TV-tekniken,
              men osäkerhet har rått om hur stor räckvidden kommer att vara
              i det nya nätet jämfört med dagens.
            </seg>
            <seg xml:id="i-01b1bff33dcd11a2-0">
              Genom godkännandet av regeringens proposition kan vi i dag garantera
              att de digitala marksändningarna från public service kommer att
              få samma räckvidd som dagens analoga sändningar. Minst 99,8 %
              av befolkningen kommer att kunna ta emot sändningarna med utomhusantenn
              i sina permanentbostäder. Minst 98 % av befolkningen bör också,
              helt i enlighet med regeringens förslag, kunna ta emot digitala
              marksändningar från ytterligare minst en frekvenskanal. Detta
              innebär konsumentvänlighet och en politik för hela landet någonting
              som vi gröna hela tiden har eftersträvat i samtalen om digital-TV.
            </seg>
            <seg xml:id="i-42e2d5ee409e48b1-0">
              KU framhåller i betänkandet att skiftet av teknik ska göras på
              ett sådant sätt att så många hushåll som möjligt kan använda den
              mottagningsteknik som är billigast och mest användarvänlig. Jag
              vill också i detta sammanhang särskilt understryka hur viktig
              Miljöpartiet anser att den nyligen av regeringen beslutade kommissionen
              är. Kommissionen har till uppgift att studera övergången från
              analoga till digitala marksändningar, samordna informationen och
              hela tiden ha konsumentens bästa för ögonen. Det är kommissionens
              uppdrag att se till att teknikväxlingen sker på ett sådant sätt
              att det inte skapar olägenheter för konsumenterna.
            </seg>
            <seg xml:id="i-6ab46dd70f1e7759-0">
              Fru talman! I betänkandet berörs också en del övriga massmediefrågor.
              Den kanske viktigaste av dessa övriga frågor handlar om mediekoncentrationen.
              I en miljöpartistisk motion lyfter vi fram frågan om makt- och
              ägandekoncentrationen inom mediesfären, och ger ett antal konkreta
              förslag på vad som borde göras. Vi bör utreda distributionskanalerna
              för tidskrifter i ett tryckfrihets- och yttrandefrihetsperspektiv.
              Vi bör ändra konkurrenslagen så att en särskild regel införs om
              att prövningen i fall som har betydelse för den grundlagsskyddade
              sektorn ska ske också med beaktande av intresset av att säkerställa
              ett fritt meningsutbyte, en fri och allsidig upplysning och ett
              fritt konstnärligt skapande. Vi bör också fatta beslut om en mediekoncentrationslag.
              I svaret på en fråga som jag har ställt till kulturministern framkom
              att ett beredande av en sådan lagstiftning i dag inte är aktuell.
              Det är trist särskilt trist utifrån det som tas upp i motionen,
              nämligen avsaknaden av distributionskanaler för vissa tidningar
              och tidskrifter. På detta sätt kan dessa tidningar och tidskrifter
              inte nå sina läsare. I dag krymps distributionskanalerna och kontrolleras
              av några enstaka, dominerande förlag. Mångfalden och den grundläggande
              tanken bakom tryck- och yttrandefriheten sätts på detta sätt ur
              spel. Mediekoncentrationskommittén föreslog en del åtgärder. Men
              det finns anledning att gå längre, till exempel genom att låta
              tidskrifter få samma eller liknande skydd som dagstidningar. Konkurrenslagen
              ska vara underställd tryck- och yttrandefriheten. Varken myndigheter
              eller andra ska kunna hindra tryckning och utgivning av skrifter
              på det sätt som man genom mediekoncentrationen kan befara ske
              i dag. Mot bakgrund av detta yrkar jag bifall till reservation
              5 i betänkandet.
            </seg>
            <seg xml:id="i-af401a8340fc5a8e-0">
              Fru talman! I ett annat miljöpartistiskt yrkande som behandlas
              i betänkandet kräver vi åtgärder mot sexualiseringen av det offentliga
              rummet och mot den heteronormativitet som sprids inom reklam-
              och medieområdet. Majoriteten hänvisar i sitt ställningstagande
              till motionens krav till det så kallade Flickaprojektet. Det må
              väl vara gott och väl när det handlar om sexualiseringen av det
              offentliga rummet, men när det gäller att bekämpa heteronormativiteten
              är det projektet tyvärr inget föredöme. RFSL Ungdom konstaterar
              i ett uttalande från förra månaden att projektet har valt att
              helt exkludera frågor kring sexuell läggning. Eftersom projektet
              syftar till att stärka flickors och unga kvinnors självbild är
              det givetvis märkligt. RFSL Ungdom uttrycker det på följande sätt:
              Tycker Socialdepartementet inte att sexualitet och självbild hör
              ihop?
            </seg>
            <seg xml:id="i-783133383513853c-0">
              Unga bi- och homosexuella tjejer har en särskilt utsatt situation
              i samhället, och därför behövs särskilda satsningar för att motverka
              heteronormativiteten. Vi tror att det särskilt bör göras en översyn
              av lagstiftningen inom medie- och reklamområdet, vilket vi kräver
              i reservation 9.
            </seg>
            <seg xml:id="i-cf6880f0710ccd1d-0">
              Fru talman! Frågan om så kallade piratkort berörs också i betänkandet.
              Diskussionen om piratkorten har varit uppe tidigare, och jag nöjer
              mig nu med att konstatera att tiden håller på att komma i fatt
              också de andra partierna. Miljöpartiet de gröna har länge krävt
              en översyn med sikte på en möjlig kriminalisering av innehav av
              piratkort. Nu kräver också Centern i en egen reservation krafttag
              mot detta ofog som gör att konstnärer, författare, skådespelare,
              regissörer, musiker och andra går miste om ersättningar som de
              upphovsrättsligt har rätt till. Med tanke på problemets utbredning
              och det tror jag vi alla i kammaren känner till är det min fasta
              övertygelse att flera partier, och slutligen också regeringen,
              kommer att ansluta till den gröna positionen i denna fråga.
            </seg>
            <seg xml:id="i-7d16ece6a412904f-0">
              Fru talman! Låt mig avslutningsvis säga något om reservation
              nr 4 från Centern och Folkpartiet som handlar om en helt teknikneutral
              medielagstiftning. Givetvis vore det på sikt, någon gång i framtiden,
              välkommet att fundera på hur en sådan skulle se ut. Men gång på
              gång har problemen visat sig vara stora, näst intill oöverstigliga.
              Flera utredningar har beslutat att skjuta på frågan, inte minst
              med tanke på statens särskilda ansvar inom vissa delar av medieområdet.
              Att nu, med en sittande tryckfrihets- och yttrandefrihetsutredning
              och flera andra utredningar inom medieområdet samt den stora omställningen
              från analog till digital teknik både inom TV och radio, också
              kräva, vilket står i reservationen, en bred översyn av den medielagstiftning
              som finns i dag innefattande kulturpolitiska mål och stödformer
              i syfte att uppnå en större teknikneutralitet är möjligen att
              ta sig vatten över huvudet.
            </seg>
          </u>
          <note type="speaker" xml:id="i-75afd10c7c67c394-0">
            Anf. 13 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-2">
            <seg xml:id="i-c6f97c8a5837e1ba-0">
              Fru talman! Jag har ett antal frågor som gäller digital-TV. Den
              första har jag tidigare ställt till Ingvar Svensson, och jag ska
              upprepa den också till Gustav Fridolin. Visst är det bra med digital
              teknik, men varför måste den nödvändigtvis vara just marksänd
              över hela landet? Ekonomisk analys efter ekonomisk analys visar
              att det inte är ekonomiskt försvarbart att bygga ut den digitala
              tekniken via det marksända nätet. Det finns andra betydligt billigare
              distributionsformer, exempelvis satellit. Post- och telestyrelsen,
              som är regeringens egen myndighet, säger att det förslag som nu
              ligger på riksdagens bord inte är ekonomiskt försvarbart. Hur
              kan Gustav Fridolin ställa upp på ett sådant förslag? Kan man
              inte också distribuera digital teknik exempelvis via satellit?
            </seg>
            <seg xml:id="i-6d6d90e706c1ff5b-0">
              Den andra frågan gäller hur vi ska se på detta ur konsumenternas
              perspektiv. Hur motiverar Gustav Fridolin att människor, som det
              står i den senaste propositionen, ska köpa digital-TV-boxar och
              kanske också måste byta ut antennerna på sina hus för att inte
              TV:n ska bli svart i februari 2008?
            </seg>
            <seg xml:id="i-cf666fc241119dd2-0">
              För tredje undrar jag om Gustav Fridolin kan svara på vilka konsekvenser
              det blir för public service -företagen. Oberoende Filmares Förbund
              har gjort en beräkning som visar att det rycks miljon efter miljon
              från samhällsbevakningen, att naturprogrammen skärs ned och att
              man måste göra nedskärningar på många andra områden också, till
              exempel när det gäller dokumentärer, som en följd av den vanvettiga
              politik som nu bedrivs. Hur kan Gustav Fridolin försvara den politiken?
            </seg>
          </u>
          <note type="speaker" xml:id="i-3405b5ed12fe75dc-0">
            Anf. 14 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-c36cf4dd24deeddf-1">
            <seg xml:id="i-8e21530fb8c7ff69-0">
              Fru talman! Vi gröna tror, uppenbarligen till skillnad från Folkpartiet,
              på lika villkor, lika rättigheter och lika möjligheter över hela
              landet. De regionala klyftor som finns i landet, och som inte
              minst har visat sig genom debatten om digital-TV, måste överbryggas.
              Då är det viktigt att vi här i riksdagen slår fast att den digitala
              TV:ns räckvidd genom marknätet ska vara lika stor som det analoga
              nätets räckvidd är i dag. Tobias Krantz talar om konsumentvänligheten,
              och jag förstår inte att han i samma andetag kan tala om kostnader.
              Att köpa boxar för att ta emot andra tekniknät än just det marksända
              kostar också pengar, precis som Ingvar Svensson tidigare konstaterat.
              Tyvärr kostar en sådan här omställning, som är nödvändig med tanke
              på infrastrukturen och den överlägsna tekniken, pengar. Den kostnaden
              måste också till viss del bäras av konsumenterna. Jag förstår
              inte varför det skulle vara så mycket billigare att ha något annat
              än en marksändning över hela landet. Jag förstår verkligen inte
              hur Folkpartiet å ena sidan kan prata konsumentvänlighet och å
              andra sidan inte vill garantera att alla får samma möjligheter
              genom en marksändning över hela landet.
            </seg>
            <seg xml:id="i-2457cb4296f67d1e-0">
              Sedan tycker jag också, och det är möjligen ett svar på de två
              andra frågorna som Tobias Krantz ställde, att det är lite märkligt
              att å ena sidan påstå att det sker en miljardrullning utan att
              kunna visa Ingvar Svensson, och troligen inte heller mig, några
              siffror på detta och å andra sidan säga att vi ska behålla det
              dyra analoga nätet parallellt med det digitala nätet i framtiden.
              Om det nätet ska fortsätta utan att vi sätter ett klart och tydligt
              slutdatum kan vi prata om att det kommer att pågå en miljardrullning.
              Tobias Krantz har ju, både i den här debatten och i sin reservation,
              redovisat att han vill stänga ned det analoga nätet i en framtid.
            </seg>
          </u>
          <note type="speaker" xml:id="i-e8d1fd79c8671f66-0">
            Anf. 15 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-3">
            <seg xml:id="i-de48d74fa7a6b0f3-0">
              Fru talman! När det gäller miljardrullningen och vad det här
              kostar ekonomiskt är det bara att läsa exempelvis de återkommande
              krav på medelstillskott som Teracom har ställt till riksdagen.
              Där kan Gustav Fridolin se en miljon- och miljardrullning.
            </seg>
            <seg xml:id="i-84360a171960d2b9-0">
              Det är ett konstigt resonemang här. Visst ska staten sätta upp
              regler och bestämmelser som gör att alla människor i landet har
              tillgång till TV, exempelvis public service -TV. Självfallet är
              det så. Men varför måste det vara just marksänt? Det är frågan.
              Regeringens egen myndighet Post- och telestyrelsen säger att det
              inte är ekonomiskt försvarsbart att bygga ut marksänd distribution
              av den digitala tekniken över hela landet. Det finns delar av
              landet där det blir betydligt billigare att uppnå alla de här
              målen om man sänder via satellit. Varför måste det då vara marksänt?
              Det är frågan.
            </seg>
            <seg xml:id="i-e2d68a2f3d0efd5a-0">
              På min andra fråga om hur det här ser ut ur konsumentens perspektiv
              säger Gustav Fridolin att det också kostar ur konsumentens perspektiv
              om man ska sända via satellit. Ja, självfallet, men frågan är
              vem det är som ska göra det här valet. Är det Gustav Fridolin
              eller den enskilde konsumenten som ska bestämma och avgöra när
              han eller hon är mogen för en viss distributionsform eller en
              viss teknik? För mig är det svaret självklart. Det måste ju vara
              de enskilda människorna som får göra det. Varför ska politiker
              ägna sig åt att tala om exakt vilken distributionsform och exakt
              vilken teknik som ska användas i alla olika skeden?
            </seg>
            <seg xml:id="i-a5120248c15a8c0d-0">
              Sedan har vi det akuta problemet för Sveriges Television och
              Sveriges Radio i dag. I dag finns det en konkurrens om medlen.
              Den nuvarande digital-TV-satsningen innebär att Sveriges Television
              och Sveriges Radio dräneras på pengar. Oberoende Filmares Förbund
              har gjort en sådan beräkning. Vad säger Gustav Fridolin till alla
              dem som tycker att det är viktigt med en god kvalitet i public
              service när pengar dräneras genom den misslyckade digital-TV-satsningen?
            </seg>
          </u>
          <note type="speaker" xml:id="i-965839c0720a4e49-0">
            Anf. 16 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-c36cf4dd24deeddf-2">
            <seg xml:id="i-600397e9c8308c1e-0">
              Fru talman! Nu blir den här debatten riktigt spännande. Tobias
              Krantz ställer nämligen frågan: Vem ska bestämma om övergången
              till en annan teknik? Sedan säger han att det ska medborgarna
              göra. I sitt anförande drog han också en parallell med när LP-tekniken
              för att lyssna på musik blev till cd-teknik. Jag tror att ganska
              få medborgare och konsumenter kände att det var de som bestämde
              att det helt plötsligt började säljas cd-skivor ute i butikerna
              snarare än LP-skivor. Det var givetvis ett val som gjordes av
              företagen i en insikt om att detta var det mest lönsamma.
            </seg>
            <seg xml:id="i-6dddc6755797b638-0">
              På samma sätt måste vi ibland, när det finns saker och ting där
              staten har ett ansvar, fundera på hur vi kan se till att en teknikövergång
              sker på ett så konsumentvänligt och lönsamt sätt som möjligt.
              Jag tror faktiskt att det blir en bättre övergång den här gången
              än den mellan LP och cd en gång i tiden.
            </seg>
            <seg xml:id="i-550e294a7e5fc177-0">
              Sedan återkommer vi till pengarullningen. Å ena sidan pratar
              Tobias Krantz om att den politik som regeringen för ska leda till
              en pengarullning och å andra sidan vill han uppenbarligen fortsätta
              att ha parallella nät, det vill säga både ett analogt och ett
              digitalt nät, med den otroliga pengarullning vi vet att det innebär.
              Det leder också till de problem som har pekats på och som jag
              inte alls förnekar finns inom SVT, men de beror ju på att vi måste
              driva två nät samtidigt. Det löses genom att vi har satt ett slutdatum,
              ett nedstängningsdatum, för det analoga nätet. Det har Folkpartiet
              motsatt sig.
            </seg>
            <seg xml:id="i-1e636740be739c34-0">
              Man ska akta sig för att kasta sten i glashus, Tobias Krantz.
              Att säga att den politik som regeringen och en stor majoritet
              i riksdagen för kostar mer än den folkpartistiska politiken är
              lite märkligt med tanke på att ni motsatte er det datum för nedstängning
              som vi angav.
            </seg>
            <seg xml:id="i-339082232342e5f9-0">
              På frågan om marksändning eller nät kan jag svara så som jag
              gjorde tidigare: Vi tror på lika villkor, lika rättigheter och
              lika möjligheter över hela landet. Därför ska räckvidden för det
              digitala marksändande nätet vara lika stor som för det analoga
              nät som släcks ned.
            </seg>
          </u>
          <note type="speaker" xml:id="i-9ffefcdc850ea121-0">
            Anf. 17 KENT OLSSON (m) replik:
          </note>
          <u who="kent_olsson_8e1b7d" xml:id="i-e5d70398caa1f6a9-3">
            <seg xml:id="i-142c8dac5c950b04-0">
              Fru talman! Vad gäller det som Gustav Fridolin sade om varför
              man ska ha marknät förstår inte heller jag varför man lägger ut
              en massa pengar på detta. Men jag lär väl inte få något bättre
              svar än vad Tobias Krantz fick på den frågan, och jag ska därför
              ta upp en annan fråga.
            </seg>
            <seg xml:id="i-1bd4d8f99c5f4d0f-0">
              Gustav Fridolin påpekade tidigare hur viktigt det är att vi har
              fått en kommission tillsatt. Kommissionens uppgift ska i första
              hand vara att ta hänsyn till konsumenternas önskemål och behov.
              Om konsumenterna menar att man ska vänta med att släcka ned det
              analoga nätet, kommer Gustav Fridolin då att tycka att man ska
              ta hänsyn till detta?
            </seg>
            <seg xml:id="i-b5439e83562f3655-0">
              Läser man vidare finner man att det i kommissionens uppgifter
              också ska ingå att lägga fram en plan för när de analoga sändningarna
              ska upphöra i olika områden. Detta innebär enligt Gustav Fridolin
              att de analoga sändningarna i vissa områden släcks ned betydligt
              tidigare. Vad innebär det för de människor som bor där? När måste
              de i så fall skaffa sig en digital-TV?
            </seg>
            <seg xml:id="i-4ee127e5a7ebb89d-0">
              Det finns dessutom en tredje uppgift för kommissionen, nämligen
              att överväga om det är lämpligt att på försök stänga av de analoga
              marksändningarna inom ett begränsat område. Vad innebär ett begränsat
              område i det här fallet, och hur drabbar detta de enskilda konsumenterna?
              Framför allt är utgångspunkten att man ska ta hänsyn till konsumenternas
              önskemål och behov. Hur agerar man om konsumenterna säger: Vi
              vill vänta. Vi vill inte ha digital-TV här. Det kostar för mycket.
            </seg>
            <seg xml:id="i-e3a6cc6e99d8d21a-0">
              Det skulle vara intressant att få besked om detta.
            </seg>
          </u>
          <note type="speaker" xml:id="i-7e6d747e9ef4d3ea-0">
            Anf. 18 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-c36cf4dd24deeddf-3">
            <seg xml:id="i-256940abc70feca0-0">
              Fru talman! Kent Olsson vet lika väl som jag och de andra som
              sitter i kammaren just nu och som förhoppningsvis alla ledamöter
              som ska rösta om det här vid nästa votering att många av de frågor
              som Kent Olsson ställer behandlas i den etappvisa utredning som
              görs. Svar på dessa frågor kan därför ges tidigast när vi får
              förslag till riksdagen. Låt oss därför fokusera på de frågor som
              faktiskt besvaras i den proposition och i det betänkande som vi
              diskuterar här i dag.
            </seg>
            <seg xml:id="i-e5f2655de62c8bd2-0">
              Kent Olsson frågar sig hur mycket vi kommer att lyssna på konsumenternas
              intressen och behov. Hela digitaliseringen bygger ju på konsumenternas
              intresse av att få en bättre mer utbredd teknik. Den proposition
              som vi debatterar här i dag bygger väl om något på konsumenternas
              intresse av att det digitala marksändande nätet ska ha samma räckvidd
              som det analoga marksändande nät man planerar att lägga ned.
            </seg>
            <seg xml:id="i-116aa1cbd1f087d6-0">
              Vill Kent Olsson lyssna på konsumenternas intresse av att det
              nya nätet får samma räckvidd som det som håller på att släckas
              ned? Jag tror att han tyvärr inte vill det, och det oroar mig.
            </seg>
            <seg xml:id="i-93077dd6026bd3ba-0">
              Jag vill också återkomma till Kent Olssons inledande tal om att
              lägga ut pengar. Vad skulle det inte kosta konsumenterna om vi
              skulle fortsätta att driva både ett analogt och ett digitalt nät
              på det sätt som Kent Olsson vill?
            </seg>
          </u>
          <note type="speaker" xml:id="i-a18a86a7ba6fc487-0">
            Anf. 19 KENT OLSSON (m) replik:
          </note>
          <u who="kent_olsson_8e1b7d" xml:id="i-e5d70398caa1f6a9-4">
            <seg xml:id="i-99b6183c29f33090-0">
              Fru talman! Det var ett intressant svar som vi fick från Gustav
              Fridolin, nämligen är att det är i konsumenternas intresse som
              vi bygger ut den digitala televisionen. Är det i alla konsumenters
              intresse? Jag har en känsla av att man är rädd för att ett tillräckligt
              antal konsumenter inte kommer att vilja gå över från analog till
              digital TV och att det är därför som man har bestämt ett slutdatum
              och inte lyssnar på konsumenterna.
            </seg>
            <seg xml:id="i-29faf039e493060c-0">
              Enligt Gustav Fridolin innebär att lyssna på konsumenterna att
              man bestämmer ett datum för när man ska lägga ned och att säga
              att de måste anpassa sig till detta. Under mellantiden kan vi
              kanske ställa lite frågor, men inte lyssnar man till konsumenterna
              när man har bestämt sig. Det är därför jag är så angelägen om
              att ställa frågan vad som är i konsumenternas intresse.
            </seg>
            <seg xml:id="i-d9e1f72af8cd8994-0">
              Att man redan från början bestämt sig för att lyssna på konsumenterna
              och att det är för deras skull som man nu väljer att införa digital
              TV får jag inte att gå ihop. Man tvingar faktiskt människor som
              kanske inte vill ha digital TV att köpa digitala TV-apparater.
              Det är inte att lyssna på konsumenterna.
            </seg>
            <seg xml:id="i-b4b72101eac6f987-0">
              Vad sedan gäller penningfrågan vet Gustav Fridolin lika väl som
              jag att det är fråga om en enorm miljonrullning av pengar. Se
              bara på den enorma kostnad som vi har för Teracom! Jag tycker
              att det i en sådan här debatt är dumt att förneka detta. Om man
              har ett syfte, stå då för det! Det kostar oerhört mycket pengar,
              men det tycker vi att det är värt. Jag skulle respektera Gustav
              Fridolin för detta, men kom inte och säg att det här inte är fråga
              om en alldeles enorm penningrullning!
            </seg>
          </u>
          <note type="speaker" xml:id="i-31a8631fc41e9ce1-0">
            Anf. 20 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-c36cf4dd24deeddf-4">
            <seg xml:id="i-45d6b38e72c0a41e-0">
              Fru talman! Den högerpartistiska oppositionen, om man nu får
              klumpa ihop Moderaterna och Folkpartiet till en sådan, ägnar sig
              i den här frågan åt ett rätt intressant resonemang. Man slår åt
              alla håll, och risken är väl att man till sist slår bakut. Å ena
              sidan ska man i konsumenternas intresse inte någonsin eller möjligen
              kanske någon gång i framtiden släcka ned det analoga nätet, så
              att vi ska ha två parallella nät, vilket är det som verkligen
              kostar pengar i det här sammanhanget. Å andra sidan kostar det
              här för mycket pengar.
            </seg>
            <seg xml:id="i-52232d6efc961edf-0">
              Det är ju er politik och ert motstånd mot en nedstängning av
              det analoga nätet vid det datum som vi har kommit överens om som
              skulle innebära en verklig miljonrullning med skattebetalarnas
              pengar. Tack och lov fick ni inte någon majoritet för detta utan
              en bred politisk majoritet i riksdagen ställde sig bakom nedsläckningen
              av det analoga nätet.
            </seg>
            <seg xml:id="i-3a750a5d5822b9c4-0">
              Jag är helt övertygad om att det ligger i konsumenternas intresse
              att få en bättre TV-teknik, att få fler TV-kanaler, att få en
              mer hållbar TV-teknik och att få en räckvidd för detta som är
              lika stor som för det nät som läggs ned. Jag förstår inte riktigt
              hur Kent Olsson kan bestrida det. Kent Olsson borde i stället
              berömma den kommission som nu faktiskt tillsätts. Vi får en kommission
              som har för ögonen att bevaka konsumenternas intresse, att studera
              och sammanställa den information som kommer fram medan vi gör
              den här stora teknikomställningen och att hela tiden framför sig
              ha konsumenternas bästa.
            </seg>
            <seg xml:id="i-6ab42d679505c67b-0">
              Om Kent Olsson verkligen stod på konsumenternas sida, borde han
              berömma detta.
            </seg>
          </u>
          <note type="speaker" xml:id="i-6b2a0e4a335f7768-0">
            Anf. 21 GÖRAN MAGNUSSON (s):
          </note>
          <u who="goran_magnusson_d75314" xml:id="i-71bbd1a5bce36f2a-0">
            <seg xml:id="i-26ed7154a6e2fc86-0">
              Fru talman! Låt mig börja med att säga att dagens riksdagsdebatt
              inte handlar om huruvida vi ska övergå till digital teknik när
              det gäller marksänd TV eller ej. Första beslutet om detta fattades
              ju för snart tio år sedan av samma partier som nu är emot det
              beslut som ska tas här, nämligen att bestämma räckvidden för den
              marksända digitala televisionens public service -sändningar till
              samma räckvidd som vi i dag har i Sverige för den analoga marksända
              public service -TV:n.
            </seg>
            <seg xml:id="i-dd77dab675bd714f-0">
              Det är det som det här beslutet handlar om, och det är ett viktigt
              beslut eftersom det garanterar att man över hela landet ska kunna
              se public service -TV och på en mycket hög nivå också se andra
              markdistribuerade kanaler.
            </seg>
            <seg xml:id="i-d7b8115e68ac3dad-0">
              Det är naturligtvis det kraftiga genomslag som TV-mediet har
              som gör att riksdagen sedan lång tid tillbaka har både i grundlag
              och i annan lag infört regleringar av den här verksamheten. Den
              diskussion som vi nu här för om den digitala marksända televisionen
              skiljer ut partierna i två kategorier: dels de fem partier med
              246 riksdagsledamöter som vill slå vakt om public service -televisionen,
              dels de två partier som har 103 ledamöter bakom sig.
            </seg>
            <seg xml:id="i-50f431b3ebb6c944-0">
              Det är ju inte massvis av partier som står bakom Kent Olssons
              och Tobias Krantz eländesbeskrivningar. Det är precis tvärtom:
              det är ju bara två partier som beskriver det på det sättet. De
              har den uppfattningen att hur det går med public service spelar
              ingen större roll det viktiga är att staten inte lägger sig i
              de här frågorna utan överlämnar, som de kallar det, till konsumenten
              att bestämma. Men i praktiken är det ju marknadsfundamentalismen
              som här lyser igenom.
            </seg>
            <seg xml:id="i-5fe8daf843a5ba93-0">
              Kent Olsson och Tobias Krantz vill inte att staten ska ha några
              åtaganden på det här området utan överlämnar det till marknaden.
              Man talar om att man i stället för detta katastrofala marknät
              enkelt skulle kunna gå upp i något satellitnät. Det vore intressant
              att få höra vilken satellit som finns och till vilket pris den
              är beredd att distribuera public service -televisionen. Det är
              ju det som är den intressanta frågan, inte en massa eländesbeskrivningar
              av det markbaserade digitala nätet.
            </seg>
            <seg xml:id="i-6d50a9b05b2a2f18-0">
              Dessutom förhåller det sig ju på det sättet att det inte har
              satts in skattepengar i det digitala marknätet. Det har utställts
              garantier, lånegarantier och annat. Det vore intressant om Tobias
              Krantz, som använder begreppet skattepengar, ville peka på under
              vilken anslagstitel i statsbudgeten som det subventionerade statsanslaget
              återfinns.
            </seg>
            <seg xml:id="i-7718908f3aa40d9d-0">
              Dessutom är det värt att observera att man här talar som om det
              vore nu som vi tar det avgörande steget. Det är redan taget. Det
              är ju ett avsevärt antal miljoner kronor nedlagda i det digitala
              nätet redan i dag. Det hör man ingenting om från Olssons och Krantz
              sida. Vad ska man göra med det digitala nätet, om det är så fruktansvärt
              värdelöst som ni säger? Då borde ju yrkandet här vara att riksdagen
              ska besluta att stoppa den fortsatta utbyggnaden, avveckla det
              digitala marknätet och övergå till himmelriket i dubbel bemärkelse,
              satellitsänd TV, därför att då tycks ju allting positivt i denna
              världen kunna inträffa.
            </seg>
            <seg xml:id="i-66a14ef9931d744d-0">
              Jag vill alltså fråga meddebattörerna här: Varför yrkar ni inte
              på att riksdagen ska riva upp beslutet om att det ska finnas ett
              digitalt marknät? Det vore ju det logiska beslutet. Och så borde
              ni tala om vilka pengar som staten i så fall, Teracom och andra,
              skulle kunna spara på det här området.
            </seg>
            <seg xml:id="i-4ee1c596ea858ebd-0">
              Syftet med den socialdemokratiska politiken och den politik som
              de andra fyra partierna vill föra på det här området är ju att
              garantera yttrandefrihet, mångfald och massmediernas oberoende
              och också att försöka begränsa TV-sändningars skadliga effekter.
              Jag tycker att det är en bra målsättning, men den tar ju Kent
              Olsson och Tobias Krantz avstånd ifrån. I praktiken i orden ,
              och de kostar ju ingenting bekänner man sig till samma tankar,
              men man vill överlämna till marknaden att bestämma det här.
            </seg>
            <seg xml:id="i-6181cf2ff968324f-0">
              Inte är det väl så naivt att man tror att när vi övergick från
              grammofonskivor till discar var det ett våldsamt rop från oss
              konsumenter på att vi ville ha discar så att vi fick köpa nya
              maskiner för att kunna spela grammofonmusiken? Det var naturligtvis
              marknaden som bestämde att man skulle gå över till den här tekniken.
              Jag har ingen invändning emot det. Tvärtom är det ju väldigt bra.
              Det är ju lättare med den här spelaren i bilen nu än att ha en
              gammal radiogrammofon där, jag håller med om det, men visst var
              det väldigt mycket styrt av dem som producerar själva tekniken
              i det här sammanhanget.
            </seg>
            <seg xml:id="i-f27bc723854fc9be-0">
              Fru talman! Jag har försökt beskriva några utgångspunkter kring
              marksänd digital-TV. Riksdagen får anledning att återkomma, därför
              att precis som Ingvar Svensson har sagt saknas det beslut i några
              delar som är nödvändiga för att få hela det här systemet att fungera.
              Riksdagen kommer att få ta ställning till det vid senare tillfälle.
            </seg>
            <seg xml:id="i-9575b47976de6b89-0">
              Av det som i övrigt har tagits upp i den här debatten tycker
              jag mig kunna säga att många av frågorna är föremål för utredning
              eller för beredning i Regeringskansliet. En del är också under
              remiss för att regeringen ska kunna fånga in olika synpunkter
              på fortsatt digitalradio, för att ta ett exempel, och andra väldigt
              viktiga massmediefrågor.
            </seg>
            <seg xml:id="i-200033f4dc9fd4ee-0">
              Jag ska på den korta tid som återstår säga två saker. Genmälesfrågan
              tycker jag stupar på det faktum att utgivaren har ensamrätt eller
              ensamansvar för att bestämma vad som ska stå i tidningen. Det
              tycker jag är problemet med genmälesrätten.
            </seg>
            <seg xml:id="i-0da868460734f059-0">
              Jag vill också säga ett par ord om massmediekoncentrationen.
              Den marksända digitala TV:n är väl ett exempel på att staten försöker
              begränsa koncentrationen på TV-området, bland annat därför att
              övergången till digital TV faktiskt innebär att det blir fler
              kanaler och ökade möjligheter att sända marksänd TV i Sverige.
            </seg>
            <seg xml:id="i-4e2348b045960724-0">
              När det gäller tidningsområdet har jag stort intresse för att
              arbeta vidare med de frågor som bland annat Gustav Fridolin har
              tagit upp. Det är klart: Skulle Helsingfors hamna i den situationen
              att man bara har en enda morgontidning är naturligtvis koncentrationsproblemen
              avsevärda i Helsingforssområdet.
            </seg>
            <seg xml:id="i-e927a912c1344351-0">
              Jag vill med det här, fru talman, yrka bifall till propositionens
              förslag om utbyggnadsnivån på digital TV och avslag på de motioner
              som är behandlade.
            </seg>
          </u>
          <note type="speaker" xml:id="i-7f492a9cc062e28d-0">
            Anf. 22 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-4">
            <seg xml:id="i-660e7d9a55dae189-0">
              Fru talman! Det var ett mycket spännande anförande som Göran
              Magnusson höll. Det väcker en hel del frågor.
            </seg>
            <seg xml:id="i-2392c7996e52d808-0">
              Göran Magnusson frågar om satellitdistribution alltid är bättre.
              Nej, det måste den inte alltid vara. Den intressanta frågan, som
              jag har ställt upprepade gånger till både Göran Magnusson och
              de andra som företräder majoriteten i den här frågan, är: Varför
              måste den digitala tekniken distribueras via marknätet i hela
              landet, när det är så att regeringens egen expertmyndighet, Post-
              och telestyrelsen, säger att det sättet att bygga ut digital TV
              inte är ekonomiskt försvarbart? Det är inte ekonomiskt försvarbart,
              säger Post- och telestyrelsen. Post- och telestyrelsen säger:
              Använd gärna satellit eller andra distributionsformer så blir
              det billigare, och så kan man ändå sätta upp målen för digitalisering
              och sätta upp olika regler som är viktiga för att alla ska ha
              tillgång till bra TV.
            </seg>
            <seg xml:id="i-1f530e49eebb59d1-0">
              Men varför måste allt vara marksänt? Det är det som är en intressant
              fråga. Kan Göran Magnusson svara på den?
            </seg>
            <seg xml:id="i-9629f74143275b82-0">
              Göran Magnusson säger att det är viktigt att värna public service
              . Jag håller med om det. Men varför stöder då Göran Magnusson
              en politik som enligt Oberoende Filmares Förbund innebär att miljoner
              efter miljoner tas från dokumentärfilmer, naturfilmer och från
              andra angelägna public service -uppgifter? Det är ju det som sker
              i dag. Hur kan Göran Magnusson å ena sidan säga att han värnar
              public service , och å andra sidan stödja den miljonrullning som
              nu sker?
            </seg>
            <seg xml:id="i-0efabbc366d4dbbd-0">
              Sedan frågar Göran Magnusson: Vad finns det för bevis för att
              det här kostar pengar? Jag trodde i och för sig att det var rätt
              uppenbart att den här typen av omställning kostar pengar. Men
              titta på de återkommande tillfällen då Teracom har hört av sig
              till regering och riksdag och sagt: Vi måste ha lån. Vi måste
              ha fördelaktiga garantier. Vi måste ha ekonomiska tillskott för
              att vi ska klara vår verksamhet.
            </seg>
            <seg xml:id="i-8fb1a9249c646926-0">
              Där har vi ett bevis för att den här satsningen är ett ekonomiskt
              fiasko och har kostat miljontals kronor för skattebetalarna. Där
              har du kostnaderna, Göran Magnusson!
            </seg>
            <seg xml:id="i-47365c7d6b314316-0">
              Det är också så att Statskontoret ifrågasätter om staten över
              huvud taget ska äga den här typen av nät. Det finns alltså ytterligare
              remissinstanser som pekar mot din uppfattning.
            </seg>
          </u>
          <note type="speaker" xml:id="i-f3f3339f245d42da-0">
            Anf. 23 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-71bbd1a5bce36f2a-1">
            <seg xml:id="i-c88fc21051c32503-0">
              Fru talman! Det är självklart att en utbyggnad kostar pengar.
              Det Tobias Krantz och Folkpartiet hävdar är att det är skattepengar
              insatta i detta system. Det var den frågan jag ställde till Tobias
              Krantz, och det kommer inget svar på den utan bara olika resonemang
              kring hur det förhåller sig med garantier och annat. Det behöver
              vi inte tvista om, för det har vi beslutat här i riksdagen. Vad
              Tobias Krantz försöker inbilla åhörare och sina riksdagskolleger
              är att det har satts in direkta skattepengar i detta.
            </seg>
            <seg xml:id="i-df54bc9e1558c242-0">
              Varför det ska vara marksänd digital TV har ju klarats ut av
              flera av mina meddebattörer. Därför har jag väl ingen förhoppning
              att just mina förklaringar ska kunna accepteras av Tobias Krantz.
            </seg>
            <seg xml:id="i-a0cce73109397634-0">
              Det ska vara digital marksänd TV för att vi ska nå hela landet.
              Vi ska göra det på ett säkert sätt, och digital marksänd TV ger
              bättre total säkerhet. Vi har också detta digitala marknät som
              en del av infrastrukturen i Sverige.
            </seg>
            <seg xml:id="i-bf0070734aa9b962-0">
              Att övergå till satellitsändningar innebär väl antingen att Sverige
              får skaffa sig en satellit, där man kan bestämma priset och sköta
              det, eller att man köper in sig hos mediemogulerna, som distribuerar
              TV via satelliter.
            </seg>
            <seg xml:id="i-dcb3ae3f51fefeb6-0">
              När det sedan gäller urgröpningen av Sveriges Televisions förhållanden
              har kulturutskottet i sitt yttrande jag uppmanar till läsning
              av det över den här frågan sagt att för att man inte ska få en
              urgröpning har man inrättat ett särskilt distributionskonto inom
              SVT som ska betala det här och där de här frågorna ska skötas.
              Då slipper man den konkurrens som Tobias Krantz här talar om.
              Jag utgår från att kulturutskottet, som har det närmaste ansvaret
              för public service i Sveriges riksdag, gör en riktig bedömning
              på den här punkten.
            </seg>
          </u>
          <note type="speaker" xml:id="i-a07380461e50013e-0">
            Anf. 24 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-5">
            <seg xml:id="i-93205c2f614831b3-0">
              Fru talman! När det gäller kulturutskottets yttrande är det naturligtvis
              samma majoritetsförhållande i kulturutskottet som i konstitutionsutskottet.
              Att göra kulturutskottets majoritet till en objektiv bedömare
              av detta är naturligtvis inte riktigt.
            </seg>
            <seg xml:id="i-145d83a3a242a03e-0">
              När det handlar om skattepengar och miljonrullning erkänner Göran
              Magnusson själv att regering och riksdag vid återkommande tillfällen
              har fått gripa in med pengar, garantier och så vidare för att
              Teracom över huvud taget ska överleva. Det är det som är sanningen.
              Visst är det så att alla vi skattebetalare får stå för rätt stora
              kostnader när det gäller den utbyggnad som nu sker.
            </seg>
            <seg xml:id="i-08d84f9b1362ee22-0">
              Jag har vid upprepade tillfällen ställt den här frågan till olika
              företrädare för majoritetskonstellationer om vad som är argumentet
              för att det ska vara just marksänd TV. Det finns andra distributionsformer
              som är billigare och bättre för att nå alla människor i landet.
              Det är jätteviktigt. Men det finns andra. Vad är det för fel på
              Post- och telestyrelsens resonemang? Det är ju regeringens egen
              expertmyndighet. Varför har de fel när de säger att det sätt som
              regeringen nu har gått fram på är felaktigt och inte ekonomiskt
              försvarbart? Vad är det för fel på Post- och telestyrelsen?
            </seg>
          </u>
          <note type="speaker" xml:id="i-b98f844a1d85e024-0">
            Anf. 25 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-71bbd1a5bce36f2a-2">
            <seg xml:id="i-3c4a87e84928b30b-0">
              Fru talman! Det är värt att notera att Tobias Krantz underkänner
              majoriteten i kulturutskottet: Den är inte objektiv, och bristen
              på objektivitet beror på att Tobias Krantz och Krantz parti inte
              tillhör den majoriteten. Det är ett mycket märkligt sätt att resonera.
              Nästa dag ska vi ha en debatt om granskningsfrågor, och när jag
              tillhör minoriteten i någon fråga är det ju lätt att säga att
              Tobias Krantz och andra inte är objektiva utan att det är jag
              som har rätt i den här frågan. Det är ett mycket märkligt sätt
              att debattera.
            </seg>
            <seg xml:id="i-4cc134a3560acde0-0">
              Skattepengarna: Tobias Krantz säger från denna talarstol att
              det har satts in skattepengar. Jag har frågat efter den anslagspost
              i budgeten där dessa skattepengar har satts in. Som alla vi som
              är i kammaren har hört har Tobias Krantz inte ett ögonblick berört
              den frågan utan talat om lånegarantier och annat som kan betalas
              tillbaka när man får full ruljangs i detta digitala marknät. Då
              är det inte längre någon kostnad, utan det är bokföringsmässigt
              en utgift eller en investering som kommer att kunna betalas tillbaka.
              Men det gynnar Krantz marknadsfundamentalism att kalla det skattepengar.
            </seg>
            <seg xml:id="i-bf21b7c7d48dbe6b-0">
              För övrigt föreställer jag mig att om man ska distribuera TV
              via Internet, som är en folkpartitanke som varmt omhuldas, kan
              man bara se de TV-programmen om man har en dator. Någon investering
              måste tydligen till där också.
            </seg>
            <seg xml:id="i-2b234eaa49c5f63b-0">
              Ja, man kan försvära sig och säga att olika myndigheter alltid
              har rätt. Dessutom gällde det Radio- och TV-verkets yttrande i
              det tidigare resonemanget. Nu kostar utbyggnaden till den nivå
              vi har bestämt en bråkdel av vad riksdagen diskuterade för ett
              år sedan.
            </seg>
          </u>
          <note type="speaker" xml:id="i-f137b0e21b38e51d-0">
            Anf. 26 KENT OLSSON (m) replik:
          </note>
          <u who="kent_olsson_8e1b7d" xml:id="i-e5d70398caa1f6a9-5">
            <seg xml:id="i-a1f7703c3d9db855-0">
              Fru talman! Är det så, Göran Magnusson, att vi kan vara överens
              om att det här har kostat oerhört mycket pengar? Jag ska inte
              utveckla den frågan utan vill bara få ett enkelt svar: Visst har
              det varit en miljonrullning här?
            </seg>
            <seg xml:id="i-32337b733ca47030-0">
              Göran Magnusson sade att man med detta förslag garanterar yttrandefriheten,
              genom utvecklingen av digital-TV. Vi har i en motion tagit upp
              vad man säger i Europakonventionen, nämligen att det ska finnas
              en rätt att sända radio och TV som en civil rättighet, och en
              sådan rättighet får inte begränsas utan rättslig prövning. Men
              här i Sverige har staten monopol på fördelning av sändningsrättigheter
              för markbunden radio och TV, och det finns ingen som helst möjlighet
              till rättslig prövning för en enskild. Detta är oförenligt med
              konventionen.
            </seg>
            <seg xml:id="i-f8fd23571050c288-0">
              Varför beter sig regeringen på detta vis, Göran Magnusson? Skulle
              vi inte säkerställa etableringsfrihet för nya kanaler utan att
              reglera deras programverksamhet och ge dem möjligheter? Vi har
              nog olika definitioner på yttrandefrihet, Göran Magnusson och
              jag.
            </seg>
            <seg xml:id="i-a64b8f38bcc75582-0">
              Jag tycker att det inte är någon yttrandefrihet i det här fallet,
              utan det är snarare en begränsning. Det är snarare så att vi har
              ett slags statlig mediepolitik i detta. För mig är det oerhört
              viktigt att man garanterar denna form av yttrandefrihet. Det skulle
              vara intressant att höra varför Göran Magnusson inte ansluter
              sig till Europakonventionen utan i stället säger att vi ska ha
              ett monopol på det här viset. Framför allt när han talar om att
              det är så viktigt med yttrandefrihet upplever jag att det finns
              en begränsning i formen av yttrandefrihet i denna fråga.
            </seg>
          </u>
          <note type="speaker" xml:id="i-a6070110eaae322f-0">
            Anf. 27 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-71bbd1a5bce36f2a-3">
            <seg xml:id="i-e7e1fcd4f907ae78-0">
              Fru talman! Det finns dessvärre alltid begränsningar i yttrandefriheten.
              Jag skulle gärna ge ut en tidning, men jag saknar ekonomiska resurser
              för det. Det är klart att det är en begränsning i yttrandefriheten.
            </seg>
            <seg xml:id="i-32753143a9ff048a-0">
              När det gäller etermedier finns det en annan begränsning, och
              det är i det frekvensutrymme och det antal kanaler som kan finnas.
              Det får till följd att man måste upplåta dem efter kriterier som
              bestäms i lag i den svenska riksdagen. Vi har, om jag får erinra
              Kent Olsson om det, praktiska erfarenheter av hur marknadsfundamentalisterna
              upplät reklamradio- eller lokalradiotillstånd för tiotalet år
              sedan, då man bestämde att de tillgängliga kanaler som fanns skulle
              auktioneras ut. Då blev det så att yttrandefriheten tillkom den
              som hade mest pengar. Jag ser det som ett problem om man upplåter
              kanalerna till dem som har mest pengar. Jag vet inte om Kent Olsson
              ser det som ett problem.
            </seg>
            <seg xml:id="i-8907ead735944a5d-0">
              Dessutom inträffade det ett problem med reklamradiokanalerna
              att de bjöd över varandra. De hade för mycket pengar i fickan.
              Sedan har de kommit till regeringen och till utskottet och sagt
              att vi måste göra om det här därför att de betalade för mycket
              och inte klarar av det här. Det är klart att det är ett problem
              om man överskattar sin ekonomiska förmåga och tar i för mycket.
            </seg>
            <seg xml:id="i-5ad6f43e98205251-0">
              Bara ett ord om Europakonventionen: Utskottsmajoriteten, som
              inte är objektiv enligt Krantz bedömning, delar inte själva utgångspunkten
              för Kent Olssons resonemang, nämligen att vår lagstiftning skulle
              strida mot Europakonventionen.
            </seg>
          </u>
          <note type="speaker" xml:id="i-36513f03eff4982c-0">
            Anf. 28 KENT OLSSON (m) replik:
          </note>
          <u who="kent_olsson_8e1b7d" xml:id="i-e5d70398caa1f6a9-6">
            <seg xml:id="i-7a4b5241e72faab1-0">
              Fru talman! Men det som nu sker är att det bedrivs en statlig
              mediepolitik i detta, det vill säga utan någon som helst möjlighet
              att överklaga ett beslut. Det är det man tar upp i denna konvention,
              att det ska finnas möjlighet att överklaga. Göran Magnusson tycker
              alltså att det är rätt att man inte ska ha möjligheten att överklaga,
              utan vi ska bestämma utifrån en statlig politik vad vi tycker
              och vilka kanaler som ska finnas. Detta kan jag inte acceptera.
            </seg>
            <seg xml:id="i-eb3910521063df9f-0">
              Om det finns ett begränsat utrymme det är klart att det finns;
              där är Göran Magnusson och jag överens får man lösa detta genom
              exempelvis auktioner, på samma sätt som tidigare. Även om det
              kanske inte i alla delar är det bästa måste man ändå göra detta.
              Det tycker jag är betydligt bättre än att någon från staten eller
              statligt sitter och bestämmer vilka utrymmen det finns i etern
              och vem som ska ha dessa utrymmen. Det om något är väl inte respekt
              för yttrandefrihet. Det är väl inte respekt för mångfald. Dessutom
              ska man då inte ha någon rätt att överklaga ett beslut, vilket
              vi har i alla andra fall i Sverige i rättssamhället. Detta kan
              man alltså inte göra.
            </seg>
            <seg xml:id="i-18f2b1bd0d498a37-0">
              Då frågar jag än en gång: Tycker Göran Magnusson att det är rätt
              att vi ska ha en statlig mediepolitik på detta vis? Tycker Göran
              Magnusson att det är rätt att staten ska bestämma vilka kanaler
              som ska få finnas?
            </seg>
            <seg xml:id="i-e44c2d9079a4aa20-0">
              Slutligen har jag en liten fråga om ekonomi igen jag frågade
              om detta bara för en stund sedan, i början: Tycker inte Göran
              Magnusson att det är en oerhört stor miljonrullning med tanke
              på vad den digitala utvecklingen har kostat? Kan vi åtminstone
              vara överens om den saken, även om vi inte är överens om övriga
              saker? Det vore intressant att få reda på. Eller tycker Göran
              Magnusson att det här inte är så mycket pengar? Kan jag få ett
              kort svar på den frågan, ja eller nej?
            </seg>
          </u>
          <note type="speaker" xml:id="i-491c8ea6faa19758-0">
            Anf. 29 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-71bbd1a5bce36f2a-4">
            <seg xml:id="i-0d4c0445ecadd9ed-0">
              Fru talman! Det har investerats avsevärt med pengar observera
              att jag sade investerats i ett digitalt marknät. Det är inte bortkastade
              pengar. Det är ingen miljonrullning. Det är en investering för
              att vi ska kunna distribuera analogt producerade eller analogt
              sända TV-kanaler. Jag ser inte det som någon nackdel. Dessutom
              har investeringen inneburit att vi kan distribuera fler marksända
              digitala kanaler. Det ser jag som en fördel.
            </seg>
            <seg xml:id="i-f18bda1a9cdd337f-0">
              När det sedan gäller Europakonventionen delar utskottsmajoriteten
              inte den utgångspunkt som Moderaterna bland annat har i den här
              frågan. Det sitter ju inte någon konstig stat någonstans och upplåter
              det här på lösa grunder, utan det ska ju ske enligt den lagstiftning
              som Sveriges riksdag har bestämt.
            </seg>
            <seg xml:id="i-3a53aa982f9a151e-0">
              Kent Olsson tycker uppenbarligen att pengar är bättre styrmedel
              än lagstiftning i Sveriges riksdag. Det finns vissa brister med
              auktioner, men det blir ändå bättre därför att då har i vart fall
              staten inget finger med i spelet, utan då får penningen i stället
              styra. Jag tycker att det är en felaktig utgångspunkt för en ansvarsfylld
              mediepolitik. Därför stöder jag självklart den lagstiftning som
              vi för närvarande har kring de här frågorna. Jag tycker faktiskt
              att det är bra att man kan ställa vissa villkor för upplåtelsen,
              exempelvis villkor beträffande alkoholreklam, reklam till barn
              eller kvinnoförnedrande reklam för att ta ett annat aktuellt exempel.
              Jag tycker faktiskt att det är en fördel, inte en nackdel.
            </seg>
          </u>
          <note type="speaker" xml:id="i-d750766f43b8e42d-0">
            Anf. 30 PETER PEDERSEN (v):
          </note>
          <u who="peter_pedersen_adf032" xml:id="i-177f72bfbe6405e5-0">
            <seg xml:id="i-52c00bd9950bb869-0">
              Fru talman! Det här är ett betänkande som har diskuterats på
              olika sätt utifrån lite olika perspektiv i både konstitutionsutskottet
              och kulturutskottet vid ett antal tillfällen. Som Göran Magnusson
              sade i sitt inledande anförande diskuterar vi ju faktiskt inte
              i dag huruvida vi ska bygga ut det digitala marksända TV-nätet
              eller inte. Det finns det redan ett riksdagsbeslut om. Det finns
              också ett riksdagsbeslut om när den slutliga transformationen
              från analog till digital marksänd TV ska ske.
            </seg>
            <seg xml:id="i-20bedb275c1b194f-0">
              Jag vill dock drista mig att läsa innantill lite grann ur det
              yttrande som kulturutskottet kom med förra året, som nu ligger
              som en bilaga, kan man säga, längst bak i det här betänkandet:
            </seg>
            <seg xml:id="i-a3eafa2f93a7f410-0">
              Kulturutskottet anser att public service-företagen skall ha en
              stark ställning i en tid när radio- och TV-publiken har tillgång
              till ett omfattande utbud av programkanaler med skiftande kvalitet
              och att alla i Sverige skall ha tillgång till public service-företagens
              programutbud. TV-publiken skall således oavsett bostadsort kunna
              erbjudas ett mångsidigt programutbud av hög kvalitet, präglat
              bl.a. av det demokratiska statsskickets grundidéer och av krav
              på opartiskhet och saklighet. Ett förverkligande av regeringens
              förslag är enligt utskottets synsätt en stor fördel för TV-publiken
              i hela landet. Och nu kommer jag till en extra viktig sak till
              exempel till Tobias Krantz: Därmed kommer praktiskt taget hela
              befolkningen att kunna välja mellan olika distributionsalternativ
              för att ta emot TV-sändningarna från SVT och UR.
            </seg>
            <seg xml:id="i-7002e2a45f984504-0">
              Här framställs det precis som att de svenska TV-tittarna är tvingade
              att titta på marksänd digital TV. Så är ju inte fallet, utan här
              ger vi, precis som det står i kulturutskottets yttrande, faktiskt
              möjlighet för de svenska TV-tittarna att välja. Vill man se på
              TV i framtiden och välja satellit-TV, så finns det alternativet.
              Vill man se på kabel-TV, så finns det alternativet, och vill man
              se på marksänd TV, så finns det alternativet. Det finns alltså
              tre olika distributionsformer att välja bland. Det tycker vi är
              en ganska vettig valfrihet.
            </seg>
            <seg xml:id="i-28c8dfcf8ba52958-0">
              Det som också sägs i kulturutskottets yttrande, som man inte
              väljer att ta upp här från moderat håll och från folkpartihåll,
              är att det finns vissa problem med satellitmottagarna. Till exempel
              att man även om man bara vill se på det som vi kallar public service
              är tvungen att ha en speciell mottagare, åtminstone som det fungerar
              i dag. Man är tvungen att betala för ett programkort. Man är tvungen
              att betala en depositionsavgift för att man ska ha det kortet.
              Varför tar ni inte upp de negativa sidorna, om ni nu framhåller
              att vi enbart ska ha satellit-TV-alternativet och möjligen kabel-TV?
            </seg>
            <seg xml:id="i-276c1bf41b4e252f-0">
              En sak som inte har tagits upp alls i den här debatten är att
              det fortfarande finns vissa problem med distributionen av digital
              TV, men det gäller oavsett om den sker via marknätet eller via
              satellit eller via kabel. Det handlar om att man inte kan titta
              på en kanal och samtidigt spela in en annan kanal. Det är ju ingen
              fördel med den här distributionen av digital TV. Man måste ha
              en mottagare för TV-apparaten till exempel. Det har vi valt att
              trycka på, men det gäller alltså oavsett vilken distributionsform
              det är.
            </seg>
            <seg xml:id="i-724d2f9cbf339cda-0">
              Ska det här kunna bli en succé måste man hitta åtgärder så att
              man inte upplever att det är ett steg tillbaka, och det utgår
              vi ifrån. Vi ser det här datumet, den 1 februari 2008. Det sätter
              också press på dem som finns på marknaden. Man kan faktiskt se
              en konkurrensfördel. Om man fixar det här på ett sätt som är till
              nytta för konsumenterna, så kommer konsumenterna att välja det
              bästa alternativet, och det kan då i vissa fall vara satellit-TV.
            </seg>
            <seg xml:id="i-699f44e7232f16d4-0">
              Sedan säger Kent Olsson i ett av sina många anföranden här att
              man, om man har ett syfte, ska stå för det. Ja, det skulle jag
              gärna vilja att Moderaterna också gjorde klart och tydligt. Man
              vet till exempel mycket väl att om man väljer att förlägga en
              TV-kanals huvudstation någonstans utanför Sveriges gränser så
              gäller inte svensk lag med nu gällande lagstiftning. Därför finner
              vi det glädjande att kulturministern och regeringen på olika sätt
              har tagit upp det problemet, att det borde vara mottagarlandsprincipen
              som gäller. Det borde alltså vara lagstiftningen i det land som
              tar emot TV-sändningar som ska gälla, inte lagstiftningen i det
              land därifrån man sänder.
            </seg>
            <seg xml:id="i-8368face51e4c985-0">
              För att prata i klartext: Engelsmannen har ingen möjlighet eller
              inget intresse av att granska huruvida en TV-kanal som riktar
              sitt utbud mot Sverige följer lagstiftningen eller inte. Det är
              inte intressant, för det är inte de engelska TV-tittarna som får
              se de här programmen, utan det är just de svenska. Då tycker jag
              att man ska vara ärlig från moderat håll och säga att man faktiskt
              vill att de olika programföretagen ska ha fritt fram att välja
              och styra och ställa när det gäller hur man vill följa olika lagstiftningar.
              Av taktiska skäl kan man då förlägga sin verksamhet till de länder
              som har den för den egna verksamheten mest gynnsamma lagstiftningen.
              Det vore att prata klarspråk från moderat håll, men det hör man
              sällan.
            </seg>
            <seg xml:id="i-a16385fb48928a99-0">
              Jag vill också höra om det här med krypterade kort, att man även
              när det gäller satellit måste ha en mottagare. Det har jag inte
              hört någonting om över huvud taget.
            </seg>
            <seg xml:id="i-f683291db41f345e-0">
              För att inte förlänga debatten ska jag vara kortfattad. Det vi
              konstaterar från Vänsterns sida är att det finns en stor och kraftig
              majoritet här i Sveriges riksdag. För en gångs skull, tänkte jag
              säga, har även några borgerliga partier gått på, så att säga,
              den vanliga linjen, att det är socialdemokrater, vänsterpartister
              och miljöpartister som står för en viss politik. Men här har då
              Centerpartiet och Kristdemokraterna visat på en väldigt ödmjuk
              attityd, inte bara haft ideologi. Man ser faktiskt när det gäller
              den svenska befolkningen att alla bosatta i Sverige ska ha en
              rimlig förutsättning att kunna titta på TV även i fortsättningen.
              Då räcker det inte att säga att vi ska köra ut allt via satellit.
              Man kan inte se satellit-TV över hela Sverige. Det kan man inte
              i dag heller, men med den här politiken, som det finns en stor
              majoritet för, kommer det att finnas ett stort antal alternativ,
              nämligen tre. Det är fritt fram för varje person som vill titta
              på TV att välja distributionsform. Det är klart att bor man på
              ett ställe där det finns ett berg som gör att man inte kan få
              in satellit-TV då finns ju inte det alternativet.
            </seg>
            <seg xml:id="i-a421895a44d7197c-0">
              Då vill vi att man ska ha alternativet att kunna titta på marksänd
              digital TV, eller kanske kabel.
            </seg>
            <seg xml:id="i-4423dfdaf4ca39bd-0">
              Nu finns också en lösning som gör att procentenheterna från 98
              % täckning till 99,8 % täckning kostar betydligt mindre än vad
              vi befarade för något år sedan. Det borde man väl tycka är glädjande.
              Det gör att ännu fler människor får den här valfriheten. I stället
              hör vi det ständiga gnället och jämret om miljonrullning. Man
              låtsas inte om att det finns ett speciellt distributionskonto
              det är bara att läsa innantill i betänkandet. Det finns ett distributionskonto
              som finansieras via upplåning i Riksgälden och överföringar från
              rundradiokontot. Det bedöms att det ska gå ihop i slutändan. Jag
              tror att året 2013 nämns. Det låtsas man inte heller om.
            </seg>
            <seg xml:id="i-acea71f42d6abee3-0">
              Det är som Göran Magnusson från Socialdemokraterna har sagt tidigare.
              Det är ju ingen objektiv sanning att majoriteten har rätt. Men
              vad är det som säger att det är en objektiv sanning att minoriteten
              i det här fallet har rätt? Däremot har ni förstås all anledning
              och rätt att framföra era synpunkter. Det är glädjande.
            </seg>
            <seg xml:id="i-4035a8c45e52f2fe-0">
              Jag står bakom samtliga de reservationer som Vänstern står bakom
              tillsammans med Miljöpartiet. Jag delar också de synpunkter som
              har framförts av Gustav Fridolin vad gäller sexualiseringen av
              det offentliga rummet och den stereotypa heterosexuella normen.
              Men jag nöjer mig med att yrka bifall till reservation 5 som handlar
              om mediekoncentrationen.
            </seg>
            <seg xml:id="i-572e4d7f73b5d6af-0">
              Det är ganska typiskt, fru talman, att vare sig moderater eller
              folkpartister med ett enda ord tar upp den mediekoncentration
              som vi har i Sverige. EU-parlamentet har kommit med ett betänkande
              som handlar om att man ska garantera EU-medborgarna rätt till
              fria och pluralistiska medier. Folkpartiet och Moderaterna brukar
              hylla påbuden från Bryssel. Från EU-parlamentet sägs: Bland annat
              konstaterar parlamentet att medierna i Sverige kännetecknas av
              en tämligen hög nivå av korsvist ägande inom mediesektorn, sammankopplade
              ägarstrukturer och samarbetsavtal mellan pressen och radio- och
              TV-industrin, där företag i båda sektorerna kontrolleras av samma
              grupp.
            </seg>
            <seg xml:id="i-f33f06d35574422b-0">
              Om detta har Moderaterna och Folkpartiet ingen åsikt. Det ses
              inte som något som helst problem.
            </seg>
          </u>
          <note type="speaker" xml:id="i-4d5cb74ed2566100-0">
            Anf. 31 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-6">
            <seg xml:id="i-88278e4c60dbc37f-0">
              Fru talman! När det gäller frågan om mediekoncentrationen är
              det riktigt att vi inte delar kulturministerns och den socialdemokratiska
              regeringens politik som skulle ha inneburit att Konkurrensverket
              hade fått bestämma vem som skulle få ge ut och driva tidningar
              i Sverige. Vi tycker inte att Konkurrensverket ska göra det. Det
              är riktigt.
            </seg>
            <seg xml:id="i-e34e3c82436fb225-0">
              Jag har två frågor till Peter Pedersen. Den ena handlar om distributionsformen.
              Jag har ställt den frågan till tidigare debattörer och inte fått
              något riktigt bra svar. Jag har fått svaret att det är viktigt
              att vi har marksänd digital TV för att kunna nå alla i hela landet
              och så vidare. Det var inte riktigt den frågan jag ställde. Den
              fråga som jag vill ställa, också till Peter Pedersen är: Varför
              måste det vara just marksänd?
            </seg>
            <seg xml:id="i-c42dcd9a06ee2449-0">
              Om det nu finns billigare sätt att distribuera bra och god TV,
              exempelvis public service -televisionens kanaler, till olika delar
              av landet, varför kan man i de delar där det är billigare med
              satellit inte få använda satellit? Varför måste allt vara marksänt?
              Det är ingen som säger att allt ska sändas från marknätet eller
              allt via satellit. Men låt det bli en mix som gör det mest ekonomiskt
              fördelaktigt för skattebetalarna, för medborgarna och dem som
              jobbar på marknaden. Det måste väl vara det rimliga.
            </seg>
            <seg xml:id="i-be2295acfcd54e02-0">
              Fundera över, Peter Pedersen, om Sveriges Television själv hade
              fått bestämma. Vilken distributionsform skulle de ha velat ha?
              Hade Sveriges Television då valt att ha allt marksänt? Hade det
              varit ekonomiskt mest fördelaktigt för Sveriges Television?
            </seg>
            <seg xml:id="i-c42d28720200b654-0">
              Vad säger Peter Pedersen om Post- och telestyrelsens uppfattning
              att den utbyggnad som nu sker och ligger på vårt bord i dag inte
              är ekonomiskt försvarbar? Har Post- och telestyrelsen fel? Vad
              är det i Post- och telestyrelsens argumentation som är så horribelt?
            </seg>
            <seg xml:id="i-ad475aa911c15078-0">
              Peter Pedersen talar om public service . Poängen blir: utmärkt.
              Det var bra att vi kom in på den frågan. Då vill jag veta vad
              Peter Pedersen säger till Oberoende Filmares Förbund som räknat
              ut att miljoner tas från samhällsbevakning, kulturbevakning och
              naturfilm med den miljonrullning som nu pågår. Vad säger Peter
              Pedersen till dem?
            </seg>
          </u>
          <note type="speaker" xml:id="i-08e7f7802a9cf01a-0">
            Anf. 32 PETER PEDERSEN (v) replik:
          </note>
          <u who="peter_pedersen_adf032" xml:id="i-177f72bfbe6405e5-1">
            <seg xml:id="i-6ccfca95486708e0-0">
              Fru talman! Jag börjar med den sista frågan, eller den senaste.
              Det kanske kommer fler senare. Vi delar den irritation som finns
              bland dokumentärfilmare bland andra och hos Oberoende Filmares
              Förbund, om det finns en tendens att man använder programpengar
              till teknikskifte. Det finns ingen anledning att göra på det sättet.
              Det ska gå till på det sätt som jag har hänvisat till. Det finns
              ett speciellt distributionskonto. Där ska pengar finnas för teknikskiftet.
              Det ska vara neutralt kostnadsmässigt när teknikskiftet är genomfört.
            </seg>
            <seg xml:id="i-940ab864bccba5e7-0">
              Jag tror inte att det finns något riksdagsbeslut som säger att
              man ska använda programpengar. I så fall anser jag att man inte
              följer de riktlinjer och det sändningstillstånd som har upprättats.
              Det finns inget stöd för en sådan politik, att man använder programpengar
              för ett teknikskifte, inte som jag känner till åtminstone.
            </seg>
            <seg xml:id="i-4212deb5e0718f93-0">
              Varför just digital-TV? frågar Tobias Krantz för jag vet inte
              vilken gång i ordningen. Om inte staten står för den infrastrukturen
              uppstår ju samma problem som någon jag tror det var Ingvar Svensson
              tog upp vad gäller infrastruktur i övrigt. Om det inte finns en
              järnväg som går förbi min lilla ort finns inte alternativet att
              välja att åka tåg till Helsingfors, som jag gjort i dag för övrigt,
              eller hur? Däremot är det upp till var och en att själv välja
              att gå till affären och köpa en satellitmottagare. Det kan jag
              göra, och det kan man även med den politik som vi har lagt fast.
              Jag säger ju att det finns tre alternativa sätt att välja hur
              man vill se på TV i framtiden. Kanske man kan lägga till ett fjärde,
              om man tittar via datorn.
            </seg>
            <seg xml:id="i-ce65480b3671a6ad-0">
              Det tycker jag i grunden är bra. Vi säger att vi ska lägga grunden.
              Den infrastruktur som vi kallar marksänd digital TV ska finnas
              där. Sedan måste den sändningskapaciteten vara operativ, framåtsyftande
              och kunna ha ett bra programutbud. Annars kommer många konsumenter
              och det är det fritt fram för att välja ett helt annat alternativ
              för att se på program, välja ett annat programutbud. Det finns
              ett stort utbud att välja bland. Det borde väl egentligen Folkpartiet
              vara positivt till.
            </seg>
          </u>
          <note type="speaker" xml:id="i-b9628f355e224528-0">
            Anf. 33 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-7">
            <seg xml:id="i-173ae6f9e14d36f3-0">
              Fru talman! Visst ska vi ställa krav på en infrastruktur på det
              här området, precis som på andra områden. Det ska finnas regler
              och bestämmelser som gör att alla människor får tillgång till
              bra TV, exempelvis public service -kanalerna. Det är vi överens
              om. Men den intressanta frågan är varför den överallt i hela landet
              måste vara marksänd. Det är det som är intressant. Varför koncentrerar
              vi inte den här debatten till vad vi tycker att det ska vara i
              kanalerna? Varför diskuterar vi exakt vilken teknik som ska användas?
            </seg>
            <seg xml:id="i-8655aaab5c7b7d8d-0">
              Det är klart att vi fattar beslut i den här riksdagen om att
              det ska finnas god infrastruktur i hela landet när det gäller
              vanlig infrastruktur, vägar, järnvägar, flyg och så vidare. Men
              vi talar väl inte om exakt om det ska vara järnväg hem till Peter
              Pedersen, om det ska vara en väg eller en flygplats utanför Peter
              Pedersens knut. Vi talar om att det ska finnas en god infrastruktur
              och låter dem som är mest kompetenta avgöra vilken form som är
              bäst för att man ska ta sig hem till Peter Pedersen. Det avgör
              vi ju inte politiskt här i riksdagen. Vi låter dem som är mest
              kompetenta avgöra det, den rimligaste kostnaden för kommunikation.
            </seg>
            <seg xml:id="i-c901a5a1c11e75bd-0">
              Likadant borde det vara på det här området. Om det är billigare
              att distribuera till vissa delar av landet via satellit ska vi
              använda den formen och inte en dyrare form, om vi samtidigt kan
              ställa kraven.
            </seg>
            <seg xml:id="i-8a46139285727316-0">
              När det handlar om public service kan det visst finnas olika
              konton, men låt oss inte vara så naiva. Låt oss se sanningen i
              vitögat. Om en viss summa pengar går till Sveriges Television
              kan de pengarna antingen användas till att satsa på digital-TV,
              som nu sker, eller på programproduktion. Visst finns det en sådan
              valmöjlighet. Låt konsumenterna och marknaden avgöra när det ska
              ske. Låt under den tiden i stället pengarna användas till programproduktion
              i public service . Peter Pedersen gör ett annat val. Jag beklagar
              det.
            </seg>
          </u>
          <note type="speaker" xml:id="i-c0fad9101bb3e14e-0">
            Anf. 34 PETER PEDERSEN (v) replik:
          </note>
          <u who="peter_pedersen_adf032" xml:id="i-177f72bfbe6405e5-2">
            <seg xml:id="i-933a604126e5ce43-0">
              Fru talman! Det blir något av en upprepningarnas diskussion.
              Jag vill ödmjukt hävda att om det inte finns något järnvägsnät
              i Sverige finns inte det alternativet för dem som behöver just
              den distributionsformen mellan två orter. Då säger man: Ni får
              ta flyget i stället och åka 20 mil bort. Vi tycker att det är
              utmärkt att det finns olika alternativa sätt att både resa fysiskt
              i Sverige och välja hur man vill se på public service och andra
              kanaler. Jag konstaterar att det redan i dag finns ett antal olika
              alternativ att välja bland.
            </seg>
            <seg xml:id="i-205ee0045831a6f7-0">
              Man kan vända på frågan: Varför vill just Folkpartiet och Moderaterna
              inte att man ska bygga ut det digitala marksända TV-nätet? Kan
              det bero på att om många skulle välja det alternativet så minskar
              de stora satellitdistributörernas förhållandevis stora frihet
              att kunna lägga upp program på ett sätt som inte alltid står i
              överensstämmelse med svensk lagstiftning? Kan det vara ett syfte
              att ni väljer just den distributionsformen?
            </seg>
            <seg xml:id="i-3329d32462910a0c-0">
              Jag har aldrig talat negativt om satellit-TV. Det är inget fel
              på vare sig det eller dem som väljer det. Men varför vill ni inte
              ha marksänd digital TV? Ni säger hela tiden att det kostar enorma
              summor pengar. Enligt den sista rapporten som jag fått har Teracoms
              siffror vad jag förstår nu börjat visa på bättre resultat. Men
              det väljer ni också att bortse ifrån.
            </seg>
            <seg xml:id="i-528146c426f4a3b6-0">
              Det kommer att visa sig efter 2013 vem som hade rätt. Jag hoppas
              att vi även då kommer att ha ett antal olika alternativ och stor
              valfrihet för de svenska TV-tittarna.
            </seg>
            <seg xml:id="i-2126f1bbdd50873b-0">
              En gång i tidernas begynnelse var det faktiskt förenat med en
              ganska stor kostnad att börja titta på TV. Jag tillhör den generationen
              som var med då. En TV-apparat kostade då mycket mer än vad en
              TV-apparat kostar i dag, även om man räknar in mottagaren. Det
              är inte något nytt fenomen. Man kan förstås säga att det inte
              var bra att hitta på det innan alla hade råd att köpa TV. Det
              här är inget nytt problem.
            </seg>
            <seg xml:id="i-05d46f7d03000c0f-0">
              Om man nu inte säger den 1 september 2008, vilket datum tycker
              då Folkpartiet är lämpligt? Kent Olsson sade någonting om när
              ett flertal har valt det alternativet. Vad innebär det, att ett
              flertal har valt det? Är det 99,8 % som ska ha valt det innan
              vi släcker ned det analoga?
            </seg>
          </u>
          <note xml:id="i-4c6f1239ce5bbdb9-0">
            Anf. 35 ANDRE VICE TALMANNEN:
          </note>
          <note xml:id="i-83ab1cb6fc5c7ca8-0">
            Repliken gällde Tobias Krantz.
          </note>
          <note type="speaker" xml:id="i-e7f3ba582de75958-0">
            Anf. 36 KENT OLSSON (m) replik:
          </note>
          <u who="kent_olsson_8e1b7d" xml:id="i-e5d70398caa1f6a9-7">
            <seg xml:id="i-908bc4371a97ba61-0">
              Fru talman! Det var bra att jag fick ordet eftersom jag blev
              apostroferad.
            </seg>
            <seg xml:id="i-4ded2e8a028bb9ac-0">
              Det är möjligt att jag är onödigt känslig, men jag noterade att
              Peter Pedersen har kommit in i den nya partiledarjargongen i partiet.
              Han sade att man naturligtvis ska ha rätt att välja mellan kabel-TV,
              satellitsänd och marksänd TV. Jag förstår inte varför vi över
              huvud taget diskuterar det. Det är väl en självklarhet. Det är
              möjligt att det är en innovation för Peter Pedersen, att vi övriga
              ska ha rätt att välja detta, men för mig är det fullständigt självklart.
              Jag kan inte begripa att man tar upp det som ett argument för
              att utveckla den marksända TV:n. Jag ska inte återgå till det,
              men det är faktiskt en oerhört dyr satsning.
            </seg>
            <seg xml:id="i-307f42d02066c93d-0">
              Peter Pedersen ställde en fråga till mig. Den ska jag besvara.
              Det brukar vara tvärtom när man ställer en fråga så får man en
              fråga till svar. Det handlade om den gällande lagstiftningen för
              TV 3.
            </seg>
            <seg xml:id="i-19159a11a5414c64-0">
              I den internationella världen finns möjligheten att sända från
              olika platser. I det här fallet har TV 3 gjort överenskommelser
              med Marita Ulvskog som man trots allt inte hade behövt göra. Jag
              ska ställa en annan fråga till Peter Pedersen som ligger i närheten.
              Det gäller utländska spelbolag som många svenska människor använder
              sig av i dag. Tycker Peter Pedersen att man ska förbjuda människor
              att spela via utländska spelbolag? De ligger utomlands bland annat
              beroende på att Peter Pedersen inte tycker att de ska få lov att
              finnas i Sverige.
            </seg>
            <seg xml:id="i-2336b9574d1d91fa-0">
              En avslutande fråga gäller Bryssel. Det är inte så att vi tar
              till oss alla de påbud som finns från Bryssel. Vi tar till oss
              det vi tycker är bra. Till skillnad från Peter Pedersen tycker
              vi att det är bra att vara i Bryssel, trots allt, och vara med
              och påverka. Det har han inte några möjligheter till.
            </seg>
            <seg xml:id="i-224ea23376067099-0">
              Jag får återkomma till kostnaderna i nästa replik.
            </seg>
          </u>
          <note type="speaker" xml:id="i-ad23f00f19540026-0">
            Anf. 37 PETER PEDERSEN (v) replik:
          </note>
          <u who="peter_pedersen_adf032" xml:id="i-177f72bfbe6405e5-3">
            <seg xml:id="i-591b25ac1b9e477b-0">
              Fru talman! Jag vet inte om jag hörde ordet spelbolag nämnas
              från Kent Olsson. Jag tror det, men jag är inte helt säker på
              att han talade om utländska spelbolag. Vi har en lagstiftning
              i Sverige som innebär att det inte är tillåtet att rikta lotterier
              utifrån ett annat land mot Sverige. Såvitt jag förstår har vi
              stöd i EG-rätten även där. Vi har lyckats upprätthålla det hittills,
              även om Moderaterna och kanske något mer parti gör sitt bästa
              för att försöka skjuta det i sank.
            </seg>
            <seg xml:id="i-f25a7a8b91c8fc96-0">
              Jag tror inte att jag nämnde TV 3 heller. Det var Kent Olsson
              som gjorde det. Jag bara konstaterade att inte bara Sverige utan
              även till exempel de baltiska staterna har det problemet. TV-bolag
              som är stationerade i ett annat land riktar en ganska aggressiv
              marknadsföring mot det egna landets tittare och man har ingen
              möjlighet att påverka det. Jag tycker att det är en rimlig princip
              att det regelverk ska gälla som finns i det land där man tar emot
              TV-sändningarna.
            </seg>
            <seg xml:id="i-1af025d20684dd65-0">
              Sedan säger jag inte att vi ska ha exakt samma regler i till
              exempel Estland och Sverige. Men det är upp till esterna och svenskarna
              att bestämma vilken lagstiftning som ska gälla för de TV-sändningar
              som går ut i Estland respektive Sverige. Men det vill inte Moderaterna.
              Det vill kanske inte heller Folkpartiet. Därför tycker ni att
              det är utmärkt att man skickar ut satellitsänd TV.
            </seg>
            <seg xml:id="i-57c7594c75c42b63-0">
              Jag talade om rätt att välja. Om man skulle läsa protokollet
              från den här debatten efteråt skulle man kunna få intrycket att
              den möjligheten inte kommer att finnas efter den 1 februari 2008.
              Jag hävdar att vi nu säkerställer att de svenska konsumenterna
              ska kunna välja mellan åtminstone tre olika distributionsformer
              för TV i framtiden. Ni säger: Lägg ned en, så blir det bara två
              kvar. Hur det kan vara ökad konkurrens och mer valfrihet fattar
              inte jag.
            </seg>
          </u>
          <note type="speaker" xml:id="i-24f78fd9b5a4351d-0">
            Anf. 38 KENT OLSSON (m) replik:
          </note>
          <u who="kent_olsson_8e1b7d" xml:id="i-e5d70398caa1f6a9-8">
            <seg xml:id="i-5f0f0797eb011e1c-0">
              Fru talman! Vad gäller EG-rätten och spelbolagen vill jag ändå
              säga att det kan diskuteras. EU har faktiskt sagt att det ska
              vara möjligt för utländska spelbolag att komma in. Låt oss lämna
              den frågan, den hör inte till detta.
            </seg>
            <seg xml:id="i-dc2ea18fde3c9868-0">
              Av diskussionen kunde jag uppfatta att det fanns en viss skillnad
              mellan Göran Magnusson och Peter Pedersen. Peter Pedersen tycker
              ju att det är bra att vi får in fler bolag till Sverige. Att TV
              3 inte kom in vet vi allesammans hänger samman med koncessionsavgiften.
              TV 3 ville faktiskt sända, men man valde ut TV 4 i det här fallet.
            </seg>
            <seg xml:id="i-338cd9e1b1ba0a33-0">
              Är du för en etableringsfrihet, Peter Pedersen, och att det inte
              ska beslutas politiskt? Är du för att man ska ha möjlighet att
              få tillstånd att sända och att överklaga? Det är i så fall en
              intressant upplysning. Inte för att jag tror att du kommer att
              svara på detta vis, men det kan ändå vara intressant att höra
              din åsikt.
            </seg>
            <seg xml:id="i-0e638aa538183b01-0">
              Du talar om valfriheten så fint, att man har rätt att välja mellan
              tre olika distributionsformer i form av kabel, satellit och marksändning.
              Det verkar som om du tycker att det är bra om vi får in fler TV-bolag
              i Sverige, att de får möjlighet att etablera sig och att det ska
              ske på ett sätt som gynnar valfriheten och möjligheten för människor
              att se mer TV och minskar den politiska styrningen och ger rätt
              att överklaga statens beslut. Har jag uppfattat dina åsikter i
              frågan rätt, Peter Pedersen?
            </seg>
          </u>
          <note type="speaker" xml:id="i-82afa1b23418d65d-0">
            Anf. 39 PETER PEDERSEN (v) replik:
          </note>
          <u who="peter_pedersen_adf032" xml:id="i-177f72bfbe6405e5-4">
            <seg xml:id="i-8ba096096ca04715-0">
              Fru talman! Jag har ingen annan uppfattning än majoriteten vad
              gäller de sändningstillstånd som ska fördelas i det marksända
              TV-nätet. Det finns ett begränsat antal kanaler, i MUX eller vad
              det heter, där man har en viss plats. Jag kan med glädje konstatera
              att vissa större TV-företag som vi hittills har förknippat med
              framför allt satellitsänd TV faktiskt har anpassat sig och utlovat
              vissa saker vad gäller barnreklam, för att få finnas i det marksända
              TV-nätet. Därmed finns de också där. Det är ett steg i rätt riktning.
            </seg>
            <seg xml:id="i-ca4381d02f3114fe-0">
              Jag har inga som helst synpunkter, vare sig speciellt positiva
              eller speciellt negativa. Det är rimligt att människor får titta
              på de TV-kanaler som de kan erbjudas på olika sätt.
            </seg>
            <seg xml:id="i-cac2e9e98f6e9d7e-0">
              Det finns tre olika alternativ, säger jag. Det är upp till var
              och en att välja vilket man vill ha, vilka satelliter man vill
              titta på eller vilken marksänd TV man vill ha.
            </seg>
            <seg xml:id="i-17a0058876826f70-0">
              Det jag också säger är att det är rimligt att de regler som finns
              i mottagarlandet ska gälla oavsett distributionsform. Så är det
              faktiskt inte i dag. Man kan, genom att förlägga sändningar till
              olika länder, kringgå lagstiftningen. Det tror jag inte gynnar
              TV-tittarna i vare sig Sverige eller Baltikum. Det gäller alla
              länder. Annars kan man alltid hitta något land som har helt andra
              regler som man kan sända ifrån, och så gäller inte mottagarlandets
              regelverk. Det är inte speciellt svårt i den minst sagt globaliserade
              värld vi lever i, om vi pratar om satellit-TV-sändningar.
            </seg>
            <seg xml:id="i-f0c8ddd9449dcd81-0">
              Jag har fortfarande inte fått något svar på frågan: På vilket
              sätt är det ökad valfrihet för de framtida TV-tittarna om det
              bara finns två sätt att titta på TV på i framtiden i stället för
              tre eller fyra?
            </seg>
          </u>
          <note type="speaker" xml:id="i-6ec145bcd92f41e9-0">
            Anf. 40 GÖRAN MAGNUSSON (s):
          </note>
          <u who="goran_magnusson_d75314" xml:id="i-71bbd1a5bce36f2a-5">
            <seg xml:id="i-48f8a131fd6ddac2-0">
              Fru talman! Jag vill ta kammarens tid i anspråk för att konstatera
              det som Tobias Krantz har diskuterat hela förmiddagen, nämligen
              kostnaden för att bygga ut från 98 till 99,8 %. Han har sagt att
              det är oekonomiskt och fel på alla möjliga sätt. Den investeringskostnaden
              belöper sig till 11 miljoner kronor. Det är alltså 11 miljoner
              kronor som Tobias Krantz har diskuterat denna förmiddag när han
              har sagt att allt kommer att gå över styr på grund av denna investeringskostnad.
            </seg>
            <seg xml:id="i-629ea332f223fd59-0">
              För att göra det tydligt måste Tobias Krantz nu visa att kostnaden
              för satellitdistribuerad TV mellan 98 och 99,8 % är lägre än den
              årskostnad som den här investeringen på 11 miljoner kronor leder
              fram till. Annars faller Tobias Krantz hela förmiddagsargumentation.
            </seg>
          </u>
          <note type="speaker" xml:id="i-3ffa93ba23155576-0">
            Anf. 41 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-8">
            <seg xml:id="i-2e5ae5762b9472af-0">
              Fru talman! Jag tror att det var en framträdande företrädare
              för Göran Magnussons parti som en gång i tiden sade att varje
              krona av skattebetalarnas pengar som inte används på rätt sätt
              är en stöld från skattebetalarna. Men det kanske inte gäller längre.
            </seg>
            <seg xml:id="i-0eebd9e201ee93e5-0">
              Det vi har talat om när det gäller kostnaderna handlar om de
              pengar som staten hittills har skjutit till i Teracom, som är
              det statliga distributionsföretaget. Göran Magnusson har erkänt
              tidigare att miljoner efter miljoner har körts in i det företaget
              för att det över huvud taget ska överleva. Det är ju sanningen.
            </seg>
            <seg xml:id="i-aa9fc5f090b1da9f-0">
              Återigen säger Göran Magnusson att jag påstår att det här är
              ekonomiskt oförsvarbart. Lyssna på Post- och telestyrelsen! De
              har gjort en bedömning. Det är regeringens egen expertmyndighet.
              Jag har ännu inte fått något svar på varför vi ska köra över och
              inte lyssna på vad Post- och telestyrelsen, som är expertmyndighet
              på området, säger.
            </seg>
            <seg xml:id="i-87a458c279655604-0">
              Det är också så att flera av de remissinstanser som har yttrat
              sig över den skrivelse från Teracom som ligger till grund för
              propositionen har klagat över att det inte finns ordentligt redovisat
              vilka driftskostnaderna är för de sändarnät som nu ska byggas
              ut. Det finns ett antal oklarheter både när det gäller politik
              och när det gäller ekonomi för den utbyggnad som nu sker. Och
              slutnotan för den här satsningen har vi ännu inte sett, Göran
              Magnusson.
            </seg>
          </u>
          <note type="speaker" xml:id="i-de32529601a5adbb-0">
            Anf. 42 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-71bbd1a5bce36f2a-6">
            <seg xml:id="i-ada540a35cb79041-0">
              Fru talman! Gustav Möllers ord gäller förvisso som ledstjärna
              för mig fortfarande. Frågan här är huruvida de 11 miljonerna i
              investering för att nå upp till 99,8 % är en onödig kostnad. Tobias
              Krantz har ju också en kostnad för den satellitdistribuerade TV:n.
              Jag förstår inte varför den är noll i den här debatten. Den måste
              väl också finnas. Frågan är väl om man ska jämföra dem.
            </seg>
            <seg xml:id="i-3f70387b86fcdb6f-0">
              Jag har stor respekt för alla statliga myndigheter, men jag förbehåller
              mig hela tiden rätten att också ha en uppfattning om vad de faktiskt
              säger. I det här fallet är Post- och telestyrelsens stora argument
              emot att konvertera till digital sändning upp till 99,8 % att
              man tappar en del möjligheter att sända radio. Men där har regeringen
              och riksdagsmajoriteten gjort en annan bedömning än Post- och
              telestyrelsen har gjort.
            </seg>
            <seg xml:id="i-67094ce08050546b-0">
              Men Tobias Krantz hänger naturligtvis envist kvar i rockskörten
              på Post- och telestyrelsen i alla dess uttalanden så som han har
              framställt Post- och telestyrelsen som överställd regering och
              riksdag och att vi ska rätta oss efter vad underställda myndigheter
              säger.
            </seg>
          </u>
          <note type="speaker" xml:id="i-047d50534b151f44-0">
            Anf. 43 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6a49b58d8adbef77-9">
            <seg xml:id="i-9551bbd01a5cd95c-0">
              Fru talman! Nej, jag tycker inte att regering och riksdag ska
              vara underställda Post- och telestyrelsen. Jag bara undrade vilka
              argument Göran Magnusson har för att totalt underkänna Post- och
              telestyrelsens resonemang. Och jag har fortfarande inte fått svar
              på den frågan.
            </seg>
            <seg xml:id="i-ab0b0bd5b732c5ff-0">
              Återigen vill jag peka på att ett sätt att svara på frågan vilken
              kostnad det skulle ha inneburit att bygga ut exempelvis via satellit
              är att fråga de distributörer som finns på marknaden hur de skulle
              ha gjort om de själva hade fått välja. Fråga Sveriges television
              om de, om de fick betala själva, hade velat bygga ut allting via
              marksänt nät eller om de hade fått en möjlighet också velat bygga
              ut exempelvis via satellit. Fråga dem det, Göran Magnusson, och
              lyssna på vad de ger för svar!
            </seg>
          </u>
          <note xml:id="i-673b41ef977b53da-0">
            Föredrogs
          </note>
          <note xml:id="i-776f1f3f7f5afc24-0">
            Överläggningen var härmed avslutad.
          </note>
          <note xml:id="i-edd92fa8b8b0282a-0">
            5 § Människohandel
          </note>
          <note type="speaker" xml:id="i-50954190f2b84578-0">
            Anf. 44 LENNART NILSSON (s):
          </note>
          <u who="lennart_nilsson_239083" xml:id="i-97e2a762e55928e6-0">
            <seg xml:id="i-76e7bb03412210de-0">
              Fru talman! När jag växte upp och gick i skolan fick man lära
              sig att för många generationer sedan fanns det slavhandel. Man
              fraktade människor från framför allt Afrika till den amerikanska
              kontinenten för att bedriva slavarbete.
            </seg>
            <seg xml:id="i-cd48a03352d974b3-0">
              Tyvärr kan man konstatera att i vår moderna tid, i vårt så kallade
              upplysta samhälle, finns det i dag en omfattande handel med människor
              i vår omvärld och kanske även i Sverige. Därför krävs det naturligtvis
              internationella överenskommelser för att försöka motverka de olika
              typer av handel med människor som finns.
            </seg>
            <seg xml:id="i-a39361194c3f4585-0">
              Det är detta som justitieutskottets betänkande nr 20 handlar
              om, nämligen människohandel. Det handlar om att godkänna ett tilläggsprotokoll
              till en FN-konvention som har till syfte att bekämpa framför allt
              handeln med kvinnor och barn och försöka bistå de utsatta offren
              i den hemska situation de befinner sig i.
            </seg>
            <seg xml:id="i-9ca926df96719e1d-0">
              Det handlar också om ett lagförslag som bygger på ett rambeslut
              som vi här i riksdagen fattade för två år sedan, en uppföljning
              och en skärpning av straffbestämmelserna för att vi ska kunna
              bekämpa människohandel på ett bättre sätt.
            </seg>
            <seg xml:id="i-ebb09ef3e29a645c-0">
              Utskottet har också ett tillkännagivande till regeringen. Det
              finns elva reservationer, även om jag utgår från att de reservationerna
              handlar om detaljer. I det stora hela är vi alla överens om att
              det här är en viktig del i vår verksamhet för att bekämpa människohandel,
              framför allt med kvinnor och barn.
            </seg>
          </u>
          <note type="speaker" xml:id="i-7a5a717bbe3090e0-0">
            Anf. 45 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-a6400dff6706cbd0-0">
            <seg xml:id="i-4fd3b2effb98d916-0">
              Fru talman! Lennart Nilsson talade väl om nutidens slavhandel,
              och den här frågan är väldigt viktig. Propositionen är mycket
              viktig. Men den kunde ha varit mycket bättre.
            </seg>
            <seg xml:id="i-131b20d69187f1ab-0">
              Det vi har att göra i kammaren i dag är att besluta om lagstiftning
              som kan användas som ett effektivt vapen i kampen mot människohandel.
              Men tyvärr ser det inte ut som om vi kommer att lyckas i dag.
            </seg>
            <seg xml:id="i-a51f50b15c122ed6-0">
              Det är inte det att jag och Moderata samlingspartiet misstror
              viljan hos regeringen, däremot kompetensen att åstadkomma något
              riktigt bra. Den proposition som betänkandet bygger på visar ju
              stora brister och borde ha haft ett annat utförande än det nu
              har. Det är många tänkte inte på det, alltså inga konsekvensanalyser
              av de förslag som man lägger fram. Om man nu tycker att den här
              frågan är så viktig, och det tror vi ju och tycker alla, måste
              vi kunna kräva bättre resultat än den här propositionen har kunnat
              ge oss.
            </seg>
            <seg xml:id="i-90c0fc4c94578625-0">
              När jag åkte hit i dag såg jag affischer från alla partier inför
              EU-valet. Socialdemokraternas första namn, Inger Segelström, har
              som paroll: Stoppa människohandeln! Det är ju rätt. Men med de
              förslag som man här lägger fram går inte det att göra fullt ut.
              Vi måste ha bättre förslag än de som har åstadkommits.
            </seg>
            <seg xml:id="i-1a511a88529963cb-0">
              Eftersom vi vet att människohandeln är ett faktum och vi måste
              ge de rättsvårdande myndigheterna möjlighet att bekämpa den på
              bästa möjliga sätt måste man göra mer än vad regeringen har lyckats
              åstadkomma.
            </seg>
            <seg xml:id="i-9add1b9be2c5e813-0">
              Kriminalunderrättelsetjänsten och Rikskriminalpolisen har alldeles
              nyligen gett ut en rapport om EU-utvidgningen och hur den påverkar
              kriminaliteten i Sverige på olika lång sikt. Bland annat säger
              man att på kort sikt, ungefär ett års sikt, kommer antalet ärenden
              som gäller koppleri och prostitution att öka. Det är just det
              som människohandel handlar om, att lura hit unga människor för
              att sedan tvinga dem till prostitution. Då måste vi ha bättre
              vapen än vi har i dag och än de som regeringen föreslår.
            </seg>
            <seg xml:id="i-8cd81797e4662002-0">
              Den lagstiftning som vi har i dag har ju kritiserats för att
              vara tandlös. Även så hårda omdömen som juridisk kosmetika har
              använts om den. Med de praktiska erfarenheter som finns borde
              regeringen agera annorlunda.
            </seg>
            <seg xml:id="i-0dc970be7fde4e09-0">
              Jag kommer i det följande, fru talman, att ta upp frågan om otillbörliga
              medel, som gör det nu, och riskerar att göra det, ännu svårare
              att fälla människohandlare i Sverige. I den andra delen kommer
              jag att ta upp frågan om samtycke. Vidare föreslås vi frångå FN-konventionens
              krav när det gäller omhändertagande av brottsoffer. Inte föreslår
              regeringen någon offensiv, internationell satsning på området,
              trots Lennart Nilssons inledande ord. I den proposition vi har
              haft att bearbeta har regeringen missat att man för dessa grova
              brott inte längre ska få använda tvångsmedel, bland annat kameraövervakning
              och teleavlyssning. Men som tur är har utskottet kunnat rätta
              till detta problem.
            </seg>
            <seg xml:id="i-9fb0103a5e120529-0">
              Jag börjar med frågan om otillbörliga medel. Utskottet har gjort
              ett tillkännagivande. Jag är tacksam över att mina kolleger i
              utskottet socialdemokrater, vänsterpartister och övriga har anslutit
              sig till den kritik vi moderater har fört fram när det gäller
              frågan om otillbörliga medel i strafflagstiftningen.
            </seg>
            <seg xml:id="i-f320e1b241281590-0">
              Vi skapar i dag ännu en trygghet för förövarna mot att åtalas
              för människohandel. Vi skriver i betänkandet på s. 14 att de förslag
              som regeringen lägger fram i högre grad än nu gällande bestämmelser
              riskerar att ta sikte på offrets situation i hemlandet.
            </seg>
            <seg xml:id="i-0ce54a98fae92249-0">
              Med hjälp av den nuvarande lagstiftningen har fyra åtal för människohandel
              väckts, men tre av dem har blivit underkända på grund av frågan
              om otillbörliga medel. Ett åtal gällde en person som var under
              18 år. Dessutom finns det minst fyra fall av människohandel där
              brottsmisstanken har varit människohandel men åklagaren har varit
              tvungen att stryka den delen på grund av kravet i fråga om otillbörliga
              medel. I stället har åklagaren valt att åtala för ett brott med
              lägre straff koppleri.
            </seg>
            <seg xml:id="i-5c6239c144dabb9a-0">
              När vi nu ser att rättsvårdande myndigheter varnar för fler fall
              av människohandel i Sverige, varför lägger regeringen fram ett
              sådant förslag och varför går utskottet inte längre än att faktiskt
              besluta om att ta bort frågan om otillbörliga medel? Varför sätter
              man inte en tidsgräns för den förändrade lagstiftning som utskottets
              majoritet instämmer i krävs?
            </seg>
            <seg xml:id="i-93cd0c888b79222d-0">
              Den andra delen gäller samtycke. Där kan jag anknyta till det
              jag tidigare har sagt om otillbörliga medel. Det ska inte ha någon
              betydelse om offret har samtyckt eller inte till att låta sig
              transporteras, föras bort och sedan utnyttjas sexuellt. FN-konventionen
              ställer starka krav på detta. Varför har inte regeringen, som
              så många gånger annars, struntat i vad Lagrådet säger och i stället
              uttryckligen skrivit i lagstiftningen att samtycke inte ska ha
              någon betydelse?
            </seg>
            <seg xml:id="i-f1d9835e460a1969-0">
              Vidare är det frågan om omhändertagandet av brottsoffren. Vi
              moderater anser att det behövs en EU-gemensam handlingsplan för
              att ge offret ett bra återvändande till sitt hemland. Det internationella
              polisarbetet har länge krävt ett högre säkerhetstänkande om detta.
              Dessutom behöver offren en tryggare vistelse här under utredningstiden.
              Inget av detta har regeringen eller dess samarbetspartier tagit
              upp i denna viktiga proposition. Jag instämmer i Rikspolisstyrelsens
              rapport om människohandel, nämligen att det är en cynisk inställning
              till brottsoffren.
            </seg>
            <seg xml:id="i-f8b43ca7a5366b1f-0">
              Herr talman! Jag ska avsluta med att tala om att vi moderater
              står bakom våra fyra reservationer och vårt särskilda yttrande,
              men jag väljer att yrka bifall endast till reservation 1.
            </seg>
          </u>
          <note type="speaker" xml:id="i-8476a4a9c557fd9f-0">
            Anf. 46 KARIN GRANBOM (fp):
          </note>
          <u who="karin_granbom_4b656d" xml:id="i-6624fedf19056b84-0">
            <seg xml:id="i-78fb027f03835614-0">
              Herr talman! Handeln med människor har ökat kraftigt på senare
              år. Trovärdiga källor anger att flera miljoner kvinnor och barn
              är offer för människohandel varje år. En stor del kommer att utnyttjas
              sexuellt och prostitueras. Minst en halv miljon kvinnor, framför
              allt från Balkan och Östeuropa, säljs till bordeller i EU varje
              år. Så många slavar transporterades inte årligen över Atlanten
              när slavhandeln var som intensivast under 1800-talet. Därutöver
              är trafficking det snabbast växande området inom den organiserade
              brottsligheten. Problemet är alltså enormt, och åtgärder bör stå
              överst på att-göra-listan.
            </seg>
            <seg xml:id="i-60197c6915089eb3-0">
              Det behövs många olika former av åtgärder eftersom handeln med
              människor är mycket komplex. Det är inte tillräckligt att länder
              agerar ensamma, utan arbetet måste inkludera ursprungs-, transit-
              och destinationsländer. Ett effektivt arbete inom EU är av största
              vikt. Folkpartiet har just lagt fram en rapport som heter En europeisk
              polis Europas FBI viktigt komplement till de nationella polisstyrkorna
              . I denna rapport hittar man många skarpa förslag på vad vi kan
              göra på europeisk nivå för att ta krafttag mot den organiserade
              brottsligheten.
            </seg>
            <seg xml:id="i-d10bc83aa979a500-0">
              Att bekämpa grova brott borde vara en huvuduppgift för EU, och
              därmed tycker vi liberaler att det borde tillsättas en kommissionär
              som har ansvar enbart för brottsbekämpning. Utöver att driva en
              innehållsrik och kraftfull politik på EU-nivå bör Sverige också
              arbeta inom andra internationella organisationer. Viktigt är att
              göra hemläxan, det vill säga ha verksamma verktyg för brottsbekämpning
              på hemmaplan.
            </seg>
            <seg xml:id="i-19bc1897752e1ce5-0">
              I Sverige har vi försökt att minska möjligheterna för en sexmarknad
              genom att förbjuda sexköp. Med en minskad efterfrågan på sexuella
              tjänster blir marknaden för människohandlaren mer begränsad. Men
              detta är inte nog. Det är viktigt med ett stärkt rättsskydd för
              kvinnorna, såsom uppehållstillstånd och vittnesskydd samt ett
              gott och smidigt bemötande från myndigheter och sjukvård. Där
              har vi kvar att göra.
            </seg>
            <seg xml:id="i-b7ee185b91c1c6ac-0">
              Förra veckan var jag på besök hos polisens trafficking -grupp
              i Göteborg, som jag har förstått är den enda polisgrupp i Sverige
              som jobbar heltid med trafficking -frågor. Jag tycker inte att
              det räcker att det enbart finns en grupp i Sverige som jobbar
              heltid med dessa frågor. I justitieutskottets betänkande nr 1
              för i år kan man läsa att Rikskriminalpolisen indikerar att ambitionsnivån
              varierar mellan polismyndigheterna när det gäller att utreda ärenden
              rörande människohandel. Det borde komma direktiv om att bekämpandet
              av trafficking bör vara en högprioriterad fråga för polisen i
              hela landet.
            </seg>
            <seg xml:id="i-d81fbb8ae90dfbb2-0">
              Sedan juli 2002 finns det i Sverige en lag som kriminaliserar
              handel med människor för sexuella ändamål. Men alltför få har
              kunnat dömas med hjälp av den lagen. Under 2003 gjordes 21 anmälningar
              om människohandel för sexuella ändamål i Sverige. Vad jag känner
              till har enbart två personer kunnat dömas. Vi behöver en lag som
              leder till fler fällande domar.
            </seg>
            <seg xml:id="i-e16e016949a24412-0">
              I betänkandet föreslår utskottet att regeringen snarast ska utreda
              hur en ny bestämmelse kan utformas som inte uppställer krav på
              att gärningsmannen använt otillbörliga medel. Det är just att
              man inte har kunnat bevisa de otillbörliga medlen, till exempel
              tvång och vilseledande, som har gjort att man inte har kunnat
              få en fällande dom. Jag kan med glädje konstatera att vi i utskottet
              är eniga och kan skicka med en hemläxa till regeringen.
            </seg>
            <seg xml:id="i-4db1f4b676088a59-0">
              För övrigt ställer vi liberaler oss bakom de ändringar som liggande
              förslag anger. Bland annat föreslås i propositionen att lagen
              inte bara ska gälla för gränsöverskridande handel. Det är bra.
            </seg>
            <seg xml:id="i-2cee7441b46f579c-0">
              Handel sker med människor inom länder, och den är inte mindre
              vidrig för det. Lagen anger också en utvidgning av människohandelsbegreppet
              så att andra former än sexuellt utnyttjande omfattas. Det står
              vi också bakom. Jag yrkar därför bifall till propositionen samt
              att riksdagen godkänner FN:s tilläggsprotokoll.
            </seg>
            <seg xml:id="i-aab241e9035e393d-0">
              Vi har dock ett antal reservationer. Jag motsätter mig starkt
              Lennart Nilssons försmädliga benämning av dem som detaljer. Våra
              reservationer handlar om att vi tycker att mer behöver göras i
              kampen mot människohandeln.
            </seg>
            <seg xml:id="i-32929f730a3ce1c7-0">
              Jag vill återknyta till mitt besök i Göteborg hos trafficking
              -gruppen. De verkade göra ett mycket bra arbete med allt från
              spaning till utredning och föreläsande. Problemet är att de är
              för få. De hinner inte med allt som skulle kunna göras. Fler poliser
              borde bli trafficking -experter. Det är ett mycket komplicerat
              brott. Tjejerna litar oftast inte på polisen och vill inte berätta.
              De vågar helt enkelt inte. Det behövs mycket tid att sitta ned
              med offren innan de berättar. Sedan är det viktigt men svårt att
              följa upp i trafficking -kedjan. Det är inte bara ett offer som
              ska räddas och en sluthallick som ska gripas. Länkarna bakåt måste
              följas upp, och ärendet ska förtroendefullt kunna överlämnas till
              myndigheter i andra länder.
            </seg>
            <seg xml:id="i-e0391278b7acf512-0">
              Själva returneringen av offren kräver också kunskap och arbete.
              Att bli återsänd kan vara förenat med mycket rädsla och skam.
              Men det kan också vara rent förödande för flickorna. Många är
              nämligen skyldiga pengar för att de transporterats över landgränser.
              Någon anser sig kanske fortfarande äga henne. Kanske blir hon
              såld igen fast till ett annat land. Från olika källor har jag
              hört att många upplever att man inte kan räkna med polisen i hemländerna.
              Ibland är det till och med så att polisen är med och tjänar pengar
              på handeln.
            </seg>
            <seg xml:id="i-8d60b5eaf4089391-0">
              Vi liberaler anser att insatserna från svensk sida bör utökas
              för att kunna intensifiera gränsöverskridande rättssamarbete och
              underlätta offrens hemkomst. Lokala frivilliga organisationer
              spelar på många håll en viktig roll och bör stödjas. Svensk polis
              bör se till att ha sambandsmän och mer kontinuerlig representation
              i de länder varifrån många av de offer som påträffas i Sverige
              kommer.
            </seg>
            <seg xml:id="i-6814f76594fa4440-0">
              Jag vill också säga några ord om tullen, som skulle kunna spela
              en större roll i kampen mot människohandeln än vad den gör i dag.
              Tullen borde till exempel kunna begära legitimation och kunna
              slå i delar av polisens register. Apropå detta vill jag påminna
              om vad som sades under vårt besök på polishögskolan här i Helsingfors.
              Den svenska polisens kunskaper om att slå i SIS är mycket varierande
              över landet. Det borde vara en självklarhet att kunskapen finns
              över hela landet. Samarbetet mellan polis, kustbevakning och tull
              borde förbättras. Med detta sagt yrkar jag bifall till reservation
              7.
            </seg>
            <seg xml:id="i-03b5eca307c1701e-0">
              Innan jag avslutar vill jag också säga något om människohandeln
              i krigsdrabbade länder, där storskaliga bordellverksamheter uppstått
              i samband med att internationella hjälparbetare och fredsbevarande
              styrkor har anlänt. Exempelvis har det kommit rapporter från Bosnien
              som vittnat om att bordeller har växt fram då många internationella
              organisationer verkat i landet. Uppskattningsvis hälften av besökarna
              på bordellerna har varit utlänningar. Nästan alla av flickorna
              och kvinnorna på dessa bordeller uppges ha förts in i landet av
              människohandlare.
            </seg>
            <seg xml:id="i-d4dc497476a3b41b-0">
              Enligt svensk lag är det möjligt att i Sverige döma utsända svenskar
              som köpt sex utomlands. Men denna lag har vad jag vet ingen motsvarighet
              i andra länder. Sverige borde i internationella sammanhang verka
              för att det upprättas uppförandekoder samt att det sprids kännedom
              om vår lagstiftning.
            </seg>
            <seg xml:id="i-ecb4ea536a94bd4b-0">
              Jag är därmed klar. Det yrkande jag har är som tidigare sagt
              enbart bifall till reservation 7 om myndighetssamverkan, även
              om vi förstås står bakom alla våra reservationer.
            </seg>
          </u>
          <note type="speaker" xml:id="i-a9b854e6a44f401a-0">
            Anf. 47 PETER ALTHIN (kd):
          </note>
          <u who="peter_althin_598452" xml:id="i-0f3373bf6f15fb72-0">
            <seg xml:id="i-1498a35bf2ec6ca0-0">
              Herr talman! Ärade ledamöter, närvarande och frånvarande, och
              alla åhörare! Jag hade naturligtvis också hälsat herr justitieministern
              välkommen, om han hade varit här. För att inte glömma det yrkar
              jag bifall till Kristdemokraternas reservation nr 4 under punkten
              8. Jag står också bakom alla övriga kristdemokratiska reservationer.
            </seg>
            <seg xml:id="i-15e12df42c093ee5-0">
              Herr talman! Människohandel eller slavhandel, som det också har
              benämnts här eller trafficking , som det sägs för att man inte
              riktigt ska förstå vad det är är samma sak. Det finns fortfarande
              i en allt större utsträckning. Precis som sades tidigare har vi
              växt upp och hört talas om slavhandel och slavar historiskt. Det
              handlade om hur man förde över mörkhyade människor från Afrika
              till Amerika och hur de utnyttjades där på alla möjliga sätt.
            </seg>
            <seg xml:id="i-547e73df737e4104-0">
              Vi har samma typ av slavhandel fast vi nu har andra namn på det.
              Det är ett hänsynslöst utnyttjande av människor. Det låter inte
              så mycket när man står och säger det. Men det är en osedvanligt
              grym sysselsättning som sker mellan länder och inom länder, och
              också inom Europas länder, i en omfattning som är närmast svår
              att riktigt greppa.
            </seg>
            <seg xml:id="i-bf65b8915a5aed01-0">
              Enligt FN:s beräkningar ska 700 0002 000 000 varje år utnyttjas
              som offer för människohandel. Inom Europa finns en siffra på ½
              miljon, det vill säga 500 000 människor, mest kvinnor och barn,
              som utnyttjas. Sverige är inte heller förskonat. Det finns siffror
              på 200500 kvinnor och barn som utnyttjas på detta sätt.
            </seg>
            <seg xml:id="i-967a0d2f4d086d36-0">
              Det är en gigantisk ekonomi. Jag har sett siffror på miljarder
              i dollar för förtjänsterna på handeln med människor. Det är fullt
              jämförbart med droghandel och vapenhandel, och så vidare. De kriminella
              nätverken utnyttjar luckorna i den fria rörligheten mellan Europas
              stater. Det kommer många kvinnor och barn från de baltiska staterna
              till Sverige, från Ryssland och även från ytterligare några ställen.
            </seg>
            <seg xml:id="i-68d3b1e9236e05c6-0">
              Det påstås, och det kan vara riktigt, att den svenska sexlagstiftningen,
              sexköpslagen, har haft en begränsad inverkan på händelserna här
              i Sverige. Men den finns. Man ska säga när någonting är positivt
              också. Den svenska regeringen och även de andra regeringarna i
              EU har vidtagit åtgärder. Det kan man inte bara skyffla undan.
              Det finns ju. Men det görs inte tillräckligt, som har sagts tidigare.
            </seg>
            <seg xml:id="i-7df3fec3bca2f628-0">
              Kristdemokraterna har arbetat mycket hårt under lång tid för
              att utöka resurserna vad gäller polis, tull och kustbevakning.
              Det är den första början för att stoppa att människor smugglas
              in till Sverige för att användas inom människohandeln. Det arbetet
              och det internationella samarbetet måste fortsätta.
            </seg>
            <seg xml:id="i-bda4a34f9a4af3d3-0">
              Jag tycker inte heller att det är detaljer i de reservationer
              som Kristdemokraterna har. Även om vi är överens i mycket med
              majoriteten finns det saker som kan göras mycket bättre. Bland
              annat föreslår Kristdemokraterna att personer som varit föremål
              för människohandel ska kunna söka och få permanent uppehållstillstånd.
            </seg>
            <seg xml:id="i-7d620311eb9cc1ec-0">
              Som det är nu kan förundersökningsledaren se till att de får
              någon form av tillfälligt tidsbegränsat uppehållstillstånd för
              att man ska genomföra själva förundersökningen, och sedan är det
              adjö med dem. Vi menar att det är mycket bättre att vända fokus
              på brottsoffren och inte bara på själva förundersökningen.
            </seg>
            <seg xml:id="i-43bf54523531b198-0">
              Dessutom menar vi att det ska finnas en lag på att alla som är
              offer för människohandel också får möjlighet till sjukvård och
              hälsovård. Det ska finnas möjlighet att ge ett förskott på skadeståndet
              till brottsoffret. Unga människor som tagit sig in i landet utan
              att de har tillstånd ska inte ställas till ansvar om de har varit
              utnyttjade i människohandel.
            </seg>
            <seg xml:id="i-fa01f2158ed756ea-0">
              Man kan sammanfatta det som att Kristdemokraterna vill göra det
              mer effektivt genom att förskottera ett skadestånd till trafficking
              -offer, slavar, människohandelsoffer, eller hur man vill uttrycka
              det. De ska få möjlighet att söka och få ett permanent uppehållstillstånd
              om de har varit utsatta för människohandel och inte får något
              skydd eller garanteras något skydd vid hemkomsten.
            </seg>
            <seg xml:id="i-04045f7163e31c65-0">
              Jag yrkar bifall till en reservation. Jag har lärt mig under
              de här åren att göra så. Egentligen skulle jag vilja yrka bifall
              till allesammans. Men jag har förstått att man blir mindre populär
              då, eftersom det tar lite lång tid att sedan gå igenom dem. Reservation
              nr 4 hänför sig till permanent uppehållstillstånd.
            </seg>
            <seg xml:id="i-808e9a93443f3776-0">
              Jag vill understryka att jag anser att det är viktigt att man
              tar offret för människohandeln på allvar genom att flytta fokus
              på offret, skydda offret som varit utsatt för det och ge offret
              permanent uppehållstillstånd.
            </seg>
            <seg xml:id="i-d51b5195496f255c-0">
              Slutligen skulle jag vilja säga att man måste gå till botten
              med varför detta förekommer. Varför förekommer trafficking eller
              människohandel? Jo, för att det finns en efterfrågan, naturligtvis.
              Då krävs det en attitydförändring.
            </seg>
            <seg xml:id="i-c2917d62412c7694-0">
              Nu blinkar klockan i talarstolen, så jag ska sluta med att säga
              att det här är ett sammansatt problem som i botten berör mänskliga
              rättigheter, barnens rättigheter, kampen mot den organiserade
              brottsligheten, migrationsfrågor, jämställdhet mellan män och
              kvinnor, fattigdom, arbetslöshet samt sociala, ekonomiska och
              politiska skillnader. Detta måste vi lösa tillsammans i ett stort
              samarbete för att även lösa problemen med den alltmer ökande människohandeln.
            </seg>
          </u>
          <note type="speaker" xml:id="i-4555b04d1f95e7e4-0">
            Anf. 48 JOHAN LINANDER (c):
          </note>
          <u who="johan_linander_ed0b28" xml:id="i-b41b745843a02486-0">
            <seg xml:id="i-9ff2e33e3bcc3f33-0">
              Herr talman! Jag vill börja med att säga att det från Centerpartiets
              sida är självklart att riksdagen ska godkänna tilläggsprotokollet
              rörande människohandel till FN:s konvention mot gränsöverskridande
              organiserad brottslighet. Jag vill också säga att det finns mycket
              i den nya lagen om människohandel som är bra och nödvändigt, men
              det är inte tillräckligt.
            </seg>
            <seg xml:id="i-26c8fa14ed61d088-0">
              Centerpartiets samtliga sju reservationer handlar på ett eller
              annat sätt om att öka möjligheten för lagföring av dem som begått
              de fruktansvärda brotten eller att öka tryggheten för dem som
              fallit offer för människohandel. Jag står givetvis bakom samtliga
              reservationer men väljer att enbart yrka bifall till reservation
              11 under punkt 14 angående förebyggande arbete. Det är också kring
              denna reservation jag har tänkt lägga tyngdpunkten i mitt anförande
              vid dagens debatt, men först tänkte jag säga något om våra andra
              reservationer.
            </seg>
            <seg xml:id="i-7ed0ba23119a54f1-0">
              Centerpartiet anser att det krävs en särreglering av människohandeln
              med barn för att markera dess extremt höga straffvärde. Regeringen
              föreslår en straffskala på tvåtio års fängelse för människohandel.
              Det ska då gälla både för vuxna och för barn. Vi menar att människohandel
              med barn är ett ännu grövre brott och därför bör särregleras för
              att få en högre straffskala. Fyratio års fängelse är det som vi
              har föreslagit. Dessutom tycker vi inte att människohandel med
              barn ska kunna bedömas som ett mindre grovt brott.
            </seg>
            <seg xml:id="i-bca5bdf5948b54a8-0">
              Det är intressant att minst fyra års fängelse just är det som
              finns i straffskalan för människorov. Enligt brottsbalken 4 kap.
              1 § är människorov: Den som bemäktigar sig och för bort eller
              spärrar in ett barn eller någon annan med uppsåt att skada honom
              eller henne till liv eller hälsa eller att tvinga honom eller
              henne till tjänst eller att öva utpressning, döms för människorov
              till fängelse på viss tid, lägst fyra och högst tio år, eller
              på livstid. Det står alltså i brottsbalken 4 kap. 1 §. Jag kan
              tycka att det är konstigt att man från socialdemokraternas sida
              tycker att människohandel med barn har ett lägre straffvärde än
              brottet människorov.
            </seg>
            <seg xml:id="i-aefba97a55e926ad-0">
              Herr talman! Vidare har Centerpartiet reserverat sig till förmån
              för att reglerna om uppehållstillstånd på grund av humanitära
              skäl för dem som utsatts för människohandel bör ses över för att
              underlätta att det ges permanenta uppehållstillstånd. Detta har
              vi hört tidigare. Med dagens tillämpning av tillfälliga uppehållstillstånd
              framstår det som att svenska myndigheter är mer intresserade av
              att genomföra förundersökning och rättegång än av att skydda själva
              offret. Det tycker vi är fel fokus.
            </seg>
            <seg xml:id="i-b5847fa5e48ac0a1-0">
              Vi har också reserverat oss för att förbättra möjligheterna för
              återvändande till hemlandet för dem som vill det, detta genom
              att svensk polis kontaktar polisen i offrets hemland när det är
              lämpligt. Vi tycker också att Sverige genom EU bör ta initiativ
              till ett program för återanpassning av offer för människohandel.
            </seg>
            <seg xml:id="i-8b13b521f7dd4af5-0">
              Vi står också bakom en reservation om myndighetssamverkan inom
              Sverige och internationellt samarbete mot människohandel. Svensk
              tull måste få nödvändiga befogenheter för att kunna göra den insats
              mot människohandel som de faktiskt skulle kunna göra utan stora
              ekonomiska resurstillskott. I dag får tullen inte ens ingripa
              när de ser en bil som kommer in i landet med kvinnor som de misstänker
              är utsatta för människohandel. Vad de kan göra är att ringa till
              polisen, och förhoppningsvis hinner polisen dit.
            </seg>
            <seg xml:id="i-df0985b63134f0a9-0">
              I Helsingfors och Göteborg finns det särskilda utredningsgrupper
              för ärenden om människohandel. Centerpartiet anser att det behövs
              fler specialutbildade poliser på området även i andra delar av
              landet, inte minst i Skåne och Norrbotten.
            </seg>
            <seg xml:id="i-28a519ba59c95ccb-0">
              Herr talman! Det som jag speciellt vill lyfta upp i den här debatten
              är brottsrubriceringen för de män som utnyttjar de kvinnor som
              är utsatta för människohandel för sexuella ändamål. Lagstiftningen
              är givetvis könsneutral, men jag säger män respektive kvinnor
              eftersom det är så det ser ut i verkligheten, i alla fall oftast.
            </seg>
            <seg xml:id="i-998a1924f0ff6d42-0">
              Tänk er en situation där en man kommer till en lägenhet för att
              köpa sex. Han förstår att tjejerna som hålls inlåsta i lägenhetens
              olika rum inte är där frivilligt. Vid ett tidigare tillfälle då
              han var där bad en tjej honom att hjälpa henne. Han betalar till
              en annan man som sedan låser upp dörren till tjejen som ska utföra
              de sexuella tjänsterna.
            </seg>
            <seg xml:id="i-71b5b1b3c408e7c6-0">
              Vi kan kalla tjejen för Lilja. Lilja är psykiskt nedbruten och
              vågar inte protestera mot det som händer. Mannen får göra vad
              han vill med hennes kropp. Lilja blundar och hoppas att det ska
              ta slut så fort som möjligt. Det gör ont både i själen och i underlivet,
              men Lilja vet att det är bäst att inte skrika. Det är bäst att
              hålla tyst, för annars blir hon bestraffad.
            </seg>
            <seg xml:id="i-0313d0e5156c6f70-0">
              Vilket brott har mannen som utnyttjar Lilja begått enligt svensk
              lag? Jo, köp av sexuella tjänster. Och påföljden är böter. Visst
              finns det fängelse i straffskalan, men vi vet ju att det inte
              används av domstolarna speciellt ofta.
            </seg>
            <seg xml:id="i-4bc2757fc664262d-0">
              För mig finns det bara ett enda ord för det som mannen gör med
              Lilja, och det är våldtäkt! Det har ingen betydelse att Lilja
              inte protesterar eller skriker. Det är en våldtäkt. Mannen borde
              dömas till ett långt fängelsestraff för våldtäkt och inte till
              böter för sexköp. Lilja är för den delen inte prostituerad. Hon
              säljer inte sin kropp. Det är en annan människa som säljer hennes
              kropp. För mig är det enda rimliga att mannen ska dömas för våldtäkt,
              men tyvärr blev jag ensam på denna reservation, som jag nu vill
              yrka bifall till. Det gäller alltså reservation 11 under punkt
              14.
            </seg>
          </u>
          <note type="speaker" xml:id="i-8fb7120643cf1a9a-0">
            Anf. 49 JOE FRANS (s):
          </note>
          <u who="joe_frans_595e82" next="cont" xml:id="i-18b22df97c481463-0">
            <seg xml:id="i-29298128260045b5-0">
              Herr talman! Jag vill börja med att säga att det vi pratar om
              i allt väsentligt handlar om mäns attityder i vårt samhälle. Fanns
              det inga köpare fanns det inte heller något brott.
            </seg>
            <seg xml:id="i-a2f6f8b46f62190b-0">
              Människohandeln är ett internationellt problem, ett problem som
              inget land kan lösa på egen hand. Många har sagt att människohandel
              kan jämföras med slaveri. Det är ett modernt slaveri, vår tids
              slaveri. Det är en form av internationell, organiserad brottslighet.
              Det är en komplex handel som innebär att människor utnyttjas på
              ett hänsynslöst och cyniskt sätt. Det handlar om slaveri, sexslaveri,
              om barn och kvinnor som tvingas till prostitution, om barn som
              tvingas döda andra barn som barnsoldater, om människor som tvingas
              sälja viktiga och vitala kroppsorgan. Det handlar om trokesisystemet
              i Afrika, om barn som tvingas jobba på plantage i Sydamerika,
              om unga män och kvinnor som tvingas sälja en njure för att betala
              av en skuld i Indien och om kvinnor som tvingas till prostitution
              i Europa. Detta är ett oacceptabelt, gränsöverskridande brott
              som måste bekämpas.
            </seg>
            <seg xml:id="i-9f87bacc12b75d3a-0">
              Människohandel är verkligen ett internationellt problem som kräver
              samarbete och åtgärder på både nationell och internationell nivå.
              Det är glädjande att arbetet på den internationella nivån har
              resulterat i en konvention och att det nu finns ett protokoll
              om människohandel. Syftet med FN-protokollet om människohandel
              är som sagt dels att förebygga och bekämpa handeln med människor
              med särskild hänsyn tagen till kvinnor och barn, dels att skydda
              och bistå offren för människohandeln med full respekt för deras
              mänskliga rättigheter. Det är dessutom att främja samarbetet mellan
              staterna för att uppnå dessa syften.
            </seg>
            <seg xml:id="i-3412add627e90e64-0">
              Det är bra att protokollet leder till att människohandel straffas.
              Regeringen föreslår dels att riksdagen ska godkänna det ovannämnda
              tilläggsprotokollet till FN-konventionen, dels att riksdagen ska
              anta en ny lagstiftning om människohandel.
            </seg>
            <seg xml:id="i-762a7212ba327b7d-0">
              Det är bra att lagförslaget leder till en utvidgning av människohandelsbrottet.
              Det är en utveckling av den lag som trädde i kraft redan i juli
              2002.
            </seg>
            <seg xml:id="i-fe5d5fd931f0f9c6-0">
              Det är också bra att Sverige genom detta lagförslag uppfyller
              de krav som ställs i EU:s rambeslut om bekämpande av människohandel.
              Kravet på ett gränsöverskridande moment för straffansvar slopas.
              Straffansvaret ska dessutom utvidgas till att gälla andra former
              av utnyttjande än sexuellt utnyttjande, till exempel tvångsarbete
              och avlägsnande av organ. Lagen får en sammanhållen benämning
              människohandel.
            </seg>
          </u>
          <note xml:id="i-f7e769be71ec2589-0">
            Jag yrkar bifall till förslaget i betänkandet och avslag på reservationerna.
          </note>
          <u who="joe_frans_595e82" prev="cont" xml:id="i-6e4ddc1e51d80327-0">
            <seg xml:id="i-d01936e2f38020a8-0">
              Det finns i regeringens förslag till reglering ett krav på att
              gärningsmannen ska ha använt sig av otillbörliga medel. Mot detta
              har flera remissinstanser riktat kritik. Riksåklagaren har bland
              annat sagt att det i domstolarna har varit svårt att styrka att
              otillbörliga medel har använts.
            </seg>
            <seg xml:id="i-bb7f7b021d9152ed-0">
              Vi har i och för sig ett fåtal fall att dra erfarenheter av.
              I praktiken har, som redan har sagts, vi endast fyra åtal att
              utgå från, varav tre har prövats i domstol med endast en fällande
              dom. Men de få domar som finns tyder på att det kan vara svårt
              att styrka att otillbörliga medel har använts.
            </seg>
            <seg xml:id="i-3cbbccc2064fa728-0">
              Det är också riktigt, som har påpekats i en motion, att kravet
              på otillbörliga medel leder till att fokus förskjuts på ett oönskat
              sätt från den misstänktas handlande till offrens bakgrund och
              situation.
            </seg>
            <seg xml:id="i-34c4194dfda6b09d-0">
              Regeringen har även tagit initiativ i frågan genom att avisera
              i propositionen att en utredning som ska analysera möjligheterna
              att ta bort kravet på otillbörliga medel ska tillsättas. Det är
              ett mycket bra initiativ av regeringen.
            </seg>
            <seg xml:id="i-a3799fe494251843-0">
              Utskottet håller med regeringen om att det finns skäl som talar
              för att det bör övervägas om inte kravet på användande av otillbörliga
              medel ska kunna tas bort.
            </seg>
            <seg xml:id="i-892b3c0000a9287c-0">
              Utskottet anser att utredningen bör sättas i gång snarast möjligt.
              Detta bör riksdagen som sin mening ge regeringen till känna.
            </seg>
            <seg xml:id="i-dbb8cddbf5cf3d72-0">
              Det finns också ett antal frågor som har väckts i motioner i
              anslutning till betänkandet och som jag gärna vill kommentera.
              Det handlar om betydelsen av samtycke och huruvida det behövs
              en uttrycklig bestämmelse av innebörden att samtycke inte ska
              befria från ansvar för människohandel.
            </seg>
            <seg xml:id="i-feadd10a91af3bec-0">
              Jag kan konstatera att det redan finns en särskild bestämmelse
              i brottsbalken som reglerar verkan av samtycke.
            </seg>
            <seg xml:id="i-91e5a19881085dba-0">
              Det är också så att människohandelsbrottet inte förutsätter att
              något utnyttjande ägt rum. Samtycke till utnyttjande har alltså
              ingen betydelse eller relevans.
            </seg>
            <seg xml:id="i-2930237a9dff10f6-0">
              Beträffande motionsyrkandet om en särreglering av människohandel
              rörande barn och att straffet i sådana fall alltid ska vara minst
              fyra år, vill jag bara peka på att det inte krävs att några otillbörliga
              medel över huvud taget har använts för att någon ska kunna dömas
              om brottet riktats mot en person under 18 år. Det innebär att
              brottet på sätt och vis redan är särreglerat.
            </seg>
            <seg xml:id="i-74615a6394ee74bd-0">
              Frågan om permanent uppehållstillstånd, som Peter Althin och
              andra tog upp, kan besvaras med att det alltid bör göras en sammantagen
              individuell bedömning av skyddsbehov och humanitära skäl i dessa
              sammanhang. Det måste få ett avgörande inflytande.
            </seg>
            <seg xml:id="i-042a1dbf20ae722f-0">
              Jag håller med om att offrens säkerhet efter återvändande till
              hemlandet är en viktig fråga. Jag vet att Sida och även UD jobbar
              med frågan.
            </seg>
            <seg xml:id="i-edbd7c79039af2d1-0">
              Och jag måste säga att varje beslut som leder till att en individ
              måste skickas hem måste byggas på respekt för mänskliga rättigheter
              och den enskildes integritet.
            </seg>
            <seg xml:id="i-50f2b4eb2bc793ee-0">
              Självklart måste regeringen ge fortsatt stöd till NGO:er som
              arbetar för att stödja offer för människohandel.
            </seg>
            <seg xml:id="i-f694572a2ffbf931-0">
              Vad gäller motionsyrkanden om hälso- och sjukvården vill jag
              bara hänvisa till de möjligheter som redan finns på området.
            </seg>
            <seg xml:id="i-59e6c4dcec06baa0-0">
              Det finns också motioner om tullens befogenheter och om samarbete
              mellan polisen och tullen och andra myndigheter.
            </seg>
            <seg xml:id="i-54baa6eeb6c63647-0">
              För att vara konkret vill jag meddela att det inom kort kommer
              att presenteras en utredning som kommer att ta upp dessa frågor.
            </seg>
            <seg xml:id="i-0a5c06d879e3535f-0">
              Jag vill också meddela att det i Göteborg och i Helsingfors finns
              särskilda utredningsgrupper för ärenden om människohandel för
              sexuella ändamål. Det kan andra polismyndigheter ta hjälp av.
            </seg>
            <seg xml:id="i-6e4950fbf63b516d-0">
              Herr talman! Slutligen: Det här är ett bra förslag, och jag är
              glad för att vi i stort sett kan anta det i stor enighet.
            </seg>
          </u>
          <note type="speaker" xml:id="i-8c649be5cbe7bf60-0">
            Anf. 50 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-a6400dff6706cbd0-1">
            <seg xml:id="i-be3791a57b3f301c-0">
              Herr talman! Det är en viktig lagstiftning. Men jag måste ändå
              anknyta till mitt anförande där jag hänvisade till polisen som
              säger att detta handlingssätt är cyniskt, alltså att det inte
              är tillräckligt bra.
            </seg>
            <seg xml:id="i-640b4d4c8a163784-0">
              Joe Frans sade i sitt anförande att detta är ett internationellt
              problem som inget land kan lösa på egen hand. Det verkar Socialdemokraterna
              och Joe Frans som deras representant ta till intäkt för att inte
              göra en tillräckligt bra lagstiftning för att vi ska sköta vår
              del i det här landet.
            </seg>
            <seg xml:id="i-a0e8094f0d927288-0">
              Joe Frans sade att det här är en bra utveckling av lagstiftningen.
              Hur kan Joe Frans uttala något sådant när man nu med de förslag
              som ligger på bordet gör det ännu svårare för polis och åklagare
              att fälla förövare när det gäller människohandel för just det
              brottet? Den redogörelse från rättspraxis som vi har visar att
              det endast är när det är fråga om människor under 18 år som förövare
              har fällts för människohandelsbrott. I övriga fall har det bara
              blivit koppleri, och det är något helt annat. Då räknas det bort
              och avkriminaliseras att man rekryterar, lurar och tvingar människor
              att resa över landgränser för att komma hit och tvingas till prostitution,
              alltså det som är kopplat till koppleri. Hur kan Joe Frans och
              Socialdemokraterna vara nöjda med den situation som ni nu har
              skapat?
            </seg>
          </u>
          <note type="speaker" xml:id="i-330a89f3e672c3bc-0">
            Anf. 51 JOE FRANS (s) replik:
          </note>
          <u who="joe_frans_595e82" xml:id="i-4cf02ce58545843b-0">
            <seg xml:id="i-b333220a4d169815-0">
              Herr talman! Man kan aldrig vara nöjd i fråga om brottsbekämpning
              så länge det finns brott som leder till att människor lider. Jag
              hoppas att vi har ett gemensamt ansvar för att se till att det
              finns förutsättningar för polisen att bekämpa brott på ett effektivt
              sätt.
            </seg>
            <seg xml:id="i-7b3bfa6c90852d35-0">
              Genom det beslut som vi kommer att fatta ger vi regeringen möjlighet
              att så snart som möjligt återkomma för att tala om hur detta med
              otillbörliga medel, som Cecilia Magnusson talar om och som det
              i princip handlar om, ska regleras.
            </seg>
            <seg xml:id="i-e54e3125562836ac-0">
              Jag är inte nöjd. Men utvecklingen är bra. Jag tror att Sverige
              i jämförelse med många andra länder har en lagstiftning som i
              allt väsentligt är bra och kommer att fungera mycket bättre. Det
              är självklart att Cecilia Magnusson är otålig. Det är jag också.
              Låt oss se till att den utredning som ska göras blir så bra som
              möjligt så att vi kan ta nya steg i framtiden.
            </seg>
          </u>
          <note type="speaker" xml:id="i-be830b61b696fde1-0">
            Anf. 52 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-a6400dff6706cbd0-2">
            <seg xml:id="i-13161adece3f34a7-0">
              Herr talman! Ja, regeringen ska få återkomma. Någon av talarna
              talade om hemläxa. Det visar att regeringen inte har tänkt igenom,
              analyserat, konsekvenserna av sina egna förslag.
            </seg>
            <seg xml:id="i-2799a1a9531f6b12-0">
              Om nu Joe Frans och socialdemokraterna här i riksdagen är överens
              med oss moderater om att det här är otillständigt, att detta med
              otillbörliga medel ska mejslas ut ur lagstiftningen, varför ställer
              man då inte upp på att sätta upp en tidsgräns för de här förslagen?
              Varför är man inte beredd att göra det? Vi vet ju att våra rättsvårdande
              myndigheter nu i och med utvidgningen av EU befarar att människohandeln
              blir ännu större i Sverige än den nu är. Varför ska vi då avvakta
              och se när regeringen har lust att återkomma?
            </seg>
            <seg xml:id="i-c3808a1630844c32-0">
              Rättsvårdande myndigheter behöver nu de vapen som fordras. Den
              utveckling som det nu kommer att tas beslut om gör det ännu svårare
              att få fast människohandlarna jämfört med hur det är med den lagstiftning
              som vi i dag har.
            </seg>
            <seg xml:id="i-843453495cc8813c-0">
              Herr talman! Jag vill bara komplettera detta med vilka polismyndigheter
              som har människohandelsgrupper. Förutom Göteborg, som har sex
              personer, har Helsingfors 21 personer som jobbar med det här.
              Det är faktiskt också så att Malmö just i dagarna håller på att
              bygga upp en grupp som enbart håller på med frågan om människohandel.
            </seg>
            <seg xml:id="i-04b0ee9f154d1f2d-0">
              Jag skulle också vilja höra om Joe Frans är lika missnöjd med
              arbetet när det gäller brottsoffren. Regeringen har ju anslagit
              10 miljoner kronor per år i tre år för rättsväsendet. Men hur
              mycket har man anslagit för att hjälpa brottsoffren vid utredningstillfället?
              När kommer de förslagen?
            </seg>
          </u>
          <note type="speaker" xml:id="i-039b9aaf91bb3b3f-0">
            Anf. 53 JOE FRANS (s) replik:
          </note>
          <u who="joe_frans_595e82" xml:id="i-4cf02ce58545843b-1">
            <seg xml:id="i-c3ed267dd3fff2ed-0">
              Herr talman! Cecilia Magnusson vet liksom jag att detta område
              omsätter omkring 7 miljarder kronor per år. Människohandel är
              ett gigantiskt brott, näst intill krigsindustrin och vapensmugglingen.
              Detta är ingenting som regeringen tar lätt på.
            </seg>
            <seg xml:id="i-6e78d208ab55627b-0">
              Det är faktiskt så, Cecilia Magnusson, att regeringen i propositionen
              mycket tydligt skriver om problemen med otillbörliga medel. Man
              skriver också att man vill jobba med detta och att man ska göra
              en analys och återkomma. Nu säger vi att man ska göra det snarast
              möjligt. Jag tror inte att Cecilia Magnusson skulle vara nöjd
              om jag sade att regeringen återkommer om sex månader. Då skulle
              Cecilia Magnusson säga att regeringen ska återkomma om två veckor.
              Var det fråga om två veckor skulle hon säga att det skulle ske
              om en dag. Jag är inte beredd att just nu sätta någon tidsgräns,
              utan jag litar på att regeringen lyssnar på vad riksdagen säger
              och tar riksdagens ord på fullt allvar.
            </seg>
          </u>
          <note type="speaker" xml:id="i-c5780dd9e7a2b8ca-0">
            Anf. 54 JOHAN LINANDER (c) replik:
          </note>
          <u who="johan_linander_ed0b28" xml:id="i-b41b745843a02486-1">
            <seg xml:id="i-cdd8a86fe1d5240b-0">
              Herr talman! Joe Frans började med en sak som också jag vill
              säga är absolut viktigast, nämligen detta med att minska efterfrågan.
              Så länge det finns en efterfrågan när det gäller köp av sex eller
              annat av tvingade människor kommer det här att finnas, tror jag.
              När det finns så mycket pengar att tjäna kommer det alltid att
              finnas någon som tillhandahåller det här. Tyvärr är det nog så.
            </seg>
            <seg xml:id="i-3c3e88718a6536cb-0">
              Vi menar att det är nödvändigt att vi män gemensamt arbetar för
              att påverka andra mäns attityder. Köp av sex är aldrig acceptabelt,
              och köp av en tvingad flicka är så oacceptabelt att det, tycker
              jag, ska ge ett långt fängelsestraff.
            </seg>
            <seg xml:id="i-7e0ed08fba777c1d-0">
              För mig är det självklart att den man som jag i mitt anförande
              beskrev och som vet att han köper sex av en flicka som är utsatt
              för människohandel begår ett grovt brott som jag vill kalla våldtäkt.
              Det skulle vara intressant att höra om Joe Frans och socialdemokraterna
              i justitieutskottet tycker att det är rimligt att denne man enligt
              dagens lagstiftning döms till böter för sexköp.
            </seg>
          </u>
          <note type="speaker" xml:id="i-472ef3fb49ca81f4-0">
            Anf. 55 JOE FRANS (s) replik:
          </note>
          <u who="joe_frans_595e82" xml:id="i-4cf02ce58545843b-2">
            <seg xml:id="i-fa3b8d2e7b7563d6-0">
              Herr talman! När det gäller den här nya lagen är det fråga om
              en kedja, eller hur? I den kedjeprocessen kommer vi nog i framtiden
              att se att lagen tillämpas även när det gäller människor som tar
              kontroll det är ju i princip vad som i ett visst skede händer
              över en människa som befinner sig i en situation där hon inte
              kan värja sig. Då kommer man också att kunna bli dömd för människohandel.
              Men vi får vänta och se hur lagen tillämpas. Det är i varje fall
              fråga om en kedja. Det hela måste ses i ett sammanhang. Det går
              inte att rycka ut saker och ting ur deras sammanhang. Låt oss
              alltså vänta och se hur lagen tillämpas!
            </seg>
          </u>
          <note type="speaker" xml:id="i-36c33f38af53b222-0">
            Anf. 56 JOHAN LINANDER (c) replik:
          </note>
          <u who="johan_linander_ed0b28" xml:id="i-b41b745843a02486-2">
            <seg xml:id="i-6c8840364c38a77a-0">
              Herr talman! Jag förstod inte riktigt svaret. Här handlar det
              om att det behövs en ändring i 6 kap. brottsbalken om sexualbrott.
              Den lagstiftningen är på gång, höll jag på att säga. Å andra sidan
              har den varit det sedan 2001, och ännu har vi inte sett någon
              proposition.
            </seg>
            <seg xml:id="i-445142e3fef1c8d9-0">
              Vad som behövs är att få in en förändring i brottsbalkens våldtäktsparagraf,
              6 kap. 1 §, så att det blir möjligt att döma de män till våldtäkt
              som köper sex av en, som de vet, tvingad flicka.
            </seg>
            <seg xml:id="i-e1086dd5588eda22-0">
              En fråga som jag skulle vilja ställa till Joe Frans gäller följande.
              Om man kidnappar en annan människa och sedan kräver pengar för
              att släppa personen i fråga blir man dömd för människorov. Då
              är minimistraffet fyra års fängelse. Men om jag transporterar
              ett barn från ett annat land hit till Sverige och säljer det här
              barnet för tvångsarbete eller som sexslav är minimistraffet två
              års fängelse. Jag kan inte riktigt få det att gå ihop när det
              gäller de här båda paragraferna och straffvärdet. Jag tycker att
              sådan här behandling av barn är minst lika allvarlig och borde
              ge ett ministraff på fyra års fängelse.
            </seg>
          </u>
          <note type="speaker" xml:id="i-69ef911520af417f-0">
            Anf. 57 JOE FRANS (s) replik:
          </note>
          <u who="joe_frans_595e82" xml:id="i-4cf02ce58545843b-3">
            <seg xml:id="i-3e5ece082841f936-0">
              Herr talman! Visst, men det finns ju också straffvärden uppåt.
              När det gäller barn behöver det inte ens vara fråga om att otillbörliga
              medel över huvud taget använts för att kunna döma. Här finns det
              en viss flexibilitet för domstolarna att arbeta med.
            </seg>
            <seg xml:id="i-5f13f0f56312d45e-0">
              Jag för min del anser att det här brottet redan på sätt och vis
              är särreglerat. Jag tror att det redan är en försvårande omständighet
              att det handlar om ett barn. Det kommer att leda till ett högre
              straffvärde. Men det är en teknisk diskussion hur det i enskilda
              fall, i enskilda situationer, ska dömas. Där får vi nog avvakta
              och se hur effektivt intentionerna i lagstiftningen i verkligheten
              kommer till uttryck.
            </seg>
          </u>
          <note type="speaker" xml:id="i-0a9bade924c933a4-0">
            Anf. 58 KARIN GRANBOM (fp) replik:
          </note>
          <u who="karin_granbom_4b656d" xml:id="i-6624fedf19056b84-1">
            <seg xml:id="i-d433d8d8d41e53f3-0">
              Herr talman! Jag har en mycket kort fråga till Joe Frans: Vilka
              planer har Socialdemokraterna för hur tullen ska kunna bli mer
              effektiv och bidragande i kampen mot människohandeln?
            </seg>
          </u>
          <note type="speaker" xml:id="i-2ec2d663f49bdacd-0">
            Anf. 59 JOE FRANS (s) replik:
          </note>
          <u who="joe_frans_595e82" xml:id="i-4cf02ce58545843b-4">
            <seg xml:id="i-f3728356f75441e7-0">
              Herr talman! Mitt väldigt korta svar till dig är: Om du har lite
              tålamod så presenteras det kanske om två tre veckor eller så en
              utredning där man bland annat haft i uppgift att titta på de frågorna.
              Vi får se vad den säger.
            </seg>
          </u>
          <note type="speaker" xml:id="i-55257f662104f31a-0">
            Anf. 60 KARIN GRANBOM (fp) replik:
          </note>
          <u who="karin_granbom_4b656d" xml:id="i-6624fedf19056b84-2">
            <seg xml:id="i-0c5e5671cc85d82b-0">
              Herr talman! Då hoppas jag på ett snabbt svar just om två tre
              veckor och att utredningen gärna ligger i linje med vad jag redan
              sagt om att tullen får befogenheter att begära legitimation och
              att slå i delar av polisens register. Jag tror nämligen att det
              också behövs en utökad kommunikation mellan dessa två myndigheter
              och skulle gärna vilja ha en förhandskommentar från Joe Frans
              om vad han tycker om just dessa förslag.
            </seg>
          </u>
          <note type="speaker" xml:id="i-9ef220f15b20360d-0">
            Anf. 61 JOE FRANS (s) replik:
          </note>
          <u who="joe_frans_595e82" xml:id="i-4cf02ce58545843b-5">
            <seg xml:id="i-fad7677c44919587-0">
              Herr talman! Jag har ingen aning om vad som står i den utredning
              som kommer att presenteras inom en snar framtid. Självklart vill
              jag, precis om den socialdemokratiska gruppen, att våra brottsbekämpande
              myndigheter ska kunna arbeta och kommunicera effektivt och göra
              ett bra jobb. Det är just därför vi vill att vi även i fortsättningen
              ska ha en nationell polis, för då får vi större möjlighet att
              påverka deras sätt att jobba.
            </seg>
            <seg xml:id="i-d7b463a7fe3a69ec-0">
              Jag vet som sagt inte vad som kommer att stå i utredningen, men
              självklart jobbar vi hela tiden med att myndigheterna i Sverige
              ska kunna jobba så effektivt som möjligt, och kommunikation är
              en del av det hela. Jag har ingen anledning att spekulera i innehållet
              i en utredning som regeringen har begärt och som kommer att presenteras
              inom en snar framtid. Men låt oss gemensamt arbeta för att se
              till att våra brottsbekämpande myndigheter har alla förutsättningar
              för att göra ett bra jobb.
            </seg>
          </u>
          <note type="speaker" xml:id="i-61fd63205d4888d0-0">
            Anf. 62 ROLF OLSSON (v):
          </note>
          <u who="rolf_olsson_4e3cd0" xml:id="i-722c39cd2b4edfa6-0">
            <seg xml:id="i-0ba97df9a11fb471-0">
              Herr talman! Handel med människor innefattar alldeles osedvanligt
              cyniska och hänsynslösa brott som under senare år tyvärr förefaller
              ha vuxit i omfattning och fått en alltmer global karaktär. Det
              är vanligt att det mest handlar om kvinnor och barn, som transporteras
              inom ett land eller mellan länder i syfte att de senare ska utnyttjas
              på olika sätt. Det är adekvat, som det har gjorts i debatten i
              dag, att jämföra denna vidriga hantering med gångna tiders slavhandel.
            </seg>
            <seg xml:id="i-5a706ae6181485d6-0">
              Det är ett vanligt mönster att vi kan indela länder i å ena sidan
              ursprungsländer, där rekrytering sker och där fattigdom, arbetslöshet
              och förtryck är alltför vanligt förekommande, och å andra sidan
              de så kallade destinationsländerna, där det finns en efterfrågan
              på människor att utnyttjas bland annat för sexuella ändamål. Detta
              är några förutsättningar för denna motbjudande kommers med människor.
              FN beräknar att offren för människohandel globalt omfattar mellan
              700 000 och 2 miljoner människor årligen, och profiterna för de
              ansvariga för dessa brott är gigantiska. Det är återigen relevant,
              som har gjorts i dag, att jämföra med exempelvis internationell
              vapen- och narkotikahandel.
            </seg>
            <seg xml:id="i-36137e1ef1832504-0">
              I Sverige har vi en lagstiftning som syftar till att träffa olika
              former av människohandel, och förslagen i nu föreliggande betänkande
              måste ses som åtgärder för att åstadkomma ett utvidgat och förbättrat
              skydd. Polisen beräknar att mellan 200 och 500 kvinnor och barn
              i Sverige årligen under senare år kan ha blivit föremål för människohandel
              för sexuella ändamål. De kommer främst från länder i östra Europa
              och Thailand. Polisen kan inte säkert säga om handeln med kvinnor
              ökat eller minskat i Sverige, men själva förekomsten är naturligtvis
              oacceptabel. Ansträngningarna att i grunden bekämpa dessa brott
              måste fortsätta och förstärkas.
            </seg>
            <seg xml:id="i-0c8c7890ba2f4fe6-0">
              Herr talman! Det i betänkandet föreliggande lagförslaget innebär
              en utvidgning på flera sätt av människohandelsbrottet. Dels innebär
              förslaget att lagen också omfattar människohandel som inte är
              gränsöverskridande, dels träffar den andra former av utnyttjande
              än sexuellt utnyttjande. Som exempel kan nämnas tvångsarbete.
              En följd av dessa förändringar är att brottet enligt betänkandet
              i fortsättningen föreslås kallas människohandel. Betänkandet innebär
              att riksdagen godkänner FN:s tillläggsprotokoll om förebyggande,
              bekämpande och bestraffning av handel med människor, särskilt
              kvinnor och barn.
            </seg>
            <seg xml:id="i-5dd04881df5c8797-0">
              Herr talman! Vänsterpartiet välkomnar denna utvidgning av skyddet
              mot människohandel. I lagtexten finns beskrivet en utvidgning
              av handlingarna i alla led från rekrytering, transport, inhysande,
              mottagande eller annan åtgärd så att alla inblandade i fortsättningen
              ska kunna straffas för sin medverkan. Det innebär alltså även
              en utvidgning av syfte och former för utnyttjande. Detta är positivt,
              menar vi i Vänsterpartiet.
            </seg>
          </u>
          <note xml:id="i-3b5bea942fa3e616-0">
            Herr talman! Jag yrkar bifall till förslaget i betänkandet JuU20
            om människohandel.
          </note>
          <note type="speaker" xml:id="i-fb28a925e6334d97-0">
            Anf. 63 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-a6400dff6706cbd0-3">
            <seg xml:id="i-2a20b45d3459fe1e-0">
              Herr talman! Eftersom justitieminister Thomas Bodström inte har
              tyckt att denna fråga är tillräckligt viktig för att närvara får
              vi vända oss till socialdemokratiska representanter och representanter
              för de samarbetande partierna. Propositionen är ju ett verk av
              Socialdemokraterna tillsammans med Miljöpartiet och Vänstern.
            </seg>
            <seg xml:id="i-4491b56d1de127d5-0">
              Rolf Olsson använde det vanligt förekommande vänsterordet profit
              i sitt anförande. Människohandel är verkligen en profitens högborg.
              Det är stora pengar som man kan tjäna på denna handel. Därför
              förvånar det mig väldigt mycket att Rolf Olsson och Vänsterpartiet
              går med på sådana förslag som gör det svårare för rättsvårdande
              myndigheter att åtala och fälla någon för människohandel, denna
              stora profitverksamhet. Varför, Rolf Olsson, har Vänsterpartiet
              gått med på förslag som gör det enklare för människohandlare att
              fortsätta med denna verksamhet?
            </seg>
            <seg xml:id="i-b57a707d06fd5828-0">
              Den andra fråga som jag skulle vilja ställa till Rolf Olsson
              gäller förslagen om brottsoffrens omhändertagande. Polisen berättar
              att det är väldigt svårt att hitta skyddat boende till hjälp för
              kvinnor när de väl har blivit befriade. Varför finns det inga
              förslag om detta i propositionen, som Vänsterpartiet och Rolf
              Olsson företräder?
            </seg>
          </u>
          <note type="speaker" xml:id="i-147e6c2b1ce54eec-0">
            Anf. 64 ROLF OLSSON (v) replik:
          </note>
          <u who="rolf_olsson_4e3cd0" xml:id="i-722c39cd2b4edfa6-1">
            <seg xml:id="i-615da3e634538881-0">
              Herr talman! Det är utomordentligt adekvat att använda ordet
              profit i detta sammanhang liksom i många andra sammanhang, kan
              jag berätta för Cecilia Magnusson. Men just i detta sammanhang
              tycker jag att cynismen är alldeles osedvanligt tydlig.
            </seg>
            <seg xml:id="i-3ae82d41ade81257-0">
              Jag måste erkänna att jag inte riktigt vet vilka punkter som
              Cecilia Magnusson vill komma åt med den första frågan. Jag får
              be Cecilia Magnusson att precisera sig och tala om vad hon är
              missnöjd med närmare bestämt.
            </seg>
            <seg xml:id="i-5e34e13a2018f671-0">
              I fråga om samhällets stöd för offren för människohandel håller
              jag fullständigt med Cecilia Magnusson om att samhället naturligtvis
              ska arbeta för att på ett bättre sätt stödja offren för människohandel.
              Jag vill ändå säga att det, som framgår av betänkandet, redan
              i dag finns möjligheter för offren för människohandel att få hjälp.
              Just när det gäller de mer akuta insatserna för boende och annat
              finns det självklart brister. Där måste vi tillsammans arbeta
              för att skapa bättre förutsättningar. Jag tror att det arbetet
              också måste ske lokalt ute i kommunerna, och det långsiktigt.
            </seg>
          </u>
          <note type="speaker" xml:id="i-e48b8eb478f4dd5e-0">
            Anf. 65 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-a6400dff6706cbd0-4">
            <seg xml:id="i-4d70c78ffc52f1f9-0">
              Herr talman! Om Rolf Olsson hade lyssnat på mitt anförande hade
              han förstått att det framför allt är de otillbörliga medlen jag
              pratar om. Där skriver utskottet på s. 14 i betänkandet om utökning
              av otillbörliga medel, som regeringen tillsammans med samarbetspartierna
              föreslår. Det gör det ännu svårare att väcka åtal för människohandel,
              utan man kommer att bli hänvisad till koppleri och grovt koppleri.
            </seg>
            <seg xml:id="i-0c43d84ea04faaac-0">
              Min undran är hur Rolf Olsson och Vänsterpartiet kan ställa upp
              på att ha kvar kravet på otillbörliga medel. Varför behöver man
              inte bevisa användning av otillbörliga medel när det gäller människor
              som är under 18 år men måste bevisa att det använts otillbörliga
              medel om det handlar om personer som är 18 år och en dag? Det
              är inte någon särskilt stor skillnad.
            </seg>
            <seg xml:id="i-8ab0ae9121b523bf-0">
              Den andra delen gäller brottsoffren. Frågan hur vi behandlar
              dem som blivit utsatta för denna vidriga handel är minst lika
              viktig som frågan hur duktiga vi är på att binda förövarna vid
              brotten.
            </seg>
            <seg xml:id="i-d2c28bc5166c5971-0">
              Därför undrar jag hur regeringen och Vänsterpartiet, som ingår
              i koalitionen, har tänkt sig att kommunerna ska lösa problemet
              att uppfylla den lagstiftning som träder i kraft den 1 oktober
              2004 om mänskligt omhändertagande av offren för denna handel.
            </seg>
          </u>
          <note type="speaker" xml:id="i-89c3ce4bbda0f082-0">
            Anf. 66 ROLF OLSSON (v) replik:
          </note>
          <u who="rolf_olsson_4e3cd0" xml:id="i-722c39cd2b4edfa6-2">
            <seg xml:id="i-0972a4def4e10771-0">
              Herr talman! När det gäller frågan om otillbörliga medel framgår
              det i betänkandet, som Cecilia Magnusson säger, att det har beslutats
              om ett tillkännagivande att tillsätta en utredning som ska analysera
              möjligheterna att ta bort kravet på otillbörliga medel.
            </seg>
            <seg xml:id="i-072bf6453ff80666-0">
              Cecilia Magnusson tycks föra en linje där man ska kunna göra
              detta utan föregående utredning. Jag tror inte att det är något
              bra sätt. Tillkännagivandet går ut på att man ger regeringen i
              uppdrag att snarast sätta i gång det här arbetet för att med vederbörliga
              krav på rättssäkerhet och en god rättstillämpning utreda hur detta
              kan tillgodoses på bästa sätt.
            </seg>
            <seg xml:id="i-26d85296e9cd7600-0">
              Jag menar att det arbetet är i gång. Låt oss avvakta det i god
              ordning så att man inte gör missar på vägen utan gör en fullgod
              utredning kring hur detta på bästa sätt kan ske.
            </seg>
            <seg xml:id="i-db8d980d568e0f13-0">
              Jag är övertygad om att arbetet med att på olika sätt hjälpa
              brottsoffren är något som vi måste arbeta med framöver. Det kommer
              naturligtvis att byggas upp resurser lokalt för att hjälpa dessa
              människor. Det är en uppgift som jag förutsätter att vi är överens
              om.
            </seg>
          </u>
          <note type="speaker" xml:id="i-69ea675d580359f0-0">
            Anf. 67 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-4d70003092e74b65-0">
            <seg xml:id="i-10565d1be5f1d371-0">
              Herr talman! Land ska med lag byggas. Lag är någonting som vi
              kan se som växande, förändrande och något som förändras genom
              tiderna. Nu får vi tyvärr se detta på gott och ont. Jag säger
              tyvärr eftersom företeelsen människohandel förekommer. Sedan 1200-talet
              har vi ett förbud mot träldom i det här landet även om den i praktiken
              inte upphörde redan då. Vi fick faktiskt ett förbud mot träldom
              och handeln med trälar.
            </seg>
            <seg xml:id="i-e7c45293e628ca38-0">
              Vi har haft ett interregnum. Nu när världen har förändrats har
              denna form av människohandel tagit fart i vilket Cecilia Magnusson
              och Rolf Olsson är överens om profitens tecken.
            </seg>
            <seg xml:id="i-06c65594e4800333-0">
              FN-konventionen har utvecklats i Sverige genom att vi även kommer
              att behandla brott som handlar om icke gränsöverskridande människohandel.
              Det tycker jag är ett framsteg. Där bygger vi på lagen lite till.
            </seg>
            <seg xml:id="i-0883d8c8bcac921b-0">
              Det handlar också om att bygga på den med att det inte handlar
              enbart om sexuellt utnyttjande. Nu handlar det även om andra former.
              Det är en FN-konvention. Vi har inte barnsoldater i det här landet,
              men i andra delar av världen finns det. Jag tycker att det känns
              bra att FN har tagit initiativ i de här frågorna.
            </seg>
            <seg xml:id="i-de9405e4cee46bfe-0">
              Man är naturligtvis inte alltid helt nöjd med vad man har kommit
              fram till. Men jag tycker att den här propositionen känns som
              ett steg framåt. Det finns fortfarande oklara och ofärdiga delar,
              speciellt när det gäller otillbörliga medel. Men här har man aviserat
              en översyn.
            </seg>
            <seg xml:id="i-6a5271798d20e14f-0">
              Det finns ett begrepp som jag är lite tveksam till, nämligen
              att ta kontroll över. Man använder det uttrycket i propositionen.
              Att ta kontroll över en människa är för mig lite oprecist. Man
              har i propositionstexten pekat på att det finns svagheter här,
              och det kommer naturligtvis att arbetas fram betydligt tydligare
              regler och begrepp.
            </seg>
            <seg xml:id="i-75ed4b014df535bc-0">
              Från Miljöpartiets sida har vi varit med och arbetat fram detta.
              Vi tycker att vi har gjort ett bra jobb tillsammans. Det känns
              tillfredsställande, även om vi inte är helt nöjda. Vi har ett
              särskilt yttrande som vi givetvis hävdar. I övrigt tillstyrker
              vi förslaget i utskottets betänkande och ser framför oss ett vidare
              gemensamt arbete för att förbättra lagstiftningen.
            </seg>
          </u>
          <note xml:id="i-673b41ef977b53da-1">
            Föredrogs
          </note>
          <note xml:id="i-776f1f3f7f5afc24-1">
            Överläggningen var härmed avslutad.
          </note>
          <note xml:id="i-7bd3daf357290aca-0">
            6 § Korruption
          </note>
          <note type="speaker" xml:id="i-c73cea28db477c3e-0">
            Anf. 68 MARGARETA SANDGREN (s):
          </note>
          <u who="unknown" next="cont" xml:id="i-3efeefbea27c4c2a-0"/>
          <note xml:id="i-fd4f81a4aa513b6c-0">
            Herr talman! I det här ärendet och betänkandet behandlas regeringens
            proposition Europarådets straffrättsliga konvention om korruption,
            m.m. I propositionen föreslår regeringen att riksdagen godkänner
            Europarådets straffrättsliga konvention om korruption, Europarådets
            civilrättsliga konvention om korruption och tilläggsprotokollet
            till den straffrättsliga konventionen.
          </note>
          <u who="unknown" prev="cont" xml:id="i-9ddc86bffd25ceab-0">
            <seg xml:id="i-309d0ba59cac5d6b-0">
              Regeringen föreslår också de ändringar i brottsbalken som behöver
              göras för att Sverige ska uppfylla de krav som följer av den straffrättsliga
              konventionen och tilläggsprotokollet. Det föreslås att mutbestämmelserna
              ska göras tillämpliga på utländsk minister, ledamot av utländskt
              parlament eller beslutande organ på regional eller lokal nivå
              och även på annan person som utövar främmande stats myndighet.
            </seg>
            <seg xml:id="i-dede17f9dc6f80d9-0">
              Vidare föreslås att mut- och bestickningsbestämmelserna ska göras
              tillämpliga på ledamot av parlamentarisk församling i mellanstatlig
              eller överstatlig organisation där Sverige är medlem, på domare
              och andra funktionärer i internationella domstolar vars domsrätt
              Sverige godtar samt på utländska skiljemän. Det föreslås också
              att det införs en särskild straffskala för grova fall av bestickning.
            </seg>
            <seg xml:id="i-df4446aced5f010e-0">
              En rent nationellt betingad lagstiftningsfråga tas också upp.
              Det föreslås att bestämmelserna om bestickning och mutbrott inte
              längre ska vara tillämpliga på ledamöter i beslutande organ som
              hör till församlingar och kyrkliga samfälligheter. Ändringarna
              föreslås träda i kraft den 1 juli 2004.
            </seg>
            <seg xml:id="i-d4cc8591a92414ac-0">
              Med detta, herr talman, lämnar jag över frågan till debattörerna.
            </seg>
          </u>
          <note xml:id="i-19cfa8e6a1ef5fdd-0">
            I reservationer begärs en översyn av mut- och bestickningsbrotten.
          </note>
          <note type="speaker" xml:id="i-ddf94f86dd9dfb24-0">
            Anf. 69 JOHAN PEHRSON (fp):
          </note>
          <u who="johan_pehrson_abbeca" xml:id="i-c1c24641d1ebf130-0">
            <seg xml:id="i-5c0def2a247249dd-0">
              Herr talman! Vi behandlar Europarådets konventioner om korruption
              och dess tilläggsprotokoll. För oss som har haft förmånen att
              ha varit aktiva inom Europarådet är det kul att se att sådana
              här viktiga frågor kan leda till konkreta resultat ibland.
            </seg>
            <seg xml:id="i-f26b36d341f9cca9-0">
              Vi pratar om ett numera ganska globalt problem, det vill säga
              korruption och därtill kopplad brottslighet. Det känns ganska
              enkelt att godkänna de här breda konventionerna som förstärker
              den internationella harmoniseringen, eftersom det numera är gränsöverskridande
              problem.
            </seg>
            <seg xml:id="i-88c2ecd9b3e40625-0">
              Det svenska undantaget från artikel 12 i den straffrättsliga
              konventionen, vill jag dock understryka, framstår som hyggligt
              motiverat. Artikel 12 har den något osvenska beteckningen Handel
              med inflytande. Jag vill verkligen understryka att det inte är
              helt självklart att man från svenskt håll ska ha detta undantag
              från en Europarådskonvention.
            </seg>
            <seg xml:id="i-85f4f78078c7345d-0">
              När det gäller vissa riksdagspartiers symbios med vissa särintressen,
              till exempel viktig verksamhet som fackföreningar, måste man kritiskt
              kunna ifrågasätta hur det fungerar och hur det ser ur i praktiken.
              Det finns till exempel uttalade fackliga företrädare när vissa
              partier nominerar sina företrädare till riksdagsval. Vi vet också
              att penningströmmarna har en milt uttryckt ganska hög nivå och
              betydande omfattning mellan vissa organisationer till dessa partier.
            </seg>
            <seg xml:id="i-b6ea8d70c6c09439-0">
              Den svenska lagen om korruption och mutor är i sin nuvarande
              form framför allt en 70-talsprodukt. Den är helt inriktad på inhemska
              förhållanden som i liten omfattning har tagit hänsyn till den
              utveckling vi har haft, något som man har gjort i de konventioner
              som vi i dag ska godkänna.
            </seg>
            <seg xml:id="i-b48e20d27de0ce92-0">
              Vi vet att korruptionen i dag är internationellt utbredd, omfattande
              och dessutom förödande för förtroendet och samhällsbygget. Det
              gäller såväl näringsliv och offentlig verksamhet som förvaltning.
              Få saker talar för att omvärldstrycket ska lämna det svenska samhället
              och Sverige opåverkat framöver.
            </seg>
            <seg xml:id="i-f84f9d368aeace0f-0">
              Dessutom har vi redan mutor, korruption och korruptiv marknadsföring
              i Sverige i dag. De rättsfallssamlingar som finns tillgängliga
              på området inger mycket intressant läsning en läsning som torde
              göra det uppenbart för den här riksdagen, tycker jag, att det
              finns ett stort behov av att förändra och modernisera den svenska
              lagstiftningen. Detta är också något som delvis berörts i den
              så kallade förtroendekommissionen nyligen: vikten av att få förtroende
              i näringslivet och att motverka sådana här beteenden i olika former
              och med olika brottsbeteckningar.
            </seg>
            <seg xml:id="i-2d47f00f52c2405e-0">
              Jag ser att lagstiftningen framöver måste förenklas och förtydligas.
              Dagens lagstiftning är alldeles för svår att förstå, och dess
              allmänpreventiva syfte måste bli kraftigt förfelat när man inte
              förstår vad som står. Vi måste sätta själva det korruptiva initiativet
              i centrum för kriminaliseringen, inte minst med tanke på den gränsöverskridande
              handel vi har i dag. Vi vet att de som tar initiativet ofta har
              mycket starka resurser i bagaget och kan betala detta, och det
              är det vi måste fokusera på i kriminaliseringen.
            </seg>
            <seg xml:id="i-220b8f6faa52d444-0">
              Jag tror också att det behövs en tydlig brottsgradering. Det
              är skillnad på att någon får en glaskaraff och att någon får tiotals
              miljoner insatta på ett konto.
            </seg>
            <seg xml:id="i-c3f2aa01e821d033-0">
              I dag är vägledningen, vill jag understryka, på detta område
              privatiserad till Institutet mot mutor, som i sina skrifter ger
              värdefulla rekommendationer om vad som är tillåtet och vad som
              är otillåtet. Det är en mycket bra verksamhet. Det är dock mycket
              allvarligt om det som rekommenderas skulle befinnas vara olagligt
              vid en domstolsprövning. Då kan man hävda att människor faktiskt
              tvingats till en rättsförlust beroende på att vi från den här
              kammaren inte har levererat en bra lagstiftningsprodukt. Jag tycker
              att ingen här i dag ska behöva känna skam över att vi måste rätta
              till de fel som begicks för 25 år sedan i den lagstiftning som
              då antogs och som i dag är passerad vad gäller kvalitet och tydlighet.
            </seg>
            <seg xml:id="i-4e56e196515ebd41-0">
              Avslutningsvis vill jag yrka bifall till reservationen.
            </seg>
          </u>
          <note type="speaker" xml:id="i-89fa55febd23577d-0">
            Anf. 70 BEATRICE ASK (m):
          </note>
          <u who="beatrice_ask_00e90e" xml:id="i-6362b3b0f9719dba-0">
            <seg xml:id="i-979371289bb13b38-0">
              Herr talman! Vi moderater stöder förslaget att Sverige ska godkänna
              Europarådets straffrättsliga konvention om korruption och det
              som följer av detta enligt regeringens proposition. Det är angeläget
              att stärka det internationella samarbetet för att förebygga och
              ingripa mot mutor, bestickning och liknande.
            </seg>
            <seg xml:id="i-dc760680850b6e38-0">
              Men det räcker inte. Det räcker inte att engagera sig i det internationella
              samarbetet. Vi måste också hålla rent här hemma. Sverige är en
              del av världen. Handel och kontakter är internationella. Vi lever
              i ett alltmer gränslöst samhälle som ändras väldigt snabbt med
              frestelser som, om de inte synliggörs, liksom vad som är rätt
              och fel, kan leda och leder till kriminalitet och osunda kulturer.
            </seg>
            <seg xml:id="i-7b5ae76cd55d42b5-0">
              Vi vet att problemen redan finns. Förra året drabbade mutmisstankar
              tjänstemän inom bland annat Migrationsverket, Kriminalvårdsverket,
              Luftfartsverket och Systembolaget. Vi har läst om problem med
              poliser, läkare, politiker, tulltjänstemän, vårdpersonal och en
              livsmedelsinspektör. Vi har haft löpsedlar om Skandia och om bolagshärvor.
              Listan kan göras väldigt lång. Problemen finns redan här.
            </seg>
            <seg xml:id="i-9d46196f75b13586-0">
              Riksåklagaren har inrättat Riksenheten mot korruption. Vi har
              Ekobrottsmyndigheten. Det finns, som sagts tidigare i dag, ett
              institut mot mutor på initiativ av näringslivet sedan 1923. Men
              generellt har vi i Sverige sovit i godan ro och trott att korruption
              inte har varit ett problem i Sverige utan berört andra. Tyvärr
              måste jag konstatera att ni socialdemokrater tillsammans med Vänsterpartiet
              och Miljöpartiet uppenbarligen inte har vaknat än. Vänsterpartiet
              och Miljöpartiet har inte ens någonting att säga här i kammaren
              i ämnet, vilket väl säger mycket om sakernas tillstånd med tanke
              på att det runtom ute i samhället diskuteras väldigt mycket kring
              de här frågorna och att många människor med rätta är bekymrade
              och oroade över hur det står till i Sverige.
            </seg>
            <seg xml:id="i-099187bcf4f7982d-0">
              Vi moderater och Kristdemokraterna har var för sig föreslagit
              en utredning av bestämmelserna om bestickning och mutbrott. Vi
              moderater tycker att det är besynnerligt att så få ärenden om
              mutor och bestickning över huvud taget prövas. Vi tar allvarligt
              på att bland annat Institutet mot mutor har påpekat att de svenska
              lagarna är otydliga och otidsenliga och också gett exempel på
              problemen. Tittar man själv i lagboken och jämför med andra lagar
              finner man också att de faktiskt har rätt: Det är väldigt allmänt
              hållet när det gäller mutor. Vad som egentligen menas exemplifieras
              dåligt, till skillnad mot hur det ser ut i en hel del andra lagar.
            </seg>
            <seg xml:id="i-c95886c2b8fecc97-0">
              Lagen om mutor är faktiskt så allmänt hållen att man närmast
              kan kalla den för en generalklausul. Det saknas referenser för
              att ge ledning om vad som gäller. Just detta tycker majoriteten
              märkligt nog jag har läst betänkandet är någonting bra. I betänkandet
              skriver man att det ger utrymme för hänsynstagande i varje enskilt
              fall. Men ska vi ärligt talat ha lagar som liksom formar sig efter
              varje enskilt fall? Hur blir det då med likhet inför lagen?
            </seg>
            <seg xml:id="i-4fc5b708321ba0a4-0">
              I verkligheten visar det sig också att de fall som ändå finns
              kanske just på grund av utformningen inte prövas särskilt ofta.
              Medborgarna får sväva i okunskap om vad som gäller. Vi hade en
              hearing här i riksdagen för några veckor sedan där en erfaren
              advokat sade att han trots att han jobbat med de här frågorna
              i flera år inte alltid kan svara på frågor om vad som gäller.
              Är det en sådan ordning vi ska ha?
            </seg>
            <seg xml:id="i-1df66461f32eafdf-0">
              Vi moderater har uppfattningen att grunden för rättssamhället
              måste vara tydlighet i lagstiftningen. Medborgare ska kunna få
              reda på vad som är rätt och fel enligt lagen. Dessutom tycker
              vi att erfarenheterna av den lagstiftning vi nu pratar om visar
              att den inte fyller sitt syfte. Alldeles för få ärenden leder
              till lagföring. Mörkertalen när det gäller mutor och bestickning
              verkar vara stora.
            </seg>
            <seg xml:id="i-4acbae0785fb7a8d-0">
              Den svenska lagstiftningen kom till i en tid när gränserna mellan
              offentligt och privat såg annorlunda ut än i dag, liksom gränserna
              för handel, affärer och samarbeten. Det måste även socialdemokrater
              och andra kunna erkänna.
            </seg>
            <seg xml:id="i-4965b5313cce2603-0">
              Jag tror att vi är många som vill veta varför ni socialdemokrater
              är så nöjda med nuvarande ordning som det står i betänkandet.
              Vår lagstiftning, skriver ni, har ansetts tillgodose de krav som
              de internationella åtagandena ställer. Jaha? Kanske är de kraven
              för lågt ställda. Varför delar man inte den uppfattning och den
              kritik som framförts från Institutet mot mutor? Vad är argumenten
              emot? Vad är det som Socialdemokraterna och majoriteten har förstått
              som vi andra inte begriper? Det finns ingen förklaring i betänkandet
              till den slutsats som utskottsmajoriteten drar.
            </seg>
            <seg xml:id="i-a44c5f112b063c0b-0">
              Och hur tror ni att internationella bedömare ser på att vi i
              Sverige klarar av att utreda så få ärenden på det här området?
              Räcker det med att godkänna konventioner, eller innebär de stora
              orden på internationella möten att man också har en hemläxa att
              klara av?
            </seg>
            <seg xml:id="i-94e7735c648275ce-0">
              Herr talman! Jag anser att riksdagen måste ta intryck av och
              se allvarligt på alla de affärer som uppdagats på senare tid.
              Tänk om de är toppen av ett isberg!
            </seg>
            <seg xml:id="i-e673369378b1a949-0">
              Tänk om fler och fler människor på alltfler områden börjar göra
              som alla andra för det är ju så man säger och tänjer gränser och
              utnyttjar förmåner på ett otillbörligt sätt!
            </seg>
            <seg xml:id="i-2092b2919c53e66f-0">
              Tänk om vi i Sverige har lika stora bekymmer med korruption som
              vi vid kaffeborden tror att de har i andra länder!
            </seg>
            <seg xml:id="i-592369788facb8bc-0">
              Tänk om det svenska regelverket och vårt rättsväsende har brister
              som gör att det är chokladaskar till jul som ifrågasätts i stället
              för tjänster och gentjänster för tusentals och miljontals kronor!
              Tänk om vi faktiskt silar mygg och sväljer kameler!
            </seg>
            <seg xml:id="i-5dffef5142351016-0">
              Jag menar att vi måste ställa de här frågorna. Det är vår skyldighet
              i riksdagen. Vi måste gå till grunden med bekymren, för de kommer
              inte att minska av sig själva. Det handlar om rättssäkerhet. Det
              handlar om demokrati. Det handlar om trygghet.
            </seg>
            <seg xml:id="i-49960908d4bdf63c-0">
              Tänk om! Ja, det är min uppmaning till kammaren. Tänk om, och
              rösta för reservationen, som jag härmed yrkar bifall till, och
              låt oss utreda den svenska mutbrottslagstiftningen med syfte att
              göra den tydlig, skarp och modern. Det behövs.
            </seg>
          </u>
          <note type="speaker" xml:id="i-ef1dc676fb450ce3-0">
            Anf. 71 PETER ALTHIN (kd):
          </note>
          <u who="peter_althin_598452" xml:id="i-0f3373bf6f15fb72-1">
            <seg xml:id="i-3838810fd2b52657-0">
              Herr talman! Jag yrkar bifall till Kristdemokraternas reservation.
              Av den framgår att det behövs en utredning om en övergripande
              revision av korruptionslagstiftningen i Sverige. Det gäller innehåll
              och form i syfte att förenkla och förtydliga regelverket. Det
              är ungefär det som Moderaterna sagt, och jag ska därför vara rätt
              kortfattad i den här debatten. Jag tycker nämligen att den är
              ganska solklar.
            </seg>
            <seg xml:id="i-16cb5c3000281d81-0">
              Korruption, herr talman, är ett allvarligt hot mot demokratin
              och rättssäkerheten och även mot de mänskliga rättigheterna. En
              effektiv kamp mot korruption måste ske över gränserna i de olika
              länderna och genom internationellt samarbete. Det är intressant
              att notera att många, när man frågar dem, har mycket vaga uppfattningar
              om vad korruption är, vad muta är, vad bestickning är. De vet
              att om de får väldigt mycket pengar för något som de inte gjort,
              eller för något som de ska göra, kan det vara tveksamt. Mycket
              mer än så vet de egentligen inte.
            </seg>
            <seg xml:id="i-895d4be15efd7663-0">
              Sverige anses som ett land med ganska låg korruptionsnivå. Vad
              det kommer ifrån vet jag faktiskt inte. Möjligen beror det på
              att korruptionen i andra länder anses vara ännu större, eller
              att vi inte riktigt har grepp om hur stor den är i Sverige. Det
              poppar lite då och då upp påståenden framför allt har det skett
              under senare tid att korruption nog förekommer både här och där.
              I denna globaliserade värld är det därför angeläget att Sverige
              har en lagstiftning om mutor och bestickning för att motverka
              korruption.
            </seg>
            <seg xml:id="i-fb0d3205ea23c30b-0">
              En viss förståelse har jag för att regeringen mot bakgrund av
              den tidsbrist som råder ansett det vara nödvändigt att tillträda
              den här konventionen. Men det handlar om mycket komplicerade och
              tekniskt svåra frågor, vilket bland annat framgått av det som
              sagts här tidigare. Det är viktigt att lagtexten är tydlig så
              att vi förstår den i alla sammanhang. Jag påstår att så som lagtexten
              ser ut i dag har den inte den tydlighet som krävs. Den måste vara
              tydlig så att alla vet vad som är tillåtet och inte tillåtet.
              Om man inte vet vad som är tillåtet, var gränsen går och så vidare
              blir det svårt, för att inte säga omöjligt, att följa lagen.
            </seg>
            <seg xml:id="i-d6dfa0ace37bc3b4-0">
              Kristdemokraterna anser att det är nödvändigt att se över hela
              korruptionslagstiftningen. Ska bestickning och mutbrott ligga
              i samma kapitel? Ska samma regelverk gälla för det privata som
              för det offentliga? Ska kriterierna vara desamma? Och så vidare.
              Det finns en stor mängd frågor som söker svar, och därför är vår
              begäran i reservationen att det görs en översyn av hela korruptionslagstiftningen.
            </seg>
            <seg xml:id="i-cc0514dafc2ea3ef-0">
              Tiden går väldigt fort, fast de som lyssnar kanske tycker att
              den går långsamt. Låt mig ändå avslutningsvis säga att betänkandets
              skrivning på s. 10 är sällsynt svårtolkad. Jag tror att Beatrice
              Ask var inne på det. Där sägs att frågan om vad som i en viss
              situation är att anse som en muta är med nödvändighet svårbedömd.
              Men ska man då inte hjälpa till så att det hela blir lättare att
              ta till sig?
            </seg>
            <seg xml:id="i-17391677f8a65158-0">
              Några belopp ska vi inte ange. Det kan ge en stelbent reglering
              och därmed motverka sitt syfte. Jag tycker att den skrivning som
              nu finns i stor utsträckning visar att det är nödvändigt med en
              översyn av hela korruptionslagstiftningen.
            </seg>
          </u>
          <note type="speaker" xml:id="i-192e61e1a1ea7b41-0">
            Anf. 72 JOHAN LINANDER (c):
          </note>
          <u who="johan_linander_ed0b28" xml:id="i-b41b745843a02486-3">
            <seg xml:id="i-8d9011ed0c214c56-0">
              Herr talman! Jag skulle vilja börja med att säga att jag instämmer
              i det som de tre föregående talarna från Folkpartiet, Moderaterna
              och Kristdemokraterna sagt. Därför ska jag hålla mitt anförande
              kort.
            </seg>
            <seg xml:id="i-79192fa975b86a98-0">
              Från Centerpartiets sida är det självklart att riksdagen ska
              godkänna Europarådets straffrättsliga konvention om korruption,
              Europarådets civilrättsliga konvention om korruption och tilläggsprotokollet
              till den straffrättsliga konventionen. Även de föreslagna förändringarna
              i brottsbalken står vi bakom. Det är fullt rimligt att mutbestämmelserna
              ska vara tillämpliga för utländsk minister, ledamot av ett utländskt
              parlament, mellanstatlig eller överstatlig organisation där Sverige
              är medlem och så vidare.
            </seg>
            <seg xml:id="i-9c07a827b5f3df30-0">
              Korruptionslagstiftningen har länge varit omdiskuterad. Ingen
              kan påstå att lagen är speciellt tydlig. Det är vi ganska överens
              om här. Dock menar den ena halvan att det är bra att den inte
              är tydlig, medan vi på den andra halvan tycker att detta är negativt.
              Jag vill påstå att det är negativt för åklagare som ska utreda
              eventuella mut- eller bestickningsbrott, men det är också negativt
              för dem som eventuellt begått sådana brott. Det minsta man kan
              begära är att lagen är förutsägbar, och det är minst sagt tveksamt
              i dag.
            </seg>
            <seg xml:id="i-4f4e6b95f9a312f7-0">
              Den låga lagföringsandel för mut- och bestickningsbrott som vi
              har kan även vara en tydlig indikation på att något i lagstiftningen
              är fel. Detta har också framförts av dem som arbetar med denna
              typ av brottslighet.
            </seg>
            <seg xml:id="i-d5508d4527835b95-0">
              Det behövs en ny och väl genomarbetad korruptionslagstiftning,
              som tydligt och klart specificerar vad som gör något till en muta
              eller annan otillbörlig belöning. En ny lagstiftning behöver också
              tydliggöra rättsläget för både offentlig och privat sektor. Skyddsintressena
              i dessa sektorer är olika, och det måste speglas i lagstiftningen.
            </seg>
            <seg xml:id="i-698ad966062502c7-0">
              Jag nöjer mig med detta och avslutar med att yrka bifall till
              reservationen om utredning av mutbrottslagstiftningen.
            </seg>
          </u>
          <note type="speaker" xml:id="i-00610fb64e925937-0">
            Anf. 73 JOE FRANS (s):
          </note>
          <u who="joe_frans_595e82" xml:id="i-4cf02ce58545843b-6">
            <seg xml:id="i-8bbada90b175dd2f-0">
              Herr talman! Först vill jag yrka bifall till förslaget i betänkandet
              och avslag på reservationen och därmed de bägge motionerna.
            </seg>
            <seg xml:id="i-f703e4cded4037b9-0">
              Jag ska redogöra för varför utskottsmajoriteten anser att det
              är angeläget med den lagändring som föreslås av regeringen och
              varför de bägge i och för sig välskrivna motionerna måste avslås.
              Låt det inte råda något tvivel om att tydlighet, förutsägbarhet,
              klarhet, skarphet och modern lagstiftning är något som vi alla
              vill ha och arbeta för.
            </seg>
            <seg xml:id="i-e0caa6cb41887523-0">
              Herr talman! Margareta Sandgren har redan gett en ordentlig bakgrund
              till betänkandet, och samtliga talare före mig har sagt det som
              finns att säga. Jag vill därför bara sätta det som sagts i ett
              sammanhang för att tydliggöra utskottets resonemang.
            </seg>
            <seg xml:id="i-e13d5e48740285f8-0">
              Herr talman! Vi lever i globaliseringens tidevarv. Handeln och
              den ekonomiska verksamheten blir alltmer global. Arbetskraft,
              tjänster och varor har numera inga nationella gränser. Sveriges
              framtid bygger i stort sett på framgångsrika företag företag som
              för det mesta verkar i en internationell miljö.
            </seg>
            <seg xml:id="i-711d03178a183a14-0">
              Ett samhälle med utbredd korruption är ett mindre effektivt och
              osäkrare samhälle. Tyvärr är korruption ett stort och växande
              internationellt problem och ett hinder för global utveckling.
              Den är också ett stort och växande problem i det internationella
              utvecklingssamarbetet. Varje person som ägnar sig åt utvecklingsarbete
              vet att korruption är ett stort problem.
            </seg>
            <seg xml:id="i-dab6603e5d51c9f6-0">
              Att vi måste samarbeta internationellt för att komma åt detta
              demoraliserande beteende är det ingen som tvivlar på. Att Sverige
              måste delta aktivt i det internationella samarbetet på området
              är självklart. Att en väl fungerande global marknad utan korruption
              gynnar oss är självklart, eftersom vi redan har, vågar jag påstå,
              effektiva lagar här i Sverige jämfört med andra länder.
            </seg>
            <seg xml:id="i-5f87103b8a08f9ee-0">
              Herr talman! Sverige har varit väldigt aktivt i arbetet med att
              få fram ett internationellt instrument på det här området. Redan
              vid det europeiska justitieministermötet i Valetta 1994 var Sverige
              aktivt inblandat i arbetet med att få fram en konvention inom
              området. Utgångspunkten var och är självklar.
            </seg>
            <seg xml:id="i-4abee8f4f4a957fb-0">
              För det första är korruption ett hot mot det öppna demokratiska
              samhället och farligt för mänskliga rättigheter, såsom Peter Althin
              har påpekat. För det andra är korruption inte bra för ekonomin.
              Och för det tredje är korruption ingången till mycket allvarlig
              gränsöverskridande och organiserad brottslighet.
            </seg>
            <seg xml:id="i-dfdd286ebfe2c969-0">
              Själva förslaget är enkelt. Det handlar om en straffrättslig
              konvention och dess tilläggsprotokoll och om en civilrättslig
              konvention.
            </seg>
            <seg xml:id="i-2144558e33237b14-0">
              De ändringar i brottsbalken som måste göras för att Sverige ska
              kunna ratificera konventionerna och tilläggsprotokollet är relativt
              enkla. Det beror på att Sverige sedan tidigare har en, enligt
              min mening, bra lagstiftning inom området en lagstiftning som
              har en internationell räckvidd, men en lagstiftning som naturligtvis
              kan göras mycket bättre. Regeringen föreslår några småjusteringar
              i den nationella lagstiftningen inom området, och det är i princip
              tre saker.
            </seg>
            <seg xml:id="i-d7dde27f3e4bb05f-0">
              För det första ska den personkrets som kan hållas ansvarig för
              mutbrott och bestickning utvidgas. Ändringen innebär helt enkelt
              att ansvaret också kommer att omfatta, som Johan Linander sade,
              till exempel utländska ministrar och utländska parlamentariker
              samt utländska skiljemän.
            </seg>
            <seg xml:id="i-310fd8faf63a256c-0">
              För det andra gör man en konsekvensändring, eftersom staten har
              skilts från kyrkan, som innebär att den särskilda regleringen
              för ledamöter av styrelser och motsvarande som hör till församlingar
              och kyrkor slopas.
            </seg>
            <seg xml:id="i-e370cac317d954a8-0">
              För det tredje införs en särskild straffskala för grova fall
              av bestickning. Det är en förbättring, ett steg i rätt riktning,
              och det är bra. Straffskalan motsvarar den som gäller för grova
              mutbrott, det vill säga fängelse i minst sex månader och högst
              sex år.
            </seg>
            <seg xml:id="i-4ea84fb62d73184d-0">
              Herr talman! Substansen i motionerna och i reservationen går
              ut på att det ska tillsättas en utredning för att göra en total
              revision av hela mutbrottslagstiftningen och att en ny korruptionslagstiftning
              ska arbetas fram. Motiveringen, som vi har hört här från talarstolen,
              är att lagstiftningen är generell och otydlig. Jag delar inte
              den uppfattningen, inte helt och hållet. Det är sant att det är
              sparsamt med domstolspraxis. Det är korrekt. Det innebär dock
              inte att lagen är svårtillämplig.
            </seg>
            <seg xml:id="i-458cb12516c87444-0">
              Arbetet mot korruption bedrivs till stor del internationellt,
              och de internationella utvärderingarna av Sveriges lagstiftning
              och tillämpning inom området har klarat alla de krav som ställs
              av alla internationella konventioner inom området.
            </seg>
            <seg xml:id="i-9366cd63b02fc24b-0">
              Jag är övertygad om att regeringen följer utvecklingen och arbetar
              kontinuerligt för att se till att vi hela tiden får en bättre
              lagstiftning. Är ni beredda att vara med i det arbetet så är ni
              välkomna. Vi är beredda att lyssna och att utveckla det som kanske
              redan på något sätt fungerar ändå.
            </seg>
            <seg xml:id="i-933d632ab9f28604-0">
              Det är också så att riksdagen föreslås godkänna att Sverige avger
              en deklaration om att en ratifikation av konventionen, som enligt
              Sveriges bedömning inte medför att vårt medlemskap i det som kallas
              för GRECO, gruppen av stater mot korruption, kan omprövas om skäl
              för detta uppkommer i framtiden.
            </seg>
            <seg xml:id="i-3015b3849af7b266-0">
              Vi har naturligtvis försäkrat oss om att föreningars, fackföreningars
              och folkrörelsers möjligheter att i helt demokratisk ordning söka
              påverka sina valda representanter inte kriminaliseras.
            </seg>
            <seg xml:id="i-97e5fb13c787f271-0">
              En effektiv brottsbekämpning förutsätter i allt högre grad ett
              utvecklat och välfungerande internationellt samarbete. Vi anser
              att konventionerna är ett betydelsefullt redskap i kampen mot
              internationell brottslighet. Utskottsmajoriteten delar därför
              regeringens uppfattning att Sverige bör ansluta sig till konventionerna
              och tilläggsprotokollet.
            </seg>
          </u>
          <note xml:id="i-44880e21a4e70437-0">
            Herr talman! Jag yrkar avslag på reservationen och bifall till
            utskottets förslag i betänkandet.
          </note>
          <note type="speaker" xml:id="i-4aa51e4ca44b7e16-0">
            Anf. 74 BEATRICE ASK (m) replik:
          </note>
          <u who="beatrice_ask_00e90e" xml:id="i-6362b3b0f9719dba-1">
            <seg xml:id="i-c63ab67e7ff756eb-0">
              Herr talman! Det är talande när Joe Frans ägnar huvuddelen av
              sitt anförande åt att prata om det som är helt okontroversiellt,
              även om det är viktigt, i stället för att diskutera det som faktiskt
              är kontroversiellt här i kammaren i dag, nämligen att Socialdemokraterna,
              Vänsterpartiet och Miljöpartiet inte håller med om den allvarliga
              kritik som riktas mot svenska lagar när det gäller mutbrott. När
              vi har sett härva efter härva, affär efter affär i Systembolaget,
              kriminalvården, sjukvården, omsorgen det går att nämna hur mycket
              som helst säger du: Nej, vi delar inte uppfattningen att lagen
              är för vag. Men läs texten! Ord för ord är odefinierat.
            </seg>
            <seg xml:id="i-54abcc98f465091e-0">
              Det finns ett argument som jag anförde tidigare, och som du inte
              nämnde, för att man behöver se över lagen, och det är att Sverige
              i dag, 2004, är annorlunda än vad Sverige var på 70-talet. Vi
              måste väl rimligen se till att vi har en lagstiftning som tar
              hänsyn till det.
            </seg>
            <seg xml:id="i-7babe7ec57550dca-0">
              Joe Frans sade i sitt anförande att motionerna i och för sig
              är välskrivna. Det var ju snällt sagt. Men om man tycker att det
              ligger något i detta, är det väl inte bara att säga att vi alla
              är överens om att lagstiftningen ska vara tydlig och modern. Det
              är ni som kan göra något åt saken. Det är du som har kontakt med
              Regeringskansliet. Då räcker det väl inte att stå och säga: Men
              jag tror att Thomas Bodström själv funderar så bra på det här.
              Det är väl inte säkert. Ge ett besked i kammaren! Är lagstiftningen
              bra eller är den inte bra? I betänkandet står det att ni tycker
              att det är bra som det är. Det är en uppfattning som vi moderater
              definitivt inte kan dela. Vi har ett jätteproblem.
            </seg>
          </u>
          <note type="speaker" xml:id="i-0091b31aa8655259-0">
            Anf. 75 JOE FRANS (s) replik:
          </note>
          <u who="joe_frans_595e82" xml:id="i-4cf02ce58545843b-7">
            <seg xml:id="i-1669609b9d8f6713-0">
              Herr talman! Att motionerna i och för sig är välskrivna innebär
              inte att de för den skull behöver vara riktiga. Sedan kan det
              finnas några korn av intressanta iakttagelser som man kan göra,
              att det som redan är bra kan göras bättre.
            </seg>
            <seg xml:id="i-ded630caa2e161c7-0">
              Det finns någonting som kallas för GRECO, gruppen av stater mot
              korruption. Mig veterligen har de gjort ett antal utvärderingar
              av Sverige och andra länder, och Sverige klarar alla de kriterier
              som ställs och ligger ganska högt. Sedan kan jag naturligtvis
              hålla med om att detta att vi ligger högt upp på den internationella
              listan inte innebär att allt är bra inom Sveriges gränser. Du
              har själv nämnt Skandia, läkarnas situation och annat. Det finns
              mycket som behöver göras. Självklart är utgångspunkten för det
              arbete som vi bedriver här i riksdagen och för regeringens arbete
              att få tydlighet, skärpa, klarhet och förutsebarhet.
            </seg>
            <seg xml:id="i-1b26bea0f7f202b6-0">
              Att vi skriver en sådan här lag och gör det möjligt att ansluta
              oss till en konvention i dag innebär inte att vi lugnt lutar oss
              tillbaka. Var säker på att vi hela tiden jobbar med att förbättra
              saker och ting, så även detta, även om allt inte sker under morgondagen,
              som du kanske förväntar dig.
            </seg>
          </u>
          <note type="speaker" xml:id="i-39efb91bbe827143-0">
            Anf. 76 BEATRICE ASK (m) replik:
          </note>
          <u who="beatrice_ask_00e90e" xml:id="i-6362b3b0f9719dba-2">
            <seg xml:id="i-6a10a48a2f9500c7-0">
              Herr talman! Man kan inte den ena sekunden säga att det är bra
              som det är och nästa sekund säga: Ja, vi tänker nog på att försöka
              göra det bättre. Det är fullständigt ointressant, höll jag på
              att säga, men det är det inte, för det är klart att det är bra
              om internationella bedömare inte kritiserar Sverige. Men den intressanta
              fråga som jag försökte ställa till Joe Frans var: Varför tycker
              Socialdemokraterna att till exempel Institutet mot mutor har fel
              när de säger att de i sitt arbete med de här frågorna uppfattar
              och märker att den svenska lagstiftningen är otydlig?
            </seg>
            <seg xml:id="i-f0df34a29a4357bf-0">
              Varför tycker Socialdemokraterna inte att det verkar uppenbart
              att domstolarna tycker likadant eftersom de uppenbarligen inte
              lyckas komma till skott med att lagföra tillräckligt många sådana
              här ärenden?
            </seg>
            <seg xml:id="i-feb69b0ed195dd3e-0">
              Den tredje frågan är: Vad tänker ni göra åt det bekymmer vi har?
              Hur ska vi få fler fällda för mutbrott? Det är alldeles uppenbart
              att allt fusk inte kommer i dagen och lagförs i det här landet.
              Någonting måste man ju göra. Det är precis som van der Kwast sade
              i en artikel häromsistens; de här stora affärerna skvätter på
              det allmänna medvetandet och själen i det svenska samhället. Majoriteten
              i utskottet sitter och säger: Det är bra som det är! Och sedan
              kryper Joe Frans till korset i talarstolen och säger att regeringen
              nog funderar på problemen.
            </seg>
            <seg xml:id="i-74e4799200a808d9-0">
              Varför vill ni inte göra något själva? Varför vill ni inte föreslå
              någon åtgärd för att skaffa oss den skarpa, moderna och tydliga
              lagstiftning som behövs mot korruption och mutor?
            </seg>
          </u>
          <note type="speaker" xml:id="i-fb9b783a933f3c84-0">
            Anf. 77 JOE FRANS (s) replik:
          </note>
          <u who="joe_frans_595e82" xml:id="i-4cf02ce58545843b-8">
            <seg xml:id="i-a80c38eb336915c5-0">
              Herr talman! Vi föreslår ju en åtgärd. Straffskalan skärps. Jag
              delar tyvärr inte din uppfattning. Det innebär inte att allt det
              du säger är fel. Domstolspraxis är visserligen sparsam, men det
              kan inte tas till intäkt för att bestämmelserna inte uppfyller
              sitt syfte. De oegentligheter som på senare tid har uppmärksammats
              i medierna kommer sannolikt att leda till att ett flertal kommer
              att prövas i domstol, i synnerhet när vi har en åklagare som ska
              jobba med detta. Det kommer i sin tur att medföra att praxis på
              området blir något rikhaltigare, vilket också kommer att göra
              att rättsläget blir klarare.
            </seg>
            <seg xml:id="i-4feb016cc7698348-0">
              Domstolsprövningarna kan så klart också visa att det finns brister
              i lagstiftningen så småningom. Men då finns det också en mycket
              klar dokumentation över var problemen finns och över den eventuella
              omfattningen av det som måste göras.
            </seg>
            <seg xml:id="i-8c026e0e4dbbc05c-0">
              Inte heller vad gäller frågan om särskilda bestämmelser för den
              privata sektorn finns det tillräckligt underlag för att dagens
              lagstiftning måste revideras. Tvärtom måste det vara tydligt att
              korruption är ett allvarligt brott, som måste bekämpas var än
              det uppenbarar sig inte minst för att främja den fria konkurrensen.
              Det är just därför man höjer straffvärdet till sex års fängelse.
              Det ger ett utrymme för domstolarna att verka effektivt.
            </seg>
            <seg xml:id="i-8dbe838bfe6a658c-0">
              Så nog gör vi något! Det blir ibland lite semantik när det gäller
              vad saker och ting handlar om. Vi jobbar, och vi vill gärna jobba
              tillsammans. Det innebär inte att vi tycker att allting är bra
              eller dåligt.
            </seg>
          </u>
          <note xml:id="i-673b41ef977b53da-2">
            Föredrogs
          </note>
          <note xml:id="i-776f1f3f7f5afc24-2">
            Överläggningen var härmed avslutad.
          </note>
          <note xml:id="i-312f2790c2acbe8e-0">
            7 § Ett effektivare brottmålsförfarande
          </note>
          <note type="speaker" xml:id="i-b5d5361f404c0a4f-0">
            Anf. 78 JOHAN PEHRSON (fp):
          </note>
          <u who="johan_pehrson_abbeca" xml:id="i-c1c24641d1ebf130-1">
            <seg xml:id="i-652ec0eb1526f80f-0">
              Herr talman! Kolleger! Medborgare som lyssnar! Den här debatten
              är viktig på flera sätt. Den pekar på att det finns andra sätt
              att förbättra det svenska rättsväsendets funktionssätt än att
              anvisa mer pengar. Jag måste medge att även jag känner att det
              blir segt ibland att ständigt tvingas återkomma till svampens
              strukturella och systematiska underfinansiering av de rättsvårdande
              myndigheterna i Sverige. För den som undrar vad svampen är kan
              jag tala om att det är den interna benämning som s, v och mp har
              en mycket talande beskrivning på det majoritetsstyre som leder
              Sverige just nu.
            </seg>
            <seg xml:id="i-a87cc335e869bbad-0">
              I propositionen tar man sikte på det faktum att det finns flera
              dimensioner i rättssäkerhetsbegreppet. Det givna är att rättsprocess
              och domslut ska vara korrekta och hålla hög kvalitet. Det brukar
              vara talande för rättssäkerheten.
            </seg>
            <seg xml:id="i-d9fa47ec5e3a5a62-0">
              Men det är lika viktigt att en rättsprocess inte tar åratal från
              anmälan till domslut och eventuell verkställighet av påföljd.
              Tiden är också en kvalitetsaspekt och en rättssäkerhetsaspekt.
              De i dag ibland ofattbart långa tiderna för att avgöra brottmål
              är i sig således ett omfattande kvalitetsproblem. Fler oskyldiga
              riskerar att dömas och fler skyldiga riskerar att gå fria när
              utredningar och handläggningar drar ut på tiden. Vid förhandlingar
              riskerar man att förhörsprotokoll spelar en allt större roll trots
              omedelbarhets- och muntlighetsprincip i domstol. På samma sätt
              riskerar vittnesmål att tappa kraft då lång tid förflyter tills
              man har förhandling.
            </seg>
            <seg xml:id="i-39ff19ed6d813882-0">
              De konkreta förslagen i propositionen är inte så många, men de
              är lätta att ställa sig bakom. Till viss mån ökar möjligheterna
              att med förenklad delgivning få fart på utredningar, process och
              lagföring, även om det finns en omfattande orealism i brödtexten.
            </seg>
            <seg xml:id="i-e2045d0ecbe44970-0">
              Ta till exempel skrivningar som den här: Med den föreslagna modellen
              skulle liggetiderna för många mängdbrott i stort sett försvinna,
              vilket leder till att effektiviteten i handläggningen ökar med
              högre lagföring.
            </seg>
            <seg xml:id="i-e7cfa7e31f6b7ce0-0">
              Det är ju häpnadsväckande! Det finns kanske andra saker som påverkar.
            </seg>
            <seg xml:id="i-918f060b9cea5b1d-0">
              Möjligheten att använda just tvångsmedlet beslag vid förenklad
              brottsutredning är också att välkomna, även om man kan fundera
              på varför inte andra tvångsmedel också kan komma i fråga. Tvångsmedlet
              beslag är ju begränsat. På så sätt kunde man se till att fler
              brott beivras, och framför allt att fler nya brott inte begås.
            </seg>
            <seg xml:id="i-82beca63e8041d48-0">
              De två konkreta förslag som vi alltså har på bordet i dag att
              debattera är smulor från ett omfattande och viktigt arbete som
              sker inom Beredningen för rättsväsendets utveckling. Den har levererat
              flera viktiga betänkanden med förslag som med bibehållen rättssäkerhet
              i huvudsak skulle kunna öka kraften i de rättsvårdande myndigheternas
              brottsbekämpande verksamhet.
            </seg>
            <seg xml:id="i-78f6127c408f2549-0">
              Men jag finner, herr talman, att regeringen har en irriterande
              förmåga att begrava de flesta viktiga och brådskande lagförändringar
              i olika utredningar. Ännu värre är att när sedan dessa utredningar
              väl har presenterats så följer en tid av långbänk. När sedan någon
              proposition som har verklig substans för det brottsbekämpande
              arbetet då och då kommer så är det mycket prat om allmänna önskemål
              som jag tycker borde ha kunnat avhandlas i regleringsbrev. Det
              kunde också ha gjorts i annan styrning från regeringen över myndigheterna.
            </seg>
            <seg xml:id="i-3d51318281bf64df-0">
              Låt mig ta några exempel. Man gör en poäng av att polisen bör
              ha en så kallad andra linje av brottsutredare för att öka effektiviteten.
              Ursäkta, säger jag, men detta finns ju redan som krav från Rikspolisstyrelsen.
              Vidare är det lite väl detaljerat att arbeta med, åtminstone för
              riksdagen.
            </seg>
            <seg xml:id="i-c188c97004333ba3-0">
              Man pratar om narkotikatester och så kallade analysbesked. Det
              kan i dag ta tre till fyra veckor att få ett sannolikt narkotiskt
              preparat klarlagt när det gäller vad det innehåller och vad det
              är. Det visar sig att Tullverket till exempel i den här staden,
              där riksdagen är belägen, har möjlighet att genomföra detta. Man
              undrar hur det kan finnas en sådan samordning mellan statliga
              myndigheter att man skickar pulver någon annanstans och inte till
              tullen som ligger här. Där kan man ju få besked på ett par dagar.
              Man kan undra om man verkligen vill ha, leda och frammana en effektiv
              brottsbekämpning som går snabbt. Här finns en del att önska av
              regeringen.
            </seg>
            <seg xml:id="i-83113c7c8df5ed49-0">
              Det finns också en sida om åklagarna här. Det blir nästan komiskt
              när det står att när ett ärende kommer till en åklagare så vill
              vi att de ska ha möjlighet att agera snabbt. Ja det tillhör väl
              ändå avdelningen totala självklarheter! Det är ungefär som en
              instruktionsbok från Riksåklagarens hemsida om hur man driver
              åklagarverksamhet.
            </seg>
            <seg xml:id="i-43f48248b6bacd09-0">
              Det är alltså många självklarheter i en proposition där man bara
              tar upp några smulor från det viktiga arbete som Beredningen för
              rättsväsendets utveckling arbetar med. Vi måste göra annat än
              att tillföra resurser, som visserligen behövs. Här finns mycket
              att göra.
            </seg>
            <seg xml:id="i-85b26b1c1531dd4d-0">
              Jag tycker att vi borde överväga flera av de förslag i denna
              del som propositionen vilar på och som kommer från beredningen.
              Jag tror att det skulle vara bra att kunna arbeta på det förenklade
              sättet med flera mål. Det är inte så att all dokumentation ska
              försvinna och att det inte finns någon rättssäkerhet alls längre.
              Men det skulle snabba på det hela, och fler brott skulle kunna
              handläggas mycket mer effektivt.
            </seg>
            <seg xml:id="i-e9e6efa386d7303e-0">
              Vi lyfter för Folkpartiets del fram det här med jourdomstolar.
              Jag har uppfattat att regeringen har aviserat och talat om att
              man ska testa det, men vi har inte sett någonting ännu. Jag tycker
              att det är viktigt, inte minst för unga lagöverträdare, att man
              kommer snabbt till skott mellan gärning och påföljd. Det är ungefär
              tio gånger viktigare än att prata om hårdare straff överallt och
              så vidare. Snabbheten är fundamental. Kom ihåg ni som blir oroliga
              när man börjar prata om jourdomstol och rättssäkerhet att man
              ska ha möjlighet att överklaga innan en dom har vunnit laga kraft!
              Det är inte så att man fälls, påföljd fastställs och sedan åker
              man in i finkan eller till någon ungdomsvårdsskola. Så är det
              inte. Jag saknar bland annat jourdomstolar, förutom fler av beredningens
              egna förslag.
            </seg>
            <seg xml:id="i-2c2c79a91d9cc872-0">
              Jag är mer oroad när gäller rättssäkerheten eftersom man i denna
              proposition avslöjar att man arbetar seriöst med att man ska börja
              avgöra brottmål på handlingarna. Det är tydligen politiken för
              den socialdemokratiska regeringen. Vi ska stänga ned tingsrätter
              och börja avgöra fler brottmål på handlingarna. Det tycker jag
              att majoriteten borde stoppa om man är oroad över rättssäkerheten.
              Snacka om knepigheter om man tar bort muntlighetsprincipen och
              omedelbarhetsprincipen. Då blir det någon sorts administrativt
              förfarande när människor ska dömas för brott. Det finns en poäng
              i att man kommer till domstolen, läxas upp och får klart för sig
              att man har gjort ett fel innan man blir dömd. Att göra detta
              till rena brevväxlingen tycker jag är en rättssäkerhetsskandal
              och en skandal på flera sätt.
            </seg>
            <seg xml:id="i-a2cf90c483e8939f-0">
              Herr talman! Slutligen vill jag också att vi bryter Helsingforssperspektivet.
              Jag tror att det skulle finnas stora poänger om man breddade de
              försök som man nu gör med förenklad delgivning och använde fler
              tingsrätter. Göteborg, Malmö och Örebro, som råkar vara min egen
              hemstad, är några exempel på tingsrätter som skulle ge en bredare
              och mer normal bild över tingsrätter. Helsingforss tingsrätt ligger
              ju trots allt på slaktbänken hos regeringen därför att den inte
              fungerar tillräckligt bra. Man ska dela upp Helsingforss tingsrätt.
              Då borde man snarare finna andra tingsrätter där man kunde få
              ett bredare försök med den förenklade delgivning som i sak är
              att välkomna.
            </seg>
          </u>
          <note xml:id="i-931803f560980484-0">
            Herr talman! För tids vinnande yrkar jag bifall till reservation
            2.
          </note>
          <note type="speaker" xml:id="i-e66cacfdc8216b7b-0">
            Anf. 79 PETER ALTHIN (kd):
          </note>
          <u who="peter_althin_598452" next="cont" xml:id="i-0b65f645ad8aeda5-0"/>
          <note xml:id="i-dff5b8eb7ce664ff-0">
            Herr talman! Ärade kolleger, ledamöter, åhörare, medborgare och
            justitieministrar, om nu någon fanns här! Jag yrkar bifall till
            Kristdemokraternas reservation nr 1 under punkt 1.
          </note>
          <u who="peter_althin_598452" prev="cont" xml:id="i-bec119c76e8aec8e-0">
            <seg xml:id="i-bb7a3a30ef0e3708-0">
              Det här betänkandet handlar om att regeringen nu föreslår en
              tvåårig försöksverksamhet med särskilt snabbförfarande för brottmål.
              Det är viktigt att man talar om vad detta innebär. Vidare måste
              man nog säga, innan det kommer någon analys om huruvida det här
              är hållbart eller inte, att som ett led i snabbförfarandet föreslås
              en bestämmelse om att tingsrätt och åklagare ska få delge stämningar
              och andra handlingar i brottmål genom förenklad delgivning enligt
              delgivningslagen. Sedan finns det en bestämmelse om tvångsmedel
              som jag kan hoppa över här.
            </seg>
            <seg xml:id="i-0548e123e4bfe186-0">
              Det leder till frågan: Kan man med bibehållen rättssäkerhet effektivisera
              rättsväsendets arbete samtidigt som man upprätthåller kvaliteten?
              Då måste man se vad det här snabbförfarandet egentligen går ut
              på. Om man är intresserad av det kan man läsa det i betänkandet.
              Jag måste läsa upp det för att alla som lyssnar till det här ska
              förstå om det går eller inte. Det står: En förutsättning för att
              använda förenklad delgivning i dessa fall är att den tilltalade
              av polis eller åklagare har delgetts upplysningar om att sådan
              delgivning kan komma att användas i det följande brottmålet samt
              att det vid tidpunkten för delgivningen av stämningsansökan inte
              har förflutit längre tid än fem veckor från det att anmälan om
              brottet upprättades.
            </seg>
            <seg xml:id="i-165bf4731646240f-0">
              Man ska alltså förmedla någon form av upplysning till den misstänkta
              om att man kan komma att använda sig av förenklad delgivning.
              Vad kan detta få för innebörd? Jag återkommer till det och håller
              alla lite på halster en stund. Jag kan avslöja att Kristdemokraterna
              naturligtvis i princip inte är emot ett snabbförfarande i brottmål.
              Det vill jag understryka. Vi är mer inriktade på det som även
              Folkpartiet tog upp här om att det i den återkommande kriminalpolitiska
              debatten då och då har framkommit att samhället måste reagera
              mot ungdomars brottslighet på ett snabbare sätt än vad som sker
              i dag. Kristdemokraterna anser att det skulle vara en vinst att
              reagera tidigare än vad som sker på ungdomars brottslighet. Enligt
              Brottsförebyggande rådet kan det ta upp till ett år och ibland
              längre tid innan man kommer till skott i någon form av förhandling.
              Kristdemokraterna vill påskynda handläggningen av ungdomsmål.
              Ett bra sätt att komma till rätta med detta är att inrätta jourdomstolar
              på samma sätt som Folkpartiet var inne på.
            </seg>
            <seg xml:id="i-22d8e1c95cfe2a5a-0">
              Herr talman! Slutsatsen av detta blir att regeringen bör bygga
              ut jourdomstolssystemet för bland annat unga lagöverträdare i
              stället för att införa det föreslagna systemet.
            </seg>
            <seg xml:id="i-955bd6b4fc774ee2-0">
              Varför tror jag inte så mycket på det här systemet? Man utgår
              ifrån att handläggningen av brottmål tar en oändlig tid, och det
              har jag ju sett i min praktik som advokat. Det är inte bara det
              att bevisningen hinner dö undan, utan ungdomarna hinner bli vuxna
              och vittnena hinner glömma vad de möjligen har sett eller inte
              sett. Det finns alltså ett intresse av att snabba på handläggningen.
              Men med det här systemet riskerar man faktiskt den enskildes rättssäkerhet.
              Genom det här förenklade delgivningsförfarandet riskerar den enskilde
              att gå igenom hela rättsprocessen utan att egentligen ha kännedom
              om vad som händer i målet. Det är ingenting som stärker rättskänslan.
            </seg>
            <seg xml:id="i-63b36bfacaf21d4a-0">
              Det krävs också att polisen har möjlighet att göra de här snabba
              utredningarna. Det krävs att SKL får fram snabbare uppgifter om
              det är narkotika och vilken form och mängd det är. Det krävs också
              att rättsintygen kommer fram snabbare. Jag tror tyvärr inte att
              vi kan få fram detta utan att nagga rättssäkerheten i kanten och
              göra utredningarna sämre.
            </seg>
            <seg xml:id="i-6d54a38bcb1dc866-0">
              Sedan ska ju Riksåklagaren också få ytterligare en uppgift, och
              där säger man att man inte har möjligheter till detta. Man kan
              inte skicka sina åklagare på det här sättet. Det finns inte folk,
              man måste ha ökade resurser, och det får man inte. Därmed faller
              lite av detta också. Åklagarna hinner inte göra det som ska göras
              enligt det här snabbförfarandet, och poliserna finns inte i den
              utsträckning som skulle behövas. Det finns också en rättsosäkerhet
              för den som kanske går igenom rättssystem utan att egentligen
              känna till vad som har hänt.
            </seg>
            <seg xml:id="i-01fa18e664cab194-0">
              Slutsatsen av detta blir att Kristdemokraterna inte är emot ett
              snabbförfarande i brottmål, men det här systemet riskerar i första
              hand den enskildes rättssäkerhet. Det är inte analyserat om det
              kan fungera när det gäller resurserna hos åklagare och polis.
              Därför kan Kristdemokraterna inte acceptera regeringens förslag
              så som det har förts fram i den här propositionen.
            </seg>
            <seg xml:id="i-529cbb9523d2695e-0">
              Herr talman! Slutsatsen blir att vi yrkar avslag på propositionen
              och i stället vill införa ett system med jourdomstolar. Jag yrkar
              bifall till reservation 1 där detta framgår.
            </seg>
          </u>
          <note type="speaker" xml:id="i-bccaf9f20661831a-0">
            Anf. 80 SUSANNE EBERSTEIN (s):
          </note>
          <u who="susanne_eberstein_0ff4c9" next="cont" xml:id="i-09b82c697b13e225-0">
            <seg xml:id="i-2f52ee47af5df6ab-0">
              Herr talman! Vi diskuterar nu regeringens proposition Åtgärder
              för ett effektivare och snabbare brottmålsförfarande och två motioner
              som väckts med anledning av den här propositionen.
            </seg>
            <seg xml:id="i-ea34b998e7f6f82d-0">
              Vi har alla uppfattningen att brottsutredningar ska genomföras
              snabbt, effektivt och med hög kvalitet. Det förslag som vi ska
              besluta om i dag är ett led i arbetet att åstadkomma det.
            </seg>
            <seg xml:id="i-71ed6dbf9e038c8e-0">
              I december 2000 tillsatte regeringen en beredning som fick till
              uppgift att arbeta för rättsväsendets utveckling. Den skulle undersöka
              möjligheterna att med bibehållen rättssäkerhet öka effektiviteten
              och kvaliteten i rättsväsendets arbete. Beredningen har redan
              lämnat flera delbetänkanden. I den aktuella propositionen behandlas
              beredningens andra och fjärde delbetänkanden.
            </seg>
            <seg xml:id="i-b5cf25c897c43339-0">
              I propositionen föreslås en tvåårig försöksverksamhet med ett
              särskilt snabbförfarande för brottmål. Försöksverksamheten ska
              ske vid de tingsrätter som regeringen bestämmer. Syftet är att
              de flesta enklare brottmål snabbare ska kunna prövas i en domstol.
            </seg>
          </u>
          <note xml:id="i-20d66a53f6795b5c-0">
            Som ett led i snabbförfarandet ska tingsrätt och åklagare få
            delge stämningar och andra handlingar i brottmål genom förenklad
            delgivning enligt 3a § delgivningslagen.
          </note>
          <u who="susanne_eberstein_0ff4c9" prev="cont" xml:id="i-8535708498ca4044-0">
            <seg xml:id="i-bccee2e320914aa6-0">
              För att effektivisera brottsutredningsförfarandet hos polisen
              och tullen föreslås en bestämmelse om att tvångsmedlet beslag
              ska få användas vid förenklade brottsutredningar.
            </seg>
            <seg xml:id="i-6af60d3dff6a7009-0">
              Det har väckts två motioner med anledning av den här propositionen.
              Det finns tre reservationer och ett särskilt yttrande. Kd vill
              i sin reservation att hela propositionen avslås och att det i
              stället införs vad man kallar ett särskilt jourdomstolssystem
              för unga lagöverträdare. Kd motiverar sitt ställningstagande med
              att man vill åstadkomma ett snabbare brottmålsförfarande utan
              att riskera den enskildes rättssäkerhet.
            </seg>
            <seg xml:id="i-741038f521204bd7-0">
              Som jag ser det är detta en lek med ord. Regeringen använder
              i sitt förslag till snabbare brottmålsförfarande beteckningen
              snabbdomstol. Kd använder beteckningen jourdomstol. Ska man tro
              på motiveringarna vill de åstadkomma samma resultat, men regeringen
              är försiktigare och vill inleda med en försöksperiod. Det anser
              vi i utskottsmajoriteten vara ett bra tillvägagångssätt när man
              vill åstadkomma kvalitativa förändringar.
            </seg>
            <seg xml:id="i-b197bca5c7b213c2-0">
              Folkpartiet har avgivit en reservation med förslag om att försöksverksamhet
              ska inledas vid fler tingsrätter än i Helsingfors. En försöksverksamhet
              syftar till att besvara de frågor som kan ställas kring verksamheten.
              Försöken i Helsingfors bör ha goda förutsättningar att bli av
              tillräckligt stor omfattning och ge en allsidig belysning av olika
              frågor. Vi i utskottsmajoriteten anser att det är efter försöken
              som vi ska ta ställning till fortsättningen.
            </seg>
          </u>
          <note xml:id="i-97eed4b656c7b27d-0">
            Lagarna föreslås träda i kraft den 1 juli 2004. Bestämmelserna
            om försöksverksamhet med snabbförfarande i brottmål föreslås gälla
            till och med den 30 juni 2006.
          </note>
          <note xml:id="i-e992463bcad503e8-0">
            Fru talman! Jag yrkar bifall till förslagen i betänkandet och
            avslag på reservationerna.
          </note>
          <note type="speaker" xml:id="i-d7e8fc5f702b0e61-0">
            Anf. 81 BEATRICE ASK (m):
          </note>
          <u who="beatrice_ask_00e90e" xml:id="i-6362b3b0f9719dba-3">
            <seg xml:id="i-cb456a6c1c6512eb-0">
              Fru talman! Vi moderater har inte reserverat oss i det här ärendet.
              Ett effektivare brottmålsförfarande är ju något väldigt angeläget.
              Jag måste säga att det kändes ganska underligt när vi fick regeringens
              proposition. Förväntningarna gick väl när man såg rubrikerna i
              någon mening ändå ut på att den skulle innehålla någonting av
              substans, men så var det ju inte. Det handlar i princip om att
              sätta på pränt en verksamhet som redan är i gång eller på väg
              att komma i gång. Den är inte heller särskilt kontroversiell enligt
              vår uppfattning.
            </seg>
            <seg xml:id="i-edb2c318cce394f3-0">
              I princip gäller samma regler som i vanlig handläggning utöver
              delgivningen. Vi tyckte inte från moderat sida att det fanns någon
              anledning att motionera om detta. Men jag vill ändå i det här
              sammanhanget säga att jag tror att det är angeläget att man skyndar
              på arbetet i Regeringskansliet med att försöka få till stånd en
              ökad effektivitet i hanteringen.
            </seg>
            <seg xml:id="i-2eadfe5cad69708c-0">
              Det här låter sig ju sägas, men sanningen är den att vi har ett
              mycket ansträngt rättsväsende och att det krävs ganska stora resurser
              för att hantera de bekymmer som finns. Det är väl också så att
              de flesta av oss upptäcker att det på ett och annat ställe sker
              sådant som faktiskt verkar rätt ineffektivt.
            </seg>
            <seg xml:id="i-dedcd5e32fb6b8fc-0">
              Samtidigt är det naturligtvis, som Peter Althin har lyft fram
              här, alltid så att varje typ av förändring i förfarandet måste
              ställas mot rättssäkerheten, och den är vi moderater inte beredda
              att tubba på. Men jag vågar ändå påstå att i någon utsträckning
              skyndsamhet också är ett sätt att stärka den enskildes rättssäkerhet.
              Det ligger en väldig otrygghet i att det i dag många gånger tar
              så evinnerligt lång tid att få sin sak prövad. Det kan faktiskt
              göra ont värre, och jag tror att det är angeläget att skynda på
              hanteringen.
            </seg>
            <seg xml:id="i-454d2495dd1e631d-0">
              Något bisarrt kan det tyckas vara att vi ska behöva ha små öar
              av försöksverksamheter, något som borde vara en självklarhet,
              men vi är tyvärr i den besvärliga sitsen att vi har för långa
              handläggningstider, för lite effektivt förfarande och svårigheter
              att hantera verksamheten.
            </seg>
            <seg xml:id="i-7239e47bc9ca88cf-0">
              Det finns en risk till, utöver att man hela tiden måste vara
              observant på rättssäkerheten, som jag gärna vill nämna här, och
              det är naturligtvis att snabbspåren kan leda till frestelser i
              rättsväsendet, frestelser som innebär att man lägger svåra och
              komplicerade ärenden åt sidan, för man får liksom mer poäng i
              statistiken om man får igenom många ärenden.
            </seg>
            <seg xml:id="i-a44072a5af31df48-0">
              Det finns om man gör sådana här snabbspårsfiler av olika slag
              en risk att det är de ärenden som passar in i de mallar som man
              liksom gesvint hanterar, medan andra brott och mer komplicerade
              ärenden inte hanteras. Det är naturligtvis inte en utveckling
              som vore bra. Det får inte bli så att vi hanterar fler enklare
              ärenden och särar ut de svåra utan vi måste faktiskt prioritera
              enligt en annan ordning.
            </seg>
            <seg xml:id="i-a7170616be46c282-0">
              Men som sagt, fru talman: Vi har inte tyckt att det som fanns
              i propositionen och som vi har haft att hantera i utskottet varit
              särskilt kontroversiellt utan jag yrkar bifall till regeringens
              förslag. Jag vill ändå uppmärksamma kammaren på det särskilda
              yttrande som vi moderater har avgivit.
            </seg>
          </u>
          <note type="speaker" xml:id="i-942420eccda40d31-0">
            Anf. 82 ROLF OLSSON (v):
          </note>
          <u who="rolf_olsson_4e3cd0" xml:id="i-722c39cd2b4edfa6-3">
            <seg xml:id="i-ebb7d2b42c5f1fed-0">
              Fru talman! Det har i flera omgångar skett utredningar kring
              och diskuterats förslag om hur vi ska få till stånd ett effektivare
              och snabbare förfarande vid brottmål. Den nu förevarande proposition
              som ligger till grund för betänkandet JuU26 Ett effektivare brottmålsförfarande
              utgår från delbetänkanden från Beredningen för rättsväsendets
              utveckling.
            </seg>
            <seg xml:id="i-ce9751a9de1a224d-0">
              Fru talman! De i propositionen och betänkandet föreslagna förändringarna
              innebär inte att det här görs väsentliga avsteg från gängse förfarande
              hos polis, åklagare och domstolar utan de följer i stora delar
              de förfaranden som nu gäller. Men det ska gå snabbare, och här
              ankommer det på de olika myndigheterna att inom ramen för sin
              ordinarie verksamhet uppnå detta. Helt klart ska förslagen leda
              till korta handläggningstider från brott till lagföring. Det är
              också en förutsättning att ett snabbare förfarande inte får inkräkta
              på rättssäkerheten. Det får på inga villkor tummas på noggrannheten.
              Det är tvärtom rimligt att utgå från att en snabbare lagföring
              på flera sätt kan öka trovärdigheten hos allmänheten och höja
              effektiviteten och kvaliteten inom rättsväsendet.
            </seg>
            <seg xml:id="i-1f896fb93a94e4eb-0">
              Fru talman! Tittar vi på de konkreta förslag som utgör led i
              snabbförfarandet finner vi förslag om att åklagare och polis kan
              använda sig av förenklad delgivning. Det finns också bestämmelser
              om att tvångsmedlet beslag ska få användas vid förenklade brottsutredningar.
            </seg>
            <seg xml:id="i-e6105b749130d4f5-0">
              Fru talman! Vänsterpartiet står bakom den här propositionen och
              detta betänkande. Vi är positiva till förslaget i betänkandet
              att genomföra en tvåårig försöksverksamhet med snabbare och effektivare
              brottmålsförfarande förlagd till Helsingforss tingsrätt. Vi menar
              att det är en rimlig utgångspunkt att man börjar i Helsingfors,
              där det största målunderlaget finns. Det är också ett klart uttalat
              intresse från de här berörda myndigheterna att delta i denna försöksverksamhet,
              vilket naturligtvis är en mycket bra grund. Det gäller allt ifrån
              tingsrätt, åklagare och polis till kriminalvård.
            </seg>
            <seg xml:id="i-17f467f66c449315-0">
              Det är naturligtvis avgörande att det sker en gedigen utvärdering
              av verksamheten, såsom också föreslås i propositionen, för att
              vi ska få en grund att sedan kunna bygga vidare på.
            </seg>
            <seg xml:id="i-53f6641fbd5eb2fb-0">
              Fru talman! Jag yrkar därför bifall till förslagen i betänkandet
              JuU26 Ett effektivare brottmålsförfarande.
            </seg>
          </u>
          <note type="speaker" xml:id="i-a6a6803ae01fd53f-0">
            Anf. 83 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-4d70003092e74b65-1">
            <seg xml:id="i-9d1f90dc61b84fe2-0">
              Fru talman! Det här ett steg framåt i en problematik som vi har
              hört talas om väldigt länge. Det har dröjt alldeles för lång tid
              innan man har fått se och ta konsekvenserna av ett agerande i
              ungdomen.
            </seg>
            <seg xml:id="i-639ddf8a2199ee44-0">
              Vi tycker från Miljöpartiets sida att det är bra att man ger
              sig in på området att snabba upp brottmålsförfarandet. Vi har
              redan i dag ett snabbare förfaringssätt vad gäller ungdomar. Dessa
              ska ges prioritet, och det tycker jag är bra.
            </seg>
            <seg xml:id="i-0e95d5df6c0ed2bf-0">
              Vad jag anser vara det allra bästa med det här förslaget är att
              man inte bara stampar fram ett förslag utan föreslår att det ska
              bli en tvåårig försöksverksamhet för att vi ska få se vilken väg
              som är bäst och effektivast. Man har, som redan nämnts, ett snabbare
              delgivningssystem. Det finns vissa uppfattningar att det kan finnas
              skäl att titta på detta ur rättssäkerhetssynpunkt för den enskilda
              personen. Det kommer, som jag tror, att bli möjligt att komma
              fram till en uppfattning om detta under försöksåren.
            </seg>
            <seg xml:id="i-77fd81106f62b834-0">
              När vi behandlade förslaget om tvångsmedlet beslag var jag personligen
              tveksam till att detta förslag innebar ett bra sätt att gå till
              väga, men vi har från Miljöpartiet accepterat propositionens förslag.
              Vi har arbetat tillsammans omkring detta just med den motiveringen
              att det gäller en försöksverksamhet. Låt oss nu, som det föreslås,
              genomföra och utvärdera denna försöksverksamhet. Jag hoppas att
              vi därmed kommer ett steg framåt mot ett effektivare brottsbekämpningssystem.
            </seg>
          </u>
          <note xml:id="i-673b41ef977b53da-3">
            Föredrogs
          </note>
          <note xml:id="i-776f1f3f7f5afc24-3">
            Överläggningen var härmed avslutad.
          </note>
          <note xml:id="i-0033faba785737db-0">
            8 § Miljöbedömningar av planer och program
          </note>
          <note type="speaker" xml:id="i-5a2fee6a74bfdd76-0">
            Anf. 84 LARS LINDBLAD (m):
          </note>
          <u who="lars_lindblad_d93ce9" xml:id="i-3458f751338dae5a-0">
            <seg xml:id="i-a0cd4a2fff76a3bd-0">
              Fru talman! Dagens betänkande kan nog för de flesta lyssnare
              verka något förvirrande. Det heter Miljöbedömningar av planer
              och program , men samtliga reservationer, och troligen debatten,
              handlar om förändringen av lagen om finansiering av framtida utgifter
              för använt kärnbränsle. Detta, fru talman, är dock inte utskottets
              fel. Det beror på att regeringen valt att baka in denna fråga
              i sin proposition, som egentligen handlar om helt andra saker.
              I de delar som handlar om genomförandet av EU-direktivet om planer
              och program är vi i utskottet helt överens, liksom när det gäller
              det FN-protokoll och Esbokonventionen som riksdagen godkänner
              i och med detta betänkande. I dessa delar förväntar jag mig alltså
              ingen debatt i dag.
            </seg>
            <seg xml:id="i-768f51e2bb94cf64-0">
              Men sedan har regeringen valt att slänga in en fråga till av
              mera nationell karaktär, och den är mera kontroversiell. Regeringen
              och riksdagsmajoriteten föreslår att det ska bli möjligt att ur
              Kärnavfallsfonden betala ut stöd till ideella föreningar. Fonden
              finansieras i dag genom en avgift från kärnkraftsföretagen och
              ska finansiera det arbete som bedrivs för att ta hand om det använda
              kärnbränslet och en framtida rivning av kärnkraftverken.
            </seg>
            <seg xml:id="i-74ab4e6dc9668397-0">
              Definitionsmässigt är en avgift avsedd för endast ett bestämt
              ändamål och får inte användas för något annat. Dagens utformning
              av lagen är sådan att det som medlen ur fonden får användas till
              faller inom avgiftsbegreppet. Viss tvekan kan råda om huruvida
              statens och kommuners informationsinsatser om slutförvaring borde
              vara av ett sådant allmänintresse att de ska finansieras av skattemedel
              i stället för genom dessa avgifter. I synnerhet gäller detta den
              statliga informationen.
            </seg>
            <seg xml:id="i-19037df7591b2b0d-0">
              Nu föreslås att ytterligare aktörer ska få tillgång till medel
              ur fonden visserligen formellt endast för insatser i samband med
              frågor om lokalisering av anläggningar för hantering och slutförvaring
              av använt kärnbränsle. Emellertid aviserar regeringen en tillämpning
              av lagändringen som öppnar för att fondmedlen kommer att användas
              som ett indirekt organisationsstöd, vilket medför att det som
              hittills har varit en avgift övergår till att vara mer av en skatt.
            </seg>
            <seg xml:id="i-83c490c937f7007a-0">
              Enligt vår mening är det viktigt att korrekt information om slutförvar
              och hantering av använt kärnbränsle ges. Denna uppgift åvilar
              Statens kärnkraftsinspektion. Regeringens förslag att så kallade
              ideella organisationer ska vara en statsstödd part i processen
              att hitta lämpliga platser för slutförvaring och hantering av
              använt kärnbränsle är ett kraftigt underkännande av SKI:s arbete.
              Fungerar inte myndigheten har regeringen instrument att förändra
              verksamheten.
            </seg>
            <seg xml:id="i-00cab77eb6317269-0">
              Informationsspridning och kunskapsinhämtning som sker med hjälp
              av statliga medel bör vara neutral. Detta blir inte fallet om
              regeringens förslag blir verklighet. Därför bör det avslås.
            </seg>
          </u>
          <note xml:id="i-b36eb324dcfe635a-0">
            Jag vill yrka bifall till vår reservation nr 1.
          </note>
          <note type="speaker" xml:id="i-ccfab91fe9470b56-0">
            Anf. 85 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-70f7d46f2ee5cc4b-0">
            <seg xml:id="i-bc539290fc07ec51-0">
              Fru talman! Kristdemokraterna står bakom de delar av betänkandet
              som handlar om att godkänna den så kallade Esbokonventionen samt
              ändringar i miljöbalken när det gäller uppföljning och övervakning
              av planer och program. Däremot, fru talman, har Kristdemokraterna
              en annan syn på hur pengarna i Kärnavfallsfonden ska användas.
              Därför vill jag yrka bifall till reservation 3.
            </seg>
            <seg xml:id="i-693a278c256249f2-0">
              Vi kristdemokrater är positiva till och tycker att det är viktigt
              att även frivilliga organisationer av olika slag ska kunna få
              ekonomiskt stöd för att kunna delta i samrådsförfarande med mera
              i samband med omhändertagandet av kärnkraftsavfallet. Förslaget
              om ändring i finansieringslagen innebär dock komplikationer när
              det gäller tillämpningen av miljöbalkens principer om betalningsansvar
              för kostnader i samband med samrådsförfarande. För närvarande
              pågår en omfattande översyn av miljöbalken i syfte att förenkla
              miljötillståndsprocessen. Det vore olyckligt att ändra de principer
              för kostnadsansvar som miljöbalken ger uttryck för innan det här
              arbetet är färdigt. Resultatet av kommitténs förslag om förenklade
              regler bör därför avvaktas innan beslut fattas om ändring i finansieringslagen.
              Regeringens förslag i denna del bör därför avslås.
            </seg>
            <seg xml:id="i-a64cc8e16ace557a-0">
              Fru talman! Enligt min mening bör det maximibelopp som kommunerna
              kan erhålla ur Kärnavfallsfonden höjas från nuvarande 4 miljoner
              kronor till 7 miljoner kronor. I stället för att man satsar detta
              på nationella organisationer bör alltså kommunerna få de pengar
              som finns föreslagna. Ett system för ekonomiskt stöd får inte
              leda till att en separat nationell samrådsnivå uppstår vid sidan
              av den lokala, och resultatet får inte bli att centrala organisationer
              tilldelas medel medan lokala organisationer och närboende ställs
              utanför. Därför bör stödet kopplas till lokala organisationer
              och grupper, och där förstärka samrådsförfarandet. Det är angeläget
              att även mindre, lokala grupper får möjlighet till ett utökat
              stöd. De frivilliga organisationerna bör ges ökade medel genom
              att det maxbelopp som kommunerna kan erhålla ur Kärnavfallsfonden
              höjs. Mot den bakgrunden är förslaget om minst 2 000 medlemmar
              som förutsättning för stöd i en organisation som ska få bidrag
              alltför strängt.
            </seg>
            <seg xml:id="i-12cd58955bcb1ebd-0">
              Fru talman! Frågan om slutförvaring av använt kärnbränsle är
              en av vår tids största och svåraste miljöfrågor med konsekvenser
              tusentals generationer framöver. Det är angeläget att alla inblandade
              ges möjligheter att på bästa möjliga sätt medverka i arbetet med
              att välja ut den eller de platser där detta bränsle ska förvaras.
              Det måste ses som en grundläggande demokratisk rättighet.
            </seg>
          </u>
          <note type="speaker" xml:id="i-66ac5685ebf15d60-0">
            Anf. 86 GUNNAR GOUDE (mp):
          </note>
          <u who="unknown" xml:id="i-8b1276ed6aebde2e-0">
            <seg xml:id="i-70ab33f9d1489dd7-0">
              Fru talman! Huvudförslaget i den här propositionen är ett bra
              och viktigt förslag som gäller en tidigareläggning av miljökonsekvensbeskrivningarna,
              så att man får dem redan på ett tidigt stadium i planeringen,
              till exempel i upprättande av kommuners översiktsplaner och detaljplaner.
              Det ger en skärpning av miljömedvetandet redan på planeringsstadiet,
              och det kommer också att underlätta arbetet med miljökonsekvensbeskrivningar
              när man ska genomföra de olika detaljerna i planerna.
            </seg>
            <seg xml:id="i-e51880ce6003a5c1-0">
              Det andra förslaget gäller en lagändring som ger möjligheter
              att ge bidrag till ideella organisationer för att delta i planeringsarbetet
              när det gäller slutförvaring av använt kärnbränsle. Det är också
              bra. Det handlar om relativt lite pengar 3 miljoner kronor per
              år men det ger i alla fall en signal till dem som är intresserade
              av de här frågorna ute i de berörda regionerna att de är välkomna
              att delta i det demokratiska arbetet när det gäller att få slutförvaringen
              slutgiltigt löst.
            </seg>
            <seg xml:id="i-99b822a3e7e284d9-0">
              Miljöpartiet har tillsammans med Vänsterpartiet samverkat med
              regeringen i propositionen. Vi står naturligtvis bakom den, och
              jag yrkar bifall till propositionen.
            </seg>
            <seg xml:id="i-81536ce1c6fbf626-0">
              Sedan har vi en motion från allmänna motionstiden. Den rör de
              avgifter som tas in från reaktorinnehavarna, som ska läggas i
              Kärnavfallsfonden och som ska användas för att garantera en säker
              slutförvaring av använt kärnbränsle.
            </seg>
            <seg xml:id="i-0070a4cc37f45487-0">
              Motionären uttrycker en oro för att de avgifterna har varit för
              låga, och jag delar motionärens oro på den punkten. Vi hade för
              bara någon vecka sedan besök i utskottet av Statens råd för kärnavfallsfrågor,
              och jag tror inte att det var någon i utskottet som tyckte att
              den beskrivning vi fick när det gäller möjligheterna till en säker
              slutförvaring var särskilt lugnande.
            </seg>
            <seg xml:id="i-8ea18d921e307653-0">
              Man framförde från Statens råd för kärnavfallsfrågor också ett
              önskemål om att man skulle få betydligt större kraftsamling kring
              forskning på området för att få fram ytterligare underlag för
              kommande beslut och råd. Man påpekade att det behövdes åtminstone
              20 miljarder till i Kärnavfallsfonden.
            </seg>
            <seg xml:id="i-d9939dc71a948890-0">
              I motionen är yrkandet mycket hovsamt. Motionären begär bara
              att man ska se till att man verkligen får in avgifter som täcker
              kostnaderna. Men där står också om svårigheten att göra de här
              bedömningarna.
            </seg>
            <seg xml:id="i-1c34ea138b8e7158-0">
              Jag delar uppfattningen att bedömningarna är så svåra att avgifterna
              bör höjas ganska radikalt. Tidsperspektivet är enormt. Det handlar
              om hundratusentals år. Kunskapen på området i dag när det gäller
              både de geologiska och geotekniska möjligheterna och själva hanteringen,
              inneslutningen av kärnbränslet, är alltför liten, och riskbedömningarna
              är naturligtvis nästan omöjliga att göra i detta tidsperspektiv.
            </seg>
            <seg xml:id="i-7148026d939da267-0">
              Jag vill yrka bifall till reservation nr 4 som gäller den motionen.
              Jag är väl medveten om att det sitter en utredning och arbetar
              med den här frågan. Finansieringsutredningen har också fått det
              i uppdrag, men det kan väl vara en signal till utredningen om
              vad riksdagen anser vara viktigt.
            </seg>
          </u>
          <note type="speaker" xml:id="i-834b28712151f054-0">
            Anf. 87 CARINA OHLSSON (s):
          </note>
          <u who="carina_ohlsson_5d062d" next="cont" xml:id="i-60e59d66c2bc0f19-0"/>
          <note xml:id="i-e3d06bbd9c28a25e-0">
            Fru talman! I det betänkande vi debatterar nu behandlas regeringens
            proposition Miljöbedömningar av planer och program jämte två följdmotioner
            och ett motionsyrkande från allmänna motionstiden 2003. I propositionen
            föreslås lagändringar för genomförandet av Europaparlamentets
            och rådets direktiv om bedömning av vissa planers och programs
            miljöpåverkan. I propositionen föreslås också att riksdagen godkänner
            protokollet om strategiska miljöbedömningar till FN/ECE:s konvention
            om miljökonsekvensbeskrivningar i ett gränsöverskridande sammanhang,
            den så kallade Esbokonventionen.
          </note>
          <note xml:id="i-3ef61fa84b450453-0">
            I enlighet med direktivets och protokollets krav föreslås bestämmelser
            om att en miljöbedömning ska göras när en myndighet eller kommun
            utarbetar vissa planer och program. Bestämmelserna föreslås komplettera
            de nuvarande bestämmelserna om miljökonsekvensbeskrivningar i
            6 kap. miljöbalken.
          </note>
          <u who="carina_ohlsson_5d062d" prev="cont" xml:id="i-45b0736954bae53a-0">
            <seg xml:id="i-2e0a67d7f715baee-0">
              Vissa ändringar föreslås även i andra lagar. Ändringarna syftar
              bland annat till att bedömningar av miljökonsekvenser ska komma
              in tidigare i samhällsplaneringen, vilket i sin tur kan underlätta
              miljöbedömningarna av de verksamheter och åtgärder som genomförs
              enligt planerna eller programmen.
            </seg>
            <seg xml:id="i-8a8d456557fa706e-0">
              När det gäller dessa frågor finns det inga reservationer i utskottet.
            </seg>
            <seg xml:id="i-256eaa49ba4fc0cd-0">
              Fru talman! I propositionen föreslås också en ändring i lagen
              om finansiering av framtida utgifter för använt kärnbränsle med
              mera, finansieringslagen. Ändringen gör det möjligt för regeringen
              att använda Kärnavfallsfondens medel för stöd till vissa ideella
              föreningar vad gäller frågor om lokalisering av anläggningar för
              hantering och slutförvaring av använt kärnbränsle. Regeringen
              avser att utnyttja denna möjlighet under en försöksperiod på fyra
              år. En utvärdering av försöksverksamheten bör göras redan efter
              tre år. Stödet bör utgå med högst 3 miljoner per år med början
              den 1 januari 2005 och vara förenat med krav på de ideella föreningarna,
              på de kostnader som stödet kan användas till och på ansökningarnas
              utformning. Stödet bör administreras av Statens kärnkraftsinspektion.
            </seg>
            <seg xml:id="i-3db2cf0edca9c0ea-0">
              Fru talman! Förslaget syftar till att förbättra möjligheterna
              för en allsidig bedömning av projektens miljökonsekvenser och
              allmänhetens påverkan i denna process. Frågan om att finna en
              plats för den slutliga förvaringen av det använda kärnbränslet
              är unik i många avseenden och intar en särposition när det gäller
              den demokratiska beslutsprocessen. Det rör sig om ett av de största
              industriprojekten i Sverige under modern tid, som hittills har
              kostat 15 miljarder kronor och vars framtida kostnader beräknas
              till 50 miljarder kronor. Processen för att finna en lämplig plats
              för slutförvaret beräknas pågå under flera år, och slutförvaret
              ska klara av en lagring i hundratusentals år.
            </seg>
            <seg xml:id="i-03902f07295f0e87-0">
              Som regeringen anför ställer den demokratiska beslutsprocessen
              därför ovanligt höga krav på allmänhetens förtroende för politiska
              beslutsfattare, verksamhetsutövare och tillsynsmyndigheter. Projektet
              rymmer såväl tekniska och naturvetenskapliga som samhällsvetenskapliga
              och humanistiska frågeställningar.
            </seg>
            <seg xml:id="i-56cfb11cac35c685-0">
              Frågan är också samtidigt både lokal och nationell. Att finna
              platsen för slutförvaring och att kommuninvånarna lokalt ska acceptera
              den är av stort nationellt intresse, kanske till och med av internationellt
              intresse, då många är intresserade av hur just vi kommer att lösa
              slutförvaringen.
            </seg>
            <seg xml:id="i-b4bb086c3e6de046-0">
              Fru talman! Jag yrkar naturligtvis också bifall till förslagen
              i betänkandet. Förslagen i propositionen bygger på en överenskommelse
              mellan regeringen, Vänsterpartiet och Miljöpartiet de gröna.
            </seg>
          </u>
          <note xml:id="i-13fea8d1917bf908-0">
            Regeringen föreslås vidare få meddela de ytterligare bestämmelser
            som behövs för genomförandet av direktivet. Lagändringen föreslås
            träda i kraft redan den 21 juli i år.
          </note>
          <note xml:id="i-a8d68c5f1c0769dc-0">
            Ändringen i finansieringslagen föreslås träda i kraft den 1 augusti
            i år. I denna del finns det fyra reservationer, vilka jag yrkar
            avslag på.
          </note>
          <note type="speaker" xml:id="i-449cd6f0d5eb28a8-0">
            Anf. 88 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-70f7d46f2ee5cc4b-1">
            <seg xml:id="i-a7eb30f6a5ea94e3-0">
              Fru talman! Jag delar regeringens och Carina Ohlssons uppfattning
              att samrådsförfarandet är oerhört viktigt i den här stora frågan.
              Jag vill att de närmast berörda, de lokalt och regionalt boende,
              ska ha goda möjligheter ännu bättre möjligheter än nu att skaffa
              sig den kompetens och den kunskap som man kan inhämta från experter,
              föredragshållare och internationella och nationella miljöorganisationer
              för att kunna vara med i samrådsprocessen på ett bra sätt.
            </seg>
            <seg xml:id="i-18167b65c8126bff-0">
              Varför anser Carina Ohlsson att detta sker bäst genom att man
              ger bidrag till nationella miljöorganisationer, och inte genom
              att stärka de lokala organisationerna på ett sätt som gör att
              de kan skaffa sig den kunskap de vill genom att ta till sig den
              från nationella miljöorganisationer och experter av olika slag?
              Varför ska man gå förbi dem och i stället satsa på nationella
              organisationer?
            </seg>
          </u>
          <note type="speaker" xml:id="i-43bfcaedbaf3b740-0">
            Anf. 89 CARINA OHLSSON (s) replik:
          </note>
          <u who="carina_ohlsson_5d062d" xml:id="i-9ecdfe151972e48d-0">
            <seg xml:id="i-897f27b4396d4c53-0">
              Fru talman! Nu vill jag tala om för Sven Gunnar Persson att jag
              inte tycker att det sker på ett bättre sätt nationellt, utan jag
              tycker att båda de här nivåerna ska vara med och ges möjligheter.
              Det är en nationell fråga, och då tycker jag och regeringen att
              även de nationella ideella organisationer som jobbar med de här
              frågorna ska ges utrymme att vara med. Men naturligtvis ska diskussionen
              och det demokratiska arbetet fortsätta att utföras, som redan
              nu görs, på den lokala nivån. Vi har vid besök i och kontakter
              med de kommuner som jobbar aktivt med de här frågorna sett att
              de jobbar på ett otroligt bra sätt, både genom de ideella organisationer
              som finns i kommunerna och i kommunens politiska system. Jag tycker
              naturligtvis att det ska fortsätta. Det är inte så att det ska
              upphöra, utan det ska finnas bådeoch.
            </seg>
          </u>
          <note type="speaker" xml:id="i-3ee58ca452ee5ec6-0">
            Anf. 90 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-70f7d46f2ee5cc4b-2">
            <seg xml:id="i-fef1571f4d92f992-0">
              Fru talman! Den samrådsprocess som det talas om är reglerad i
              lagstiftning och handlar om hur de lokalt boende och verksamma
              ska kunna medverka i processen och ha synpunkter på den. Det sätt
              på vilket ni föreslår att detta nu ska ske, med en satsning på
              nationella organisationer, rubbar den ordning som lagstiftningen
              vilar på. Regeringen erkänner också detta, men man tror att detta
              inte kommer att ske någon mer gång, därför att det är så unikt
              med just kärnavfallet.
            </seg>
            <seg xml:id="i-91d4d3ce2f16c39e-0">
              Närboende och lokala organisationer kan med rätta hävda att de
              är lika eller mer berörda av de föreslagna verksamheterna än flertalet
              miljöorganisationer, och att de därför också bör få möjlighet
              till ekonomisk ersättning. Organisationer som överklagar andra
              miljöprocesser kan på goda grunder hävda att även de skall få
              ersättning i de mål de överklagar. De kan t.ex. i många fall på
              goda grunder hävda att ekonomisk ersättning i andra mål är lika
              angelägna, eftersom risken för skada på miljön eller människor
              för de andra verksamheterna t.o.m. kan vara betydligt större.
            </seg>
            <seg xml:id="i-f3c9e505da920f40-0">
              Det säger fyra experter i den utredning som regeringen har tillsatt
              i den här frågan. Socialdemokraterna brukar vara duktiga på att
              lyssna på experter annars. Varför kan man inte göra det i det
              här fallet och i stället, med den utökade ekonomin, stärka de
              lokala organisationernas möjligheter att på ett kompetent sätt
              delta i samrådsprocessen?
            </seg>
          </u>
          <note type="speaker" xml:id="i-ffa87707fe2742a2-0">
            Anf. 91 CARINA OHLSSON (s) replik:
          </note>
          <u who="carina_ohlsson_5d062d" next="cont" xml:id="i-60e59d66c2bc0f19-1">
            <seg xml:id="i-43eea10e30981dfd-0">
              Fru talman! Vi tycker att det är viktigt att man både på lokal
              och på nationell nivå i den här frågan har möjlighet att följa
              den på ett bra sätt.
            </seg>
            <seg xml:id="i-6dd2d1904bd0a43b-0">
              De här ideella organisationerna kan faktiskt ha medlemmar även
              på lokal nivå. Det är ju ideella organisationer som har 2 000
              medlemmar, och de ska ha krav på sig att jobba demokratiskt och
              redovisa hur pengarna ska användas och så vidare. Men det kan
              också vara organisationer som går ihop. Man kan kanske tycka att
              2 000 medlemmar är många medlemmar, men det kan alltså vara en
              sammanslutning av organisationer. Och det är klart att det också
              kan finnas lokala företrädare som kan vara med i det här samarbetet
              som faktiskt ingår i de föreningar som är representerade. Det
              ena utesluter inte det andra i det här fallet.
            </seg>
          </u>
          <note xml:id="i-ce80c455a22b5e64-0">
            Anf. 92 SVERKER THORÉN (fp):
          </note>
          <u who="carina_ohlsson_5d062d" prev="cont" xml:id="i-45b0736954bae53a-1">
            <seg xml:id="i-23421a7a441aacd5-0">
              Fru talman! Folkpartiet liberalerna har under mycket lång tid
              verkat för användandet av miljökonsekvensbeskrivningar som ett
              viktigt verktyg i arbetet för en hållbar utveckling och för att
              de miljöpolitiska målen ska beaktas i alla verksamheter och på
              alla beslutsnivåer. Beskrivningar av miljökonsekvenser måste föregå
              alla beslut som kan påverka miljön.
            </seg>
            <seg xml:id="i-a709e05f2d7d59e3-0">
              Ändringarna syftar till att bedömningar av miljökonsekvenser
              ska komma in tidigare i samhällsplaneringen, vilket kan underlätta
              miljöbedömningarna av de verksamheter och åtgärder som genomförs
              enligt planerna eller programmen. Genom krav på att vissa planer
              och program ska miljöbedömas är direktivets syfte att ge en hög
              nivå på skyddet av miljön och bidra till att miljöaspekterna integreras
              när myndigheter och kommuner utarbetar och antar planer och program.
              Att så sker är nödvändigt om vi ska nå den hållbara utveckling
              som alla talar om.
            </seg>
            <seg xml:id="i-3a2b8947135ea3b5-0">
              Folkpartiet vill betona att det är mycket viktigt att begreppen
              betydande miljöpåverkan, miljökonsekvensbeskrivning dokumentet
              samt miljöbedömning processen klargörs och används enhetligt och
              konsekvent. Många remissinstanser har påpekat, och det anser Folkpartiet
              också, att regeringen på ett tydligt sätt snabbt måste klargöra
              vilka planer och program som kan komma att beröras av direktivet.
              I nuläget är räckvidden av de nya bestämmelserna inte tillräckligt
              klarlagd. Som poängteras både i direktivet och i propositionen
              bör de nya bestämmelserna integreras i befintliga planeringsprocesser
              i så stor omfattning som möjligt, och stor vikt bör läggas vid
              att inte förlänga och komplicera dessa.
            </seg>
            <seg xml:id="i-bb275123398fb740-0">
              Fru talman! I propositionen föreslås också en ändring i lagen
              om finansiering av framtida utgifter för använt kärnbränsle, detta
              för att göra det möjligt att använda Kärnavfallsfondens medel
              för stöd till vissa ideella föreningar vad gäller frågor om lokalisering
              av anläggningar för hantering och slutförvaring av kärnbränsle.
              Syftet är att förbättra möjligheterna för en allsidig bedömning
              av projektens miljökonsekvenser och allmänhetens påverkan i denna
              process.
            </seg>
            <seg xml:id="i-b9725dc3d50e06cc-0">
              Fru talman! Frågan om slutförvaring av det använda kärnbränslet
              är unik i många avseenden, och därför ställer den demokratiska
              beslutsprocessen ovanligt höga krav på allmänhetens förtroende
              för de politiska beslutsfattarna, verksamhetsutövarna och tillsynsmyndigheterna.
              Det slutliga omhändertagandet av det använda kärnbränslet är av
              nationellt intresse men har också en klart lokal prägel. Lokala
              organisationer har redan i dag möjlighet att via kommunen få ekonomiskt
              stöd för sin verksamhet i samband med platsvalsprocessen. Propositionens
              förslag öppnar för att även nationellt arbetande organisationer
              ska ges möjlighet till stöd.
            </seg>
            <seg xml:id="i-c1e0f34f4f5e7ead-0">
              Komplexiteten i frågan om hanteringen och slutförvaret av det
              använda kärnbränslet ställer mycket höga krav på en allsidig belysning.
              Kommande beslut måste vara mycket väl förankrade hos alla intressenter.
              Detta förutsätter att också nationella ideella organisationer
              aktivt kan delta i samrådsförfarandet och anlita den sakkunskap
              som de behöver och har förtroende för.
            </seg>
          </u>
          <note xml:id="i-32e7e68467124a91-0">
            De förslag som läggs fram i regeringens proposition Miljöbedömningar
            av planer och program gäller bland annat lagändringar för genomförandet
            av Europaparlamentets och rådets direktiv om bedömning av vissa
            planers och programs miljöpåverkan och ett godkännande av protokollet
            om strategiska miljöbedömningar till Esbokonventionen.
          </note>
          <note xml:id="i-83ff77bd37acd320-0">
            Jag yrkar bifall till förslaget i betänkandet.
          </note>
          <note type="speaker" xml:id="i-53a7d14eef8b8a9b-0">
            Anf. 93 KJELL-ERIK KARLSSON (v):
          </note>
          <u who="kjell-erik_karlsson_dee3bc" xml:id="i-848266412710d3ea-0">
            <seg xml:id="i-bf64cd1542cbbb8f-0">
              Fru talman! I den proposition som ligger till grund för detta
              betänkande om miljöbedömningar av planer och program har Vänsterpartiet
              och Miljöpartiet samarbetat med regeringen.
            </seg>
            <seg xml:id="i-646ca06f61d59cb7-0">
              Delar av betänkandet bygger på ett EU-direktiv om bedömning av
              vissa planers och programs miljöpåverkan samt att en plans eller
              ett programs betydande miljöpåverkan ska följas upp. Den kommun
              eller myndighet som har antagit planen eller programmet bör även
              ha ansvaret för uppföljningen av miljöpåverkan. När det gäller
              detta finns det en bred majoritet i utskottet.
            </seg>
            <seg xml:id="i-cec47013253579ba-0">
              Men den breda majoriteten eller enigheten krymper när det gäller
              den andra delen av betänkandet, som handlar om att vissa ideella
              föreningar ska kunna ta del av Kärnavfallsfondens medel för informationsinsatser
              och få möjlighet till demokratisk påverkan.
            </seg>
            <seg xml:id="i-9a6fe32d262196a9-0">
              Vi i Vänsterpartiet ser det som ett naturligt förhållningssätt
              till ett av de största industriprojekten i Sverige, förvaringen
              av använt kärnbränsle, som hittills har kostat ca 15 miljarder
              kronor och vars framtida kostnader beräknas till minst 50 miljarder
              kronor. Det handlar om avfall som ska lagras i hundratusentals
              år, och det finns fortfarande inte någon hållbar lagringsmetod.
              Då måste man vara öppen och inta en särposition i den demokratiska
              beslutsprocessen.
            </seg>
            <seg xml:id="i-d71b42672b8d82e5-0">
              Allmänheten bör, genom ideella organisationer som uppfyller vissa
              krav, få ökade möjligheter att aktivt delta i det utökade samrådet
              och bör därför även få ekonomiska resurser för att kunna anlita
              den sakkunskap som behövs och anlita den kompetens som de känner
              förtroende för. Vi anser att det skulle vara mycket konstigt om
              dessa nationella ideella organisationer skulle utestängas från
              deltagandet i förankringsarbetet och demokratiprocessen. Att öppna
              för en försöksperiod från den 1 januari 2005 till den 31 december
              2008 med 3 miljoner per år ser vi som mycket rimligt.
            </seg>
            <seg xml:id="i-59ca99466127c858-0">
              Det är svårt för mindre lokala organisationer att skaffa den
              sakkunskap som kan behövas för att man ska kunna ställa relevanta
              och väl underbyggda frågor, frågor som sedan kan vara underlag
              för den som söker tillstånd för lagringsverksamheten. Detta gäller
              även om de får del av de medel från Kärnavfallsfonden som berörda
              kommuner har rätt att fördela. Tyvärr varierar det i förmåga och
              vilja hos de berörda kommunerna att fördela dessa medel till ideella
              organisationer.
            </seg>
          </u>
          <note xml:id="i-c234c38bd0f13cdf-0">
            Fru talman! Jag yrkar bifall till förslaget i betänkandet.
          </note>
          <note xml:id="i-673b41ef977b53da-4">
            Föredrogs
          </note>
          <note xml:id="i-776f1f3f7f5afc24-4">
            Överläggningen var härmed avslutad.
          </note>
          <note xml:id="i-8fd8089bde84b415-0">
            9 § Ändringar i fastighetsbildningslagens förfaranderegler m.m.
          </note>
          <note type="speaker" xml:id="i-e27f40ab712f0ec5-0">
            Anf. 94 RAGNWI MARCELIND (kd):
          </note>
          <u who="ragnwi_marcelind_f36578" next="cont" xml:id="i-a655d295b4a0df94-0"/>
          <note xml:id="i-9f37afa142934639-0">
            Fru talman! Inledningsvis yrkar jag bifall till reservation nr
            1.
          </note>
          <u who="ragnwi_marcelind_f36578" prev="cont" xml:id="i-016ecdff027ab51a-0">
            <seg xml:id="i-8be8bfa1b353ad2a-0">
              Kristdemokraterna anser att det är positivt att vi har infört
              en möjlighet till tredimensionell fastighetsbildning i fastighetsbildningslagen.
              Det här skulle kunna leda till ett ännu mera dynamiskt stadsbyggande
              om det inte vore för att regeringen samtidigt lägger in en massa
              spärregler som bromsar utvecklingen. De vågar inte ta steget fullt
              ut och föreslå en lagstiftning för enskilda ägarlägenheter trots
              att Ägarlägenhetsutredningen har uttalat sig positivt om detta
              och bland annat sagt att ägarlägenheter skulle kunna bidra till
              en ökad valfrihet och ökat boendeinflytande och även bidra till
              att lösa bostadsproblemen i större tätorter. Men vad är då majoriteten
              rädd för?
            </seg>
            <seg xml:id="i-5b300f3fe5ecf107-0">
              Att Vänstern är emot ägande och blockerar frågan är inget nytt.
              Men varför ger Socialdemokraterna vika för det här motståndet?
              Och varför har Miljöpartiet backat från det tillkännagivande som
              man stödde 1999? Varför kan ni i majoriteten godta ägande av radhus
              på marken men säga nej till ägande då huset helt plötsligt står
              rakt upp? Vad är det för skillnad?
            </seg>
            <seg xml:id="i-d09105990aeccbba-0">
              Den enda förklaring jag kan finna är att majoriteten helt enkelt
              är rädd för nytänkande och valfrihet. Det är samma sak vare sig
              det handlar om 3 D, bostadsrättsombildningar eller ägarlägenheter.
              Regeringen skriver i propositionen att deras bedömning är att
              det inte bör införas någon lagstiftning om äganderätt till enskilda
              lägenheter i flerbostadshus. Majoritetens argument är så dåliga
              så man skjuter fram Länsstyrelsen i Västra Götalands synpunkter
              som avgörande argument. De säger att det dels synes vara oklart
              i vilken utsträckning ägarlägenheter skulle kunna bidra till ett
              totalt sett ökat bostadsbyggande, dels i vad mån byggandet av
              ägarlägenheter skulle kunna minska bostadsbyggande, i synnerhet
              byggande av hyreslägenheter.
            </seg>
            <seg xml:id="i-88b9cb1b76b97ec0-0">
              Vad är det för argument? Det skulle ju vara samma sak som att
              säga att småfamiljshus med äganderätt skulle hämma den övriga
              byggproduktionen och särskilt byggande av hyreslägenheter. Vem
              som helst hör att den här argumentationen inte håller.
            </seg>
            <seg xml:id="i-a47cd55a461608c1-0">
              Det avgörande argumentet finns i propositionen där man säger:
              Att införa ägarlägenheter och samtidigt hålla fast vid ett restriktivt
              synsätt i fråga om annan tredimensionell fastighetsindelning blir
              svårt. Där har vi svaret. Det är väl det frågan handlar om ett
              restriktivt synsätt.
            </seg>
            <seg xml:id="i-186e952c50004fd8-0">
              Man kan då fråga sig varför det är just begreppet äga som stör
              majoriteten. Det ska vara så svårt som möjligt för samhällsmedborgarna
              om de vill äga något själva. Eller är det rädslan för att de ska
              äga för mycket, rädslan för att det ska bli orättvist? Statsministern
              visade ju själv vägen i vår genom att köpa ett rejält gods i sina
              hemtrakter, dessutom med äganderätt. Vi kristdemokrater menar
              att det är hög tid för Sverige år 2004 att i likhet med många
              andra länder myndighetsförklara invånarna och ge utrymme för valfrihet.
            </seg>
            <seg xml:id="i-c74ded5dd7f947ad-0">
              Fru talman! Det är svårt att förstå regeringens argument. Man
              säger att man har svårt att se att ägarlägenheter i praktiken
              skulle innebära några särskilt påtagliga fördelar för de boende
              jämfört med bostadsrätt. Ett annat skäl är att man menar att det
              skulle öka risken för segregation och problem i samband med uthyrning
              av ägarlägenheter.
            </seg>
            <seg xml:id="i-7369d11e81103f63-0">
              I Sverige är nyttjanderätten av en ägd lägenhet knuten till medlemskap
              i en bostadsrättsförening, där föreningen är ägare till fastigheten
              i vilken bostaden upplåts. Bostadsrätten har ju utvecklats sedan
              den tillkom och nu blivit alltmer lik ägarlägenheter. Förr pratade
              man om insatslägenheter. Nu hör man sällan det begreppet. Trots
              det är det fortfarande formellt så att det är föreningen som äger
              både huset och lägenheterna. Den enskilde vill ju i dag i så stor
              utsträckning som möjligt själv bestämma över lägenheten. Vem vill
              då att föreningen ska bestämma över ens lägenhet?
            </seg>
            <seg xml:id="i-eccee9cf500a0808-0">
              Hyresrätten har hyresgäster. Tänk på ordet gäst! Det ger ju bilden
              att man inte får bestämma så mycket. Som gäst brukar man faktiskt
              få acceptera det man blir bjuden på. Det är dags nu att den svenske
              bostadskonsumenten ges valfrihet och inte längre behöver stå som
              någon gäst med mössan i handen och bocka för värden. När staten
              bestämde nästan allt på bostadsmarknaden ni vet: hur breda hatthyllorna
              skulle vara i hallen och så vidare och subventionerade boendet
              med massor med miljarder var bostadskonsumenten i underläge. Nu
              är det tvärtom.
            </seg>
            <seg xml:id="i-ee602a8d65cb0e61-0">
              Göran Persson använder ju boendet som en mjölkkossa. Då måste
              väl sannerligen bostadskonsumenten också kunna äga sitt radhus
              som står på höjden och kunna räkna med att tillgodogöra sig värdestegringen
              på samma sätt som villa- och radhusägarna gör. Ett införande av
              ägarlägenheter skulle tillåta ägandet av en enskild lägenhet i
              ett flerbostadshus på ett sätt som är jämförbart med ägandet av
              ett småhus. En sådan ny upplåtelseform kan innebära en stimulans
              till ökad nybyggnation. Det tycker vi kristdemokrater är väldigt
              positivt. Därför tycker vi att det är så synd att majoriteten
              har fastnat i ett bokstavligt horisontellt fyrkantigt tänkande
              som i fråga efter fråga förhindrar en positiv utveckling av bostadspolitiken.
            </seg>
            <seg xml:id="i-8fa204f06b6c44fc-0">
              Varför tycker Socialdemokraterna att det är bra att förhindra
              ägarlägenheter när socialdemokrater i andra länder kan gilla ägarlägenheter?
              Varför gillar inte Persson ägarlägenheter när Blair gör det? Det
              vore bra om den här debatten kunde ge svar på de frågorna.
            </seg>
            <seg xml:id="i-d12fba35747333dd-0">
              Jag repeterar min första fråga eftersom Anders Ygeman inte var
              inne här när jag inledde mitt anförande. Vad är det för skillnad,
              Anders Ygeman, Socialdemokraterna och majoriteten? Man kan äga
              ett radhus som ligger på marken, men så fort man reser upp huset
              blir det helt plötsligt fel. Jag skulle gärna vilja ha en beskrivning
              på vad det är för skillnad från att äga ett radhus. Om du ställer
              det upp och det står på höjden är det helt plötsligt fel.
            </seg>
          </u>
          <note type="speaker" xml:id="i-3e920152007d794b-0">
            Anf. 95 PETER DANIELSSON (m):
          </note>
          <u who="peter_danielsson_38db7c" xml:id="i-f88519fc0bedbfd6-0">
            <seg xml:id="i-33a11f521f475ae0-0">
              Fru talman! Jag vill hälsa Ragnwi Marcelind välkommen in i debatten
              i bostadsutskottet. Det var verkligen en frisk fläkt som du inledde
              med.
            </seg>
            <seg xml:id="i-9acc010433149ae9-0">
              Jag vill också yrka bifall till reservation nr 1. Naturligtvis
              står vi även bakom den andra moderata reservationen, men jag vill
              inte bidra till någon meningslös tidsåtgång i samband med voteringen.
            </seg>
            <seg xml:id="i-27c73303a78e9c3f-0">
              Fru talman! Det här betänkandet från bostadsutskottet behandlar
              regeringens förslag i propositionen Ändringar i fastighetsbildningslagens
              förfaranderegler m.m. Ändringarna i fastighetsbildningslagen är
              okontroversiella, men bakom de till synes oskyldiga orden med
              mera döljer sig en mycket viktig fråga. Där har regeringen nämligen,
              efter år av vånda, till slut kommit ut ur garderoben och öppet
              redovisat sin negativa inställning till ägarlägenheter. Det kom
              inte direkt som någon överraskning för oss som varit med i bostadspolitiken
              några år, men likväl är det beklagligt att Socialdemokraternas
              rädsla för det privata ägandet ska få sätta käppar i hjulet för
              människors valfrihet och en möjlighet att öka bostadsbyggandet.
            </seg>
            <seg xml:id="i-7e27304958cd2c05-0">
              År 1999 beställde som bekant riksdagen en utredning angående
              ägarlägenheter. Det gjordes i en koalition mellan de borgerliga
              partierna och Miljöpartiet. År 2002 levererade utredningen ett
              förslag till fullständigt system för hur man skulle kunna införa
              ägarlägenheter i Sverige. Därefter har regeringen lagt frågan
              i byrålådan och i debatt efter debatt hänvisat till att den är
              under beredning i Regeringskansliet.
            </seg>
            <seg xml:id="i-11c0a4498b879bfe-0">
              Till en början trodde jag att Socialdemokraterna gjorde det för
              att ducka i debatten. Det stämmer väl till en viss del. Sedan
              har jag också förstått att jag borde tolkat orden att frågan är
              under beredning i Regeringskansliet som att det är Miljöpartiet
              som är under bearbetning i Regeringskansliet. I dag har jag dessvärre
              förstått att Miljöpartiets representant i bostadsutskottet har
              bytt fot och numera stöder regeringens definitiva nej till ägarlägenheter.
            </seg>
            <seg xml:id="i-46d39115edf76052-0">
              När jag läser propositionen slås jag av att den främst handlar
              om alla de fördelar som finns med ägarlägenheter. Man tar upp
              den ökade valfriheten, det ökade boendeinflytandet och det tillskott
              av nya lägenheter som ägarlägenheter faktiskt kommer att medföra.
              Därför känns regeringens slutsats lite märklig. Det är dessutom
              helt uppenbart att man har haft brist på argument och varit tvungen
              att konstruera argument inför nej:et i dag.
            </seg>
            <seg xml:id="i-d50b5b5bf37ff770-0">
              Ett exempel på det är att man i samband med den förra propositionen,
              den om tredimensionell fastighetsbildning, passade på att lägga
              in ett antal begränsningar i 3 D-fastighetsbildningen. Bland annat
              lade man in en begränsning om att man var tvungen att ha minst
              fem lägenheter för att få bilda en fastighet. Redan då var jag
              lite orolig för att det var ett sätt att i förtid säga nej till
              ägarlägenheter. Det omöjliggör ju ägarlägenheter per definition.
              När jag läste propositionen i dag blev mina farhågor bekräftade.
            </seg>
            <seg xml:id="i-4cb764fe82e96ec4-0">
              Nu framhåller man som ett argument i propositionen att det finns
              goda skäl att avvakta med förändringar eftersom de nya reglerna
              i den tredimensionella fastighetsindelningen nyligen trätt i kraft.
              Det blir ett mycket märkligt resonemang, och det tyder på att
              man har haft svårt att hitta anledningar att säga nej.
            </seg>
            <seg xml:id="i-db65e448ef69a4a5-0">
              Fru talman! Det är tragiskt att Socialdemokraterna och Vänstern
              fortfarande har en så stark misstro mot det privata ägandet. För
              ägarlägenheter är egentligen inte så konstigt. Det är som radhus
              fast på höjden, som Ragnwi sade. Det är inte farligare än så.
            </seg>
            <seg xml:id="i-7227ac6a58c778b9-0">
              För de allra flesta skulle ägandet av bostaden kunna betyda mycket.
              Det ger en social trygghet som inte går att mäta i pengar. Det
              gäller inte minst ute i förorter, miljonprogramsområden, där enskilt
              ägande skulle kunna vara ett viktigt verktyg inte bara för egenmakt
              utan också för ökad gemenskap och större integration.
            </seg>
            <seg xml:id="i-241da682593319d2-0">
              I Sverige är det i dag helt omöjligt för människor som föredrar
              att bo i lägenhet att äga sin bostad. Men i flera av våra grannländer
              finns ägarlägenheter, exempelvis i Danmark och Norge. Där är ägarlägenheter
              en uppskattad bostadsform som fyller behov som hyresrätten och
              bostadsrätten inte uppfyller. Eftersom vi har olika krav på vårt
              boende, olika behov och olika viljor i olika skeden av livet är
              det angeläget att det finns olika boendeformer att välja mellan.
              Därför är det viktigt att vi politiker skapar möjligheter för
              olika upplåtelseformer och respekterar människors val av boendeform.
            </seg>
            <seg xml:id="i-31572606a69f3058-0">
              Det är inte riksdagens uppgift att förhindra människor att äga
              sina lägenheter. Riksdagen ska i stället skapa möjligheter för
              olika upplåtelseformer och respektera människors val av boendeform.
            </seg>
            <seg xml:id="i-4a5a87b78b028885-0">
              Fru talman! Förutom valfrihetsargumenten finns en mängd starka
              argument för ägarlägenheter. En viktig fördel är att de boendes
              ekonomier inte behöver blandas ihop, som de gör i en bostadsrättsförening.
              De boende behöver inte bli beroende av beslut som fattas av en
              styrelse. De behöver inte heller drabbas av att någon medlem överger
              sin bostadsrätt och lämnar kostnader till dem som bor kvar. Med
              ägarlägenheter blir ansvaret personligt och risken mer överblickbar
              för varje hushåll.
            </seg>
            <seg xml:id="i-b1126671737a9a6e-0">
              En annan fördel är att ägarlägenheter kan lagfaras och intecknas
              på i princip samma sätt som småhus. Det skapar en större trygghet
              för finansieringen.
            </seg>
            <seg xml:id="i-150f9f72c40d79c5-0">
              Ägarlägenheter ökar även de boendes inflytande eftersom lägenheten
              fritt kan överlåtas och hyras ut vilket i sin tur sannolikt kommer
              att medföra att utbudet av lägenheter att hyra kommer att öka.
            </seg>
            <seg xml:id="i-3a9ff5fcbe26618a-0">
              Ett starkt argument för ägarlägenheter är att tillgången till
              riskvilligt kapital för byggande sannolikt skulle öka. Enskilda
              hushåll har normalt inte samma avkastningskrav på sitt kapital
              som professionella fastighetsföretag. I förlängningen skulle det
              innebära att upplåtelseformen ägarlägenhet bör ge förutsättningar
              för nyproduktion av bostäder, inte minst i de områden där efterfrågan
              är större än utbudet.
            </seg>
            <seg xml:id="i-fcecc1f5860409be-0">
              Med tredimensionell fastighetsbildning och enskilda ägarlägenheter
              skulle byggandet kunna komma i gång snabbt, inte minst i tillväxtregionerna
              där vi har bostadsbrist. Här i Helsingfors skulle man exempelvis
              kunna bygga ägarlägenheter ovanpå affärs- och kontorsbyggnader
              i centrala staden.
            </seg>
            <seg xml:id="i-3abea80f4b76331d-0">
              Ägarlägenheter skulle också kunna spela en viktig roll ute i
              miljonprogramsområdena där enskilt ägande och personligt ansvar
              kan göra underverk för självkänslan och atmosfären i ett område.
              I miljonprogramsförorterna Östberga och Akalla har vi tydligt
              sett exempel på människor som har velat öka sitt inflytande över
              sitt boende genom ägande. Tyvärr har regeringen även där motarbetat
              ägandet och därmed krossat många människors drömmar.
            </seg>
            <seg xml:id="i-92360f9e078b657d-0">
              Fru talman! Om regeringen menar allvar med sitt mål att bygga
              120 000 nya bostäder under mandatperioden och med sitt tal om
              integration och egenmakt, då borde regeringen inte säga nej till
              ägarlägenheter utan tvärtom se till att införa upplåtelseformen
              så fort som möjligt.
            </seg>
          </u>
          <note type="speaker" xml:id="i-c5e4b681c9a347fa-0">
            Anf. 96 LARS TYSKLIND (fp):
          </note>
          <u who="lars_tysklind_ab4b35" xml:id="i-7eddd6657510a6f6-0">
            <seg xml:id="i-840598d07b4fb631-0">
              Fru talman! Jag vill också börja med att hälsa Ragnwi välkommen
              in i spelet, utan att ha några värderingar i övrigt kring det
              ordet. Så över till dagens ämne som är ändringar i fastighetsbildningslagens
              förfaranderegler med mera.
            </seg>
            <seg xml:id="i-4ce78c7c043075a3-0">
              Det är precis som Peter Danielsson sade, att det finns många
              positiva förslag om fastighetsbildningslagens förfaranderegler.
              Det finns förslag som ger sakägare större möjlighet att känna
              till beslut som de kan överklaga när det gäller lantmäteriförrättningar.
              Det finns ett förslag om att man ska kunna få ersättning vid överklagande
              om man vinner ett sådant mål om lantmäteriförrättning. Det är
              förslag som vi tycker är helt i sin ordning, och vi ställer oss
              bakom dem.
            </seg>
            <seg xml:id="i-0ec7761be7c05880-0">
              Sedan kommer vi till den betydligt mer kontroversiella frågan
              om ägarlägenheter. Den frågan gömmer sig, som tidigare nämnts,
              under m.m. i titeln. Det kan man i och för sig tycka är lite märkligt,
              i och med att frågan har diskuterats så mycket under senare år.
            </seg>
            <seg xml:id="i-029105a55af2e376-0">
              I propositionen som ligger till grund för betänkandet gör regeringen
              bedömningen att det inte bör införas någon lagstiftning om äganderätt
              till enskilda lägenheter i flerbostadshus, med andra ord ägarlägenheter.
              Jag kan bara konstatera att regeringen och bostadsutskottets majoritet
              håller fast vid att det inte bör införas någon lagstiftning om
              ägarlägenheter med argument som vi i Folkpartiet inte tycker håller.
            </seg>
            <seg xml:id="i-7c3f2579249a2b23-0">
              En ideologisk skillnad när det gäller ägande ligger tydligen
              till grund för den linje som majoriteten har haft, både i debatten
              i kammaren som föregick beslutet om tredimensionell fastighetsbildning
              i höstas och i debatten 1999 inför tillkännagivandet om utredningen
              om ägarlägenheter. Jag vet inte om det är positivt, men man kan
              i alla fall säga att Socialdemokraterna och Vänsterpartiet åtminstone
              har varit konsekventa, hela vägen från tillkännagivandet 1999
              om en utredning om frågan fram till i dag.
            </seg>
            <seg xml:id="i-6b824d7f555f9e7a-0">
              Miljöpartiet, däremot, har tydligen en annan åsikt i dag än 1999
              om vikten av att införa ägarlägenheter. Jag antar att vi får en
              redogörelse för detta senare i debatten av Miljöpartiets representant,
              särskilt som man inleder sitt särskilda yttrande med att man i
              princip inte är emot ett införande av ägarlägenheter.
            </seg>
            <seg xml:id="i-04acd0c5c37668a4-0">
              Fru talman! Anmärkningsvärt är att regeringen också i propositionen
              hänvisar till lagstiftningen angående tredimensionell fastighetsbildning
              som antogs i oktober och gäller från årsskiftet. Det kan närmast
              liknas vid ett cirkelresonemang, när man först stiftar lagar där
              motivet att inte ta med ägarlägenheter är att beredning pågår
              i Regeringskansliet och sedan använder den stiftade lagen som
              argument för att säga nej till ägarlägenheter. Jag hade naturligtvis
              en förhoppning om att det var en annan väg vi skulle gå. Jag får
              väl säga som Peter Danielsson, man lär så länge man lever i de
              här frågorna.
            </seg>
            <seg xml:id="i-c79083989abfece7-0">
              Folkpartiet liberalerna motsatte sig då de delar av lagstiftningen
              som förhindrar ägarlägenheter och anser fortfarande att de måste
              tas bort.
            </seg>
            <seg xml:id="i-b8c3e0cf0b2b0386-0">
              I 2000 års ägarlägenhetsutrednings betänkande Att äga sin lägenhet
              finns förslag kring hur ägarlägenheter kan utformas. Det finns
              visserligen även i detta förslag några begränsningar som kan ifrågasättas,
              som att ägarlägenheter endast kan bildas vid nyproduktion och
              att det måste vara sammanhållna enheter på minst tre sådana fastigheter.
            </seg>
            <seg xml:id="i-67651c475483cff5-0">
              Tyvärr har regeringen i sin proposition och bostadsutskottets
              majoritet i sitt betänkande valt att inte ta fasta på det i de
              flesta avseenden positiva remissutfallet vad gäller synen på införande
              av ägarlägenheter. Det är helt uppenbart att man genom att inte
              lyfta fram möjligheterna och endast fokusera på eventuella nackdelar
              fortsätter att driva tesen om att ägarlägenheter inte ska bli
              ett alternativ som upplåtelseform i Sverige.
            </seg>
            <seg xml:id="i-897fb7f9c7cf2e1c-0">
              Det vore bra om representanter för majoriteten enkelt kunde förklara
              varför man kommer till slutsatsen att just Sverige inte passar
              för ägarlägenheter, när det går bra i så många andra länder.
            </seg>
            <seg xml:id="i-53476d358fc442ab-0">
              Fru talman! Utskottsmajoriteten ställer sig också bakom regeringens
              argument att man har svårt att se att ägarlägenheter skulle innebära
              några särskilt påtagliga fördelar för de boende jämfört med bostadsrätt.
              Hur vore det om man överlät detta ställningstagande till de enskilda
              bostadskonsumenterna? Till slut måste det väl ändå vara deras
              värderingar som slår igenom vad gäller för- och nackdelar med
              olika upplåtelseformer.
            </seg>
            <seg xml:id="i-8af53469300d88a7-0">
              Ägarlägenheter kommer dessutom med största sannolikhet att bidra
              till ett ökat byggande inte minst beroende på att enskilda satsar
              ekonomiska resurser i byggandet. En ytterligare faktor är att
              en förändring i lagstiftningen om tredimensionell fastighetsbildning
              och införande av lagstiftning om ägarlägenheter kommer att öppna
              upp för kompletteringar i befintlig bebyggelse. Att detta är en
              utveckling som kan förväntas är en uppfattning som delas av många.
              Bland annat hörde vi landshövdingen i Helsingforss län, Mats Hellström,
              vid vårt besök för några veckor sedan, efterlysa just ägarlägenheter
              som en möjlighet att öka byggandet.
            </seg>
            <seg xml:id="i-bac548e6edc5c3c4-0">
              Från Folkpartiets sida menar vi att det är hög tid att ägarlägenheter
              införs som upplåtelseform även i Sverige. Det kommer att leda
              till ökad valfrihet och ökat byggande. Det känns nästan lite märkligt
              att regeringen väljer att avfärda denna möjlighet.
            </seg>
            <seg xml:id="i-ed2d1f55ab348b64-0">
              Folkpartiet liberalerna har tillsammans med övriga tre borgerliga
              partier i reservation 1 yrkat att riksdagen fattar ett beslut
              som i stället öppnar för dessa möjligheter. Jag yrkar därför bifall
              till reservation nr 1.
            </seg>
          </u>
          <note type="speaker" xml:id="i-5b1a684e880aed10-0">
            Anf. 97 RIGMOR STENMARK (c):
          </note>
          <u who="rigmor_stenmark_994aac" next="cont" xml:id="i-85bdc43ea39088e0-0">
            <seg xml:id="i-d0015ff0cd939729-0">
              Fru talman! Jag vill också säga välkommen till Ragnwi.
            </seg>
            <seg xml:id="i-55ac936c821eee7b-0">
              Lars Tysklind sade att det var ett spel. Det kan man skriva under
              på. Det står fyratre nu. När ärendet kommer till kammaren får
              vi se hur ställningen står då. Ägarlägenheterna har vi diskuterat.
              Jag förstår att Socialdemokraterna inte ens förstår spelreglerna.
              Fyra partier är för, tre är emot. Ska vi förklara mer? Det ska
              vi säkert göra.
            </seg>
            <seg xml:id="i-7513045ce58cd274-0">
              Jag tänker inte delta särskilt länge i debatten, eftersom jag
              ska i väg och debattera också EU-frågor. Men jag tycker att det
              är en intressant koppling att få diskutera både EU-frågor och
              bostadsfrågor tillsammans med er. Det är ju faktiskt så att i
              våra grannländer har våra alltfler grannar för vana att äga sin
              lägenhet. Men när de kommer att få flytta till Sverige blir det
              problem.
            </seg>
            <seg xml:id="i-502cf8af9ebf1b4d-0">
              Det är inte utan att man håller med Margot Wallström när hon
              säger att vi i Sverige håller på att halka efter utvecklingen
              i EU. Statsministern fick den något pikanta frågan i går kväll
              när det var EU-debatt. Jag antar att ni hörde det. Jag tycker
              att han borde lyssna åtminstone till sina egna.
            </seg>
            <seg xml:id="i-13269671a5906c35-0">
              I en sund marknadsekonomi är det brukarna som själva bestämmer
              vad de vill konsumera eller investera i. Det är faktiskt konsumenterna
              som själva avgör. Det är beslut som kan fattas på mer eller mindre
              faktamässiga grunder naturligtvis, men icke desto mindre är det
              den enskilda personen, ensam, tillsammans med andra eller i en
              familj, som fattar beslut även om hur man vill bo och vilken typ
              av bostad man vill ha. Det här är ett exempel på mycket konkret
              demokrati.
            </seg>
            <seg xml:id="i-da7b688b7b1be400-0">
              Centerpartiet anser att det är människorna själva som ska ha
              möjlighet att välja på vilket sätt de vill bo. Det är vi politiker
              som ska skapa goda och sunda förutsättningar för att det ska vara
              möjligt. Det är vi som ska se till att de politiska reglerna,
              ramverken och beskattningen blir utformade på ett sådant sätt
              att det finns en neutralitet och möjlighet till olika boendeformer.
            </seg>
            <seg xml:id="i-20660de95a0b721a-0">
              Att alla människor skulle bo exakt lika är en fullständig utopi.
              Därför är det svårt, ja, det är till och med obegripligt när majoriteten
              i detta betänkande ställer sig bakom regeringens åsikter att införande
              av ägarlägenheter bidrar till ökad segregation i samhället och
              att det också uppstår problem i samband med uthyrning i stor omfattning
              av ägarlägenheter. En sådan text har man, trots att vi inte har
              några ägarlägenheter i Sverige och trots att man inte ens har
              vågat sig på ett försök i en kommun. Man borde kunna ge en chans
              någonstans.
            </seg>
            <seg xml:id="i-207169114c0bd031-0">
              Fru talman! Det skulle vara klädsamt, tycker jag, om vi här i
              kammaren i dag fick en faktaredogörelse för hur den här åsikten
              har kommit till hos Socialdemokraterna. Hur kan man påstå att
              införande av ägarlägenheter bidrar till ökad segregation? Hur
              kan man säga att det är problem i samband med uthyrning av ägarlägenheter?
              Var får man det ifrån? Och varför vill inte Socialdemokraterna
              att Sverige ska vara ett tillåtande land på bostadspolitikens
              område? Varför kan man inte låta människor äga sin egen lägenhet?
            </seg>
            <seg xml:id="i-b81401faae9180da-0">
              Jag stryker gärna under det som Ragnwi sade. Än så länge, men
              det var nästan så att jag när jag förberedde mig kände att man
              nästan kan frukta att Socialdemokraterna kan komma med ett förslag
              att även ta bort rättigheten att äga sin villa eller sitt radhus
              på marken. Den risken ser man i den argumentation som förs fram
              i betänkandet. Man är ju fullständigt bortkopplad från att människor
              även vill äga sin lägenhet. Risk för segregation i samhället om
              människor tillåts äga sin lägenhet, sin villa, var finns logiken?
            </seg>
            <seg xml:id="i-771bdaeedffda469-0">
              Centerpartiet tar direkt avstånd från den här njugga inställningen.
              Vi vill att det ska råda full valfrihet mellan olika boendeformer.
              Vi vill att staten skapar de förutsättningarna.
            </seg>
            <seg xml:id="i-ca7694dc1c3c545f-0">
              Jag kan se att det är prestige hos Socialdemokraterna, att det
              är vankelmod hos Miljöpartiet. Vänsterpartiet är konsekvent. Man
              vill inte att folk ska äga något.
            </seg>
          </u>
          <note xml:id="i-a1f6e98b6fb17aa9-0">
            Bifall, fru talman, till reservation 1 under punkt 2.
          </note>
          <u who="rigmor_stenmark_994aac" prev="cont" xml:id="i-14603d5453a0ede8-0">
            <seg xml:id="i-d615e05c1c640b7f-0">
              Fru talman! Till sist behandlas i det här betänkandet även ägarfrågan
              inom ett annat område. Det handlar om när kommunerna exproprierar
              mark för vattenområden. Det är ju ibland oundvikligt att det går
              till så när angelägna samhällsintressen så kräver.
            </seg>
            <seg xml:id="i-ea6afbe1d231e76c-0">
              Men här vill vi också från Centerpartiets sida uppmärksamma att
              man inte bör ta större markområden än som är nödvändigt samt att
              det bör ske i samråd med berörda markägare. Inom skyddsområdena
              kan den pågående markanvändningen påverkas påtagligt utan att
              markägaren eller brukaren ens får kompensation för markvärdet.
              Det är inte acceptabelt.
            </seg>
          </u>
          <note xml:id="i-4060f245f7de8e10-0">
            Därför yrkar jag bifall också till reservation 2 under punkt
            3.
          </note>
          <note type="speaker" xml:id="i-1399ab2b94d41169-0">
            Anf. 98 ANDERS YGEMAN (s):
          </note>
          <u who="anders_ygeman_5dc6c0" xml:id="i-141bb065392ab1d6-0">
            <seg xml:id="i-db9943f6ba6ab586-0">
              Fru talman! Jag vill naturligtvis också börja med att hälsa Ragnwi
              Marcelind välkommen som ordförande till bostadsutskottet, även
              om jag inte vill karakterisera lagstiftning som ett spel.
            </seg>
            <seg xml:id="i-407f0abb610f14a5-0">
              Vi behandlar här bostadsutskottets betänkande om ändringar i
              fastighetsbildningslagens förfaranderegler. Det är glädjande att
              vi har kunnat enas över blockgränserna när det gäller förfarandereglerna
              så att vi kan leverera ett i princip enigt utskottsbetänkande.
            </seg>
            <seg xml:id="i-321ab16f951c8dbe-0">
              När prästen höll predikningar stod av och till i marginalen:
              Argumentationen svag, höj rösten! Det är väl den snällaste recension
              jag kan ge de borgerliga inläggen hittills.
            </seg>
            <seg xml:id="i-5003bf678fa8079e-0">
              Ägarlägenheter är naturligtvis det som står fram här. Det är
              det som vi har utrett. Vi fick en riksdagsmajoritet mot oss men
              genomförde ändå en omfattande utredning. Efter den kunde vi konstatera
              samma sak som vi visste innan. Vi gick stärkta ur den med vår
              ståndpunkt att vi inte skulle införa ägarlägenheter i Sverige.
            </seg>
            <seg xml:id="i-a01c04fcaf03f903-0">
              Fru talman! Jag äger min lägenhet. Jag äger min lägenhet tillsammans
              med 30 grannar i mitt hus. Jag kan sälja min lägenhet. Jag kan
              pantsätta min lägenhet. Jag kan hyra ut min lägenhet. Jag kan
              flytta väggar eller måla om i min lägenhet. Jag kan ta upp lån
              i banken för att köpa min lägenhet till samma ränta som de som
              har villa eller någon annan upplåtelseform.
            </seg>
            <seg xml:id="i-c6f3a72f66235c3b-0">
              Sverige har haft ägarlägenheter. Vi hade det i slutet av 1800-talet
              och början av 1900-talet. Den formen levde parallellt med ett
              2030-tal andra upplåtelseformer. Vi avskaffade ägarlägenheter
              och ett 2030-tal andra upplåtelseformer av två skäl.
            </seg>
            <seg xml:id="i-16243ce3959a45bd-0">
              Det första huvudskälet var att det var praktiskt oöverblickbart
              att ha ett 2030-tal olika upplåtelseformer, där folk inte kände
              till vilka regler som gällde för de olika upplåtelseformerna och
              de olika sätten att överlåta dem.
            </seg>
            <seg xml:id="i-a1c12d52e9301026-0">
              Det andra skälet till att vi valde bostadsrätt som ägandeform
              för lägenheter i Sverige var det till synes självklara att när
              man delar tak med sina grannar delar man också ansvar. När man
              delar ansvar med sina grannar måste man ha en mekanism för att
              lösa konflikter, frågor om underhåll och andra saker som uppkommer
              i ett hus. Annorlunda uttryckt: När det börjar regna in genom
              taket måste man veta vem som ska laga det och vem som ska betala
              för det.
            </seg>
            <seg xml:id="i-858a78fb8cdffb92-0">
              Det här problemet finns naturligtvis i alla upplåtelseformer,
              men det uppkommer inte i villan. Den som bor i villa lär få laga
              taket när det börjar regna om man inte gillar att bo i ett blött
              hus. Men när man delar tak med sina grannar delar man ansvar.
              Därför behövs det mekanismer och lagstiftning för att skydda grannar
              mot andra grannar. Därför har jag och mina grannar slutit oss
              samman i en bostadsrättsförening där vi gemensamt och solidariskt
              är ansvariga om hissen går sönder, om trappan behöver skottas
              eller om något annat oväntat händer med vår fastighet.
            </seg>
            <seg xml:id="i-9cb38ec95119338c-0">
              Då kan den glada borgerliga ideologen naturligtvis hävda att
              det här inte är något problem. Det löses lätt med hjälp av en
              samfällighetsförening, precis som i radhuset innan det reses på
              höjden där man delar väggar med varandra. Ja, det är riktigt.
              Men vad är en samfällighetsförening? I en samfällighetsförening
              tas en avgift ut för att klara snöröjningen och för att klara
              periodiskt underhåll. Vad är då skillnaden mellan en ägarlägenhet
              och en bostadsrätt? Det enkla svaret är att det inte är någon
              skillnad. I den utredning om ägande av lägenheter som har tagits
              fram framgår det att det är i princip samma upplåtelseform som
              bostadsrätten.
            </seg>
            <seg xml:id="i-9a9e0429cc484a2c-0">
              Om vi däremot vill fjärma oss från utredningen och hitta på ett
              eget ägarlägenhetsförslag ska vi veta att den borgerliga regeringen
              redan har prövat och utrett frågan. Frågan är inte ny. Det har
              funnits förslag på den borgerliga regeringens bord, men ingen
              borgerlig regering har lyckats genomföra förslaget om ägarlägenheter.
              Det är samma praktiska problem som uppkommer även med en borgerlig
              regering i Sverige, nämligen att när man delar tak delar man ansvar.
            </seg>
            <seg xml:id="i-1e8127b24643d707-0">
              Man skulle kunna göra det lätt för sig. Man skulle kunna bifalla
              den borgerliga reservationen på ett enkelt sätt. Man skulle kunna
              säga: Okej, det är sant. Vi skulle kunna ha ägarlägenheter i Sverige.
              Vi byter namn från bostadsrätt till ägarlägenhet. Då slipper vi
              ha hundra nya år av rättstvister i domstolar för att reda ut de
              problem som kan uppkomma. Så har varit fallet med bostadsrätten.
              Lagstiftningen har gåtts igenom, ändrats, korrigerats och förfinats.
              Vi har en bra lagstiftning så att folk som bor i och äger sin
              lägenhet ska känna sig trygga.
            </seg>
            <seg xml:id="i-7d57e57f27deaf78-0">
              Vad har då gjorts? Då har lagstiftningen reducerats den beslutandemakt
              folket har givit oss till en fråga om semantik och retorik. I
              stället för att försöka lösa praktiska problem för människor sätter
              man sin egen ideologi främst. I partiboken står det att man ska
              kunna äga sin lägenhet. Då är det viktigare än hur människor praktiskt
              löser frågan om sitt boende.
            </seg>
            <seg xml:id="i-a5198a67ec401cd6-0">
              Att införa ägarlägenheter kommer inte att ge en enda ny lägenhet.
              Det kommer inte att tillföra något nytt kapital. Mats Hellström
              sade inte ens så som han blev citerad här. Han sade att det finns
              två olika linjer i bostadspolitiken. Det är en som vill gå vidare
              med ägarlägenheter, och det är en som vill göra en massa andra
              saker. Det är ganska tydligt här i kammaren att Mats Hellström
              hade rätt i det avseendet.
            </seg>
            <seg xml:id="i-f4936f95ea17bf93-0">
              Sedan kan vi hoppas att vid Centerns riksstämma under midsommarhelgen
              kommer avsnitt ur den gamla barnprogramsserien Fem myror är fler
              än fyra elefanter att sändas. Då kanske man kommer att klara av
              räkningen och mängdläran. Om inte annat kanske voteringen blir
              en bra påminnelse om det.
            </seg>
            <seg xml:id="i-0dcc269e71340d17-0">
              Dagens lagstiftning ger rättstrygghet. Det är en överblickbar
              lagstiftning. Den är känd av alla bostadskonsumenter. Det finns
              fortfarande rester från 1800-talets slut när alla dessa olika
              upplåtelseformer fanns i form av andelslägenheter, som fortfarande
              finns kvar bland annat på Helsingforss bostadsmarknad. De leder
              till otrygghet på bostadsmarknaden. Folk vet inte vad som gäller
              när de köper en andelslägenhet. Folk vet inte vilken lagstiftning
              som är förknippad med den. De är otrygga när det blir konflikter.
              De kan inte i motsats till vad som gäller för bostadsrätten pantsätta
              sin andelslägenhet.
            </seg>
            <seg xml:id="i-9ff3faae9b3b83cc-0">
              Ju fler upplåtelseformer, ju fler regelverk, ju mer olikformad
              lagstiftning, desto krångligare blir det för konsumenten. Jag
              är stolt över att vi värnar bostadskonsumenten framför den borgerliga
              partiboken. Jag yrkar därför bifall till förslaget i bostadsutskottets
              betänkande.
            </seg>
          </u>
          <note type="speaker" xml:id="i-e3cb47ee6ce80249-0">
            Anf. 99 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-5fd6ead493f1bc9e-0">
            <seg xml:id="i-68dd2452534b3a10-0">
              Fru talman! Anders Ygeman säger att när argumenten är svaga höjer
              man rösten. Sedan har han verkligen försökt att behärska sig resterande
              delen av sitt anförande. Jag tror mig ha hört Anders Ygeman ett
              antal gånger i denna kammare när han har varit oerhört högljudd
              och engagerad. Det är just ett engagemang i frågor som gör att
              man markerar med sitt röstläge. Vi anser att frågan är så viktig.
            </seg>
            <seg xml:id="i-89e56ec6eb366b28-0">
              Anders Ygeman har fortfarande egentligen inte svarat på min fråga.
              Han säger att det inte är någon skillnad på bostadsrätt och ägarlägenhet.
              Då kan vi vända på det hela och säga att det inte är någon skillnad
              på ägarlägenhet och bostadsrätt. Vad är det då som hindrar Socialdemokraterna
              att se till att vi kan införa ägarlägenheter i Sverige? Ägarlägenhetsutredningen
              var positiv till att det här skulle leda till ökad valfrihet,
              större boendeinflytande och fler lägenheter.
            </seg>
            <seg xml:id="i-877493b1404b991e-0">
              Är inte detta en eftergift, Anders Ygeman, till Vänsterpartiet?
              De har ett sådant motstånd mot allt ägande, och ni måste av och
              till kasta några små köttstycken till partiet för att partiet
              inte ska krångla i regeringssamarbetet. Hur tänker Anders Ygeman
              möta mångfalden bland hushållens önskemål inför framtiden? Ska
              ni fortsätta den negativa utvecklingen mot en fortsatt minskad
              valfrihet? Vi vill ha valfrihet, att människor ska bemyndigas
              med förstånd att själva bedöma vad de själva vill ha och vad de
              vill bo i för slags bostad.
            </seg>
          </u>
          <note type="speaker" xml:id="i-da6211cc0bd0c67a-0">
            Anf. 100 ANDERS YGEMAN (s) replik:
          </note>
          <u who="anders_ygeman_5dc6c0" next="cont" xml:id="i-e0c92acbdf403345-0">
            <seg xml:id="i-6df67534aad5deb4-0">
              Fru talman! Först och främst gläder det mig att Ragnwi Marcelind
              har lyssnat på mig tidigare vid debatter i kammaren.
            </seg>
          </u>
          <note xml:id="i-35a30858b27c700f-0">
            (RAGNWI MARCELIND (kd): Yes .)
          </note>
          <u who="anders_ygeman_5dc6c0" prev="cont" xml:id="i-bc12a9513fc7b997-0">
            <seg xml:id="i-ce5a64e3adb23943-0">
              Kanske hade jag önskat att det hade gjort lite större intryck.
            </seg>
            <seg xml:id="i-06a6da35a58ada63-0">
              Om bostadsrättsformen är lik ägarlägenhetsformen, varför kan
              vi inte bara ha ägarlägenheter i stället? Huvudskälet är att vi
              har haft bostadsrättsformen i hundra år och vi har finslipat lagstiftningen
              i hundra år. Bostadsrätten är vida känd. Folk vet hur den fungerar.
              Vi har haft en rättstillämpning med säkert tusentals rättsfall.
              Allt det måste göras på nytt om lagstiftningen ändras. Det vore
              då till men för bostadskonsumenterna.
            </seg>
            <seg xml:id="i-8657115a8b0e7b9a-0">
              Det finns inget stort krav från Sveriges bostadskonsumenter om
              någon ny upplåtelseform. Däremot finns det ett krav på nya bostäder.
              Vi ska bygga dem. Men det har inte någonting med frågan om upplåtelseform
              att göra. Vi ska bygga villor, radhus, lägenheter som folk får
              äga i bostadsrättsform, hyresrätter och kanske en och annan kooperativ
              hyresrätt om folk så skulle vilja.
            </seg>
            <seg xml:id="i-90638f7bb3cfaf4d-0">
              Lagstiftningen är till för att skapa trygghet och skydda bostadskonsumenterna.
            </seg>
            <seg xml:id="i-7ab5b60eed93864d-0">
              Sedan vill jag göra ett tillrättaläggande. Ägarlägenhetsutredningen
              har nämnts två gånger i debatten. Utredningen är inte positiv
              till ägarlägenheter. Man slår fast på första sidan i utredningen
              att man inte ens tar ställning till om ägarlägenheter ska eller
              inte ska införas i Sverige.
            </seg>
            <seg xml:id="i-80ea5ad9793b776a-0">
              Vi är positiva till att människor ska äga. Vi har kommit fram
              till att under de senaste hundra åren har det bästa sättet varit
              bostadsrättslägenheter, som alla Sveriges bostadskonsumenter känner
              till.
            </seg>
          </u>
          <note type="speaker" xml:id="i-1da4674063707056-0">
            Anf. 101 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-5fd6ead493f1bc9e-1">
            <seg xml:id="i-46d56a74a69d1096-0">
              Fru talman! Socialdemokraterna, Anders Ygeman, är positiva till
              att människor ska få äga lägenheter och bostäder i den tappning
              de själva vill. Samtidigt lägger Anders Ygeman till att man anser
              att efter hundra års utvärderingar och så vidare är bostadsrätten
              den form som människor har att välja på. Det är ungefär som att
              säga: Välj vad ni vill, men ni får bara välja bland dessa tre
              alternativ.
            </seg>
            <seg xml:id="i-aac7658c4eda13e3-0">
              Jag förstår inte riktigt Anders Ygemans argumentation. Det människor
              känner i dag är att de vill kunna påverka och göra vad de vill
              med sin lägenhet. De kan faktiskt inte göra det i en bostadsrätt.
              Jag har också bott i bostadsrätt. Det går inte att flytta väggar
              hur som helst eftersom man är bunden av medlemskapet i föreningen.
              Där har föreningen en medbeslutandemakt att tala om vad du får
              göra och inte får göra.
            </seg>
            <seg xml:id="i-2955dbafb670df11-0">
              Anders Ygeman säger: Vi behöver fler bostäder. Jag tror att just
              ägarlägenheter skulle kunna skapa möjligheter för människor som
              kanske vill gå vidare i livet. Det kan vara äldre människor och
              sådana som jag som kanske skulle tycka det var spännande att flytta
              från huset, skaffa mig en lägenhet och ställa mitt hus till förfogande
              för någon annan i en yngre generation.
            </seg>
            <seg xml:id="i-b1b6a5cd7928cb49-0">
              Det kan också vara sådana som bor i hyreslägenheter och känner:
              Nu skulle vi vilja äga vår lägenhet. Därmed blir hyresrätten ledig
              till förmån för någon annan som kan hyra den i stället. Anders
              Ygeman vet om att vi måste ha en omsättning på lägenheter för
              att vi ska kunna se till att alla människor har någonstans att
              bo.
            </seg>
            <seg xml:id="i-26c4406abc6df26a-0">
              Jag förstår inte argumenten. Jag har fortfarande inte fått något
              riktigt bra svar på: Vad handlar det egentligen om? Handlar det
              om en vilja? Tycker ni att det är fel med ägarlägenheter? Eller
              är det en eftergift till era regeringskamrater? Jag kan inte förstå
              vad skillnaden är på att äga ett radhus eller att äga ett radhus
              som står upp i skyn.
            </seg>
          </u>
          <note type="speaker" xml:id="i-cc10ecbd33716848-0">
            Anf. 102 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-141bb065392ab1d6-1">
            <seg xml:id="i-2a5d84eb61915061-0">
              Fru talman! Den stora skillnaden, Ragnwi Marcelind, med radhuset
              är att den som delar tak med sina grannar också delar ansvar.
              Man måste ha mekanismer för att lösa det.
            </seg>
            <seg xml:id="i-02e27ee63191ce84-0">
              Det stämmer att jag i min bostadsrättsförening bara får flytta
              en vägg som inte är bärande. Om jag däremot flyttar en bärande
              vägg måste jag ha föreningens tillstånd. Skälet till det är väldigt
              enkelt. Flyttar jag på den bärande väggen rasar grannens tak ned.
            </seg>
            <seg xml:id="i-3696a7a59f088d5b-0">
              I en villa är det väl okej att flytta en bärande vägg och taket
              rasar ned, eftersom det bara drabbar dig. Även i en ägarlägenhet
              tvingas du ha en form för att se till att någon inte flyttar den
              bärande väggen så att taket rasar ned. Det är ingen skillnad därvidlag.
              Ni får ha en förening utanpå det, och det blir en massa krångel.
            </seg>
            <seg xml:id="i-47e021bbb6ce9959-0">
              Fler upplåtelseformer ger inte fler lägenheter. Som jag nämnde
              var vi i Sverige som värst uppe på 50 eller 60 upplåtelseformer.
              Varför vill ni inte ha tillbaka dem om ni tror att fler upplåtelseformer
              ger fler lägenheter? Vi kan hitta på en ny upplåtelseform varje
              dag här i riksdagen. Jag tror inte att det kommer att ge en enda
              ny lägenhet. Det kommer att skapa osäkerhet.
            </seg>
            <seg xml:id="i-09c3dad1cbde0651-0">
              Om den som i dag bor i en hyreslägenhet eller den som saknar
              bostad vill äga sin lägenhet går det att göra inom bostadsrättsformen.
              Den är i allt väsentligt lik den form som ägarlägenheten har i
              utredningen. Det finns andra former av ägarlägenheter ute i världen.
              De som finns i de nordiska länderna liknar i väldigt hög grad
              den svenska bostadsrätten. Tittar vi på den finländska ägarlägenheten
              är det i princip ett annat namn på bostadsrätt.
            </seg>
            <seg xml:id="i-3ef84c5992ff5772-0">
              Sedan finns det andra former runtom i världen som är definitivt
              sådana som jag inte vill ha i Sverige. Där tar man inte ansvar
              för det gemensamma taket, man tar inte ansvar för väggarna och
              det är den enskilde bostadskonsumenten som drabbas. Det säger
              jag definitivt nej till.
            </seg>
          </u>
          <note type="speaker" xml:id="i-4d61713863816d92-0">
            Anf. 103 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-7eddd6657510a6f6-1">
            <seg xml:id="i-249eae5a872db4e5-0">
              Fru talman! Jag tog i mitt anförande upp att man bara lyfte fram
              problemen. Det fortsätter Anders Ygeman att göra här.
            </seg>
            <seg xml:id="i-4e410978aab0e359-0">
              När det gäller ansvar tycker jag nästan att det blir lite märkligt.
              Tesen är: Delar man tak, så delar man ansvar. Det skulle inte
              kunna gå att ordna detta. Samfällighetsföreningar skulle vara
              något slags ytliga organisationer där man inte tog ansvar. Det
              är också ett märkligt resonemang.
            </seg>
            <seg xml:id="i-12b885956905a44b-0">
              Det fungerar väldigt bra i radhusområden. Det handlar inte bara
              om snöskottning och sådant. Man äger både garage och gavlar tillsammans
              och kan faktiskt ta ansvar för detta. Sverige är ett land där
              man med sin förrättningsverksamhet har stora möjligheter att få
              det att fungera.
            </seg>
            <seg xml:id="i-fcda426b494f50a8-0">
              Det blev en väldig diskussion om bostadsrätt och ägarlägenheter
              egentligen är samma sak. Är det någonting som Anders Ygeman tycker
              är något att sträva efter? Är det som är bra i bostadsrätten med
              ett kollektivt ägande som vissa människor har inte bra för vissa
              människor och direkt ägande inte bra för andra människor? Den
              valmöjligheten måste ändå sudda ut det resonemanget.
            </seg>
            <seg xml:id="i-827da8d4bc5526ad-0">
              Det står på flera ställen att bostadsrätten har blivit alltmer
              ägande. Är det i sig positivt? Det kan man ifrågasätta. I min
              mening är det naturligtvis bättre att man har två klara alternativ
              som man kan välja där den enskilde väljer i stället. Det finns
              en väldig överdrift från Anders Ygemans sida när han menar att
              man inte skulle kunna ta ansvar bara därför att man ägde lägenheterna.
            </seg>
          </u>
          <note type="speaker" xml:id="i-5a2a95488fa2c714-0">
            Anf. 104 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-141bb065392ab1d6-2">
            <seg xml:id="i-406126d078aba5cc-0">
              Fru talman! Jag är ledsen om jag var oklar. Vad jag menade var
              att om man inte har en mekanism för att ta ansvar blir det problem
              med ägarlägenheter.
            </seg>
            <seg xml:id="i-a13de9bdcc09b113-0">
              Jag har en gåta till Lars Tysklind som kanske också någon av
              de andra borgerliga partierna kan svara på. Du tar ett radhus
              och reser det på höjden. Sedan skapas en massa problem av det,
              som du tog upp, Lars. För att fixa de problemen bildar du en förening
              du väljer att kalla det för samfällighetsförening som ser till
              att taket inte läcker, att hissen fungerar och att snön skottas.
              Föreningen tar in avgifter för att finansiera de kostnaderna.
            </seg>
            <seg xml:id="i-c30f4d3e20943bc3-0">
              Vad har du då? Rätt svar på den frågan är: Då har du en bostadsrätt.
              Det är precis det en bostadsrättsförening är. Det är ett hus som
              man äger tillsammans där man löser gemensamma problem. Om ni vill
              byta namn på bostadsrättsförening till samfällighetsförening,
              fine with me . Men det är inte vad som skymtar fram i er reservation.
            </seg>
            <seg xml:id="i-9359640daf824d8b-0">
              Ni ser framför er en upplåtelseform där man fritt kan hyra ut
              lägenheten utan att själv bo i den för eget bruk. Man har kanske
              inte samma bruksvärdeshyressystem som vi har vid annan uthyrning
              av lägenheter. Vi har fastighetsvärdar som inte tar ansvar, och
              så vidare.
            </seg>
            <seg xml:id="i-9665e6476739750d-0">
              Om allting ni vill göra är att välta upp radhuset på höjden och
              ha en samfällighetsförening har vi det redan. Det finns där och
              kallas bostadsrättsförening. Det är inte så mycket krångligare
              än så.
            </seg>
          </u>
          <note type="speaker" xml:id="i-a22e511dede1c590-0">
            Anf. 105 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-7eddd6657510a6f6-2">
            <seg xml:id="i-a17185ab727b4dd2-0">
              Fru talman! Det är att förenkla världen lite väl mycket. Det
              är inte vad vi säger. Det är en väldig skillnad när det gäller
              ägandet. Radhus kan förresten också vara en bostadsrättsförening.
              Det är i och för sig inte avgörande. Det vi talar om är direkt
              ägande och kollektivt ägande. Det är den stora skillnaden.
            </seg>
            <seg xml:id="i-c7891eb47773baaf-0">
              Det sades att detta med att hyra ut lägenheter befaras bli ett
              jätteproblem. Detta fungerar i Sverige i dag. Folk hyr ut sina
              småhus, och så vidare, och det fungerar.
            </seg>
            <seg xml:id="i-ab9f0555aa6c6fd8-0">
              När det gäller hyressättningen tar Anders Ygeman med ett kanske.
              Det blir kanske problem med hyressättningen, och så vidare. Om
              man inte har direkta belägg för att det blir problem kan man åtminstone
              ta fram kanskeproblem som eventuellt kan uppstå.
            </seg>
            <seg xml:id="i-3bf895539a32ddc2-0">
              Man kan ändå inte komma ifrån att det i grunden är något slags
              ideologisk ovilja att införa detta. Då är det lika bra att vi
              diskuterar den frågan i stället för att diskutera rent bostadstekniska
              problem.
            </seg>
          </u>
          <note type="speaker" xml:id="i-064cbe4a06fbb40d-0">
            Anf. 106 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-141bb065392ab1d6-3">
            <seg xml:id="i-4096e8796061d5f8-0">
              Fru talman! Nej, det finns ingen ideologiskt grundad ovilja mot
              att människor ska kunna äga sina lägenheter, eller sina bostäder
              för den delen. Jag tror att det socialdemokratiska partiet har
              varit den främsta kraften i det svenska samhället för att människor
              ska kunna äga sin egen lägenhet. Det har det varit i egnahemsrörelsen,
              i bostadskooperationen, genom HSB och Riksbyggen och hela den
              rörelsen för att människor ska kunna äga sina egna hem.
            </seg>
            <seg xml:id="i-0fee0a6e5bba5188-0">
              Det får inte hindra oss från att ha en effektiv lagstiftning
              som gör människor trygga i deras boende. Om jag ska vara sjyst
              och se lite längre än vad min och kanske Lars näsa räcker skulle
              jag vilja säga så här. Kristdemokraterna, Folkpartiet och kanske
              Centerpartiet eftersträvar namnet ägarlägenheter av halvideologiska
              skäl. Men de vill egentligen i grunden samma sak som med en bostadsrättslagstiftning.
            </seg>
            <seg xml:id="i-2a93b4f6c01b53de-0">
              Vill man det kan vi diskutera om vi ska ändra namn på bostadsrätter
              till ägarlägenhet. Det kanske är det bästa sättet att lösa konflikten.
              Då får vi Moderaterna som reserverar sig på ena sidan och Vänsterpartiet
              på andra sidan. Det kan jag leva med.
            </seg>
            <seg xml:id="i-9c3a288197fe8e8c-0">
              Men jag tror att Moderaterna faktiskt eftersträvar något annat
              när man eftersträvar ägarlägenheter. Där kommer mina kansken in.
              Där ser man på de internationella, inte speciellt positiva, erfarenheterna.
              Jag har ingenting emot att folk äger sina lägenheter. Men det
              ska göras under former som gör att man tar ansvar för sitt boende,
              tar ansvar för sitt hus och inte minst har ett rationellt fastighetsägande
              där vi kan se till att våra fastigheter underhålls och lever under
              hela sin livslängd. Det är ju inte fallet med många ägarlägenheter
              i framför allt södra Europa.
            </seg>
          </u>
          <note type="speaker" xml:id="i-b613db4d8de6fac1-0">
            Anf. 107 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-33b31683985a73b6-0">
            <seg xml:id="i-4f4041137341b81d-0">
              Fru talman! Jag råkar också bo i en bostadsrätt. Jag gör det
              för att jag tycker att det är bra. Men om det skulle finnas möjlighet
              för mig att äga min lägenhet skulle jag hellre göra det. Det är
              faktiskt skillnad. Det går inte att komma ifrån. Det är ju faktiskt
              så att det är styrelsen och medlemmarna tillsammans som från början
              finansierar det här huset. Jag kanske hellre skulle vilja finansiera
              min lägenhet själv.
            </seg>
            <seg xml:id="i-bd1d4aab71618656-0">
              Jag tycker att det är lite tokigt när man försöker sätta bostadsrätten
              mot ägarlägenheten eller ägarlägenheten mot bostadsrätten. Det
              handlar ju faktiskt inte om det. Jag förstår inte heller varför
              Socialdemokraterna ska ta på sig det här stora, tunga ansvaret:
              Människor ute i vårt samhälle begriper ingeting utan det är bäst
              att vi socialdemokrater ordnar detta härifrån riksdagen. Ett sådant
              uppifrånperspektiv vill vi i Centerpartiet inte ha. Vi tror faktiskt
              på människors förmåga att skapa ordning och reda för sig. Och
              gör man inte det får man ju ta konsekvenserna av det också.
            </seg>
            <seg xml:id="i-03d1b9fb86c52e3d-0">
              Jag skulle vilja ha svar på det jag frågade från talarstolen:
              Varför ställer man sig bakom ett sådant här betänkande och ställer
              sig bakom regeringens åsikter att införande av ägarlägenheter
              bidrar till ökad segregation i samhället?
            </seg>
          </u>
          <note type="speaker" xml:id="i-06f6b0a754c9c43c-0">
            Anf. 108 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-141bb065392ab1d6-4">
            <seg xml:id="i-5e399a61bd99f778-0">
              Fru talman! Vi får väl ta och räta ut det här med skillnaderna
              först. Det går att i bostadsrätt stå för 100 % av egeninsatsen
              själv. På det sättet blir man helt ekonomiskt oberoende av sina
              grannar i det avseende som Rigmor Stenmark vill. Vill Rigmor Stenmark
              det är det bara att bilda en bostadsrättsförening. Det har gjorts
              i Skåne, i Turning Torso. De har 100 % egen kapitalinsats. Det
              är kanske inte det mest lyckade bostadsprojektet i Sveriges historia,
              men de har 100 % av kapitalinsatsen. Det är fullt möjligt att
              göra detta, och det görs redan i dag. Det är alltså möjligt i
              bostadsrättsformen.
            </seg>
            <seg xml:id="i-97a4029ef93189b3-0">
              Rigmor Stenmark anklagar socialdemokratin för ett uppifrånperspektiv
              när vi säger att de människor som bor på nedre botten måste vara
              säkra på att taket de bor under ska lagas om det går sönder. Tyngdlagen
              var det väl i och för sig Newton som kom på. Det är faktiskt så
              att vatten rinner nedåt. Lagar ingen taket så blir alla i huset
              lidande på det.
            </seg>
            <seg xml:id="i-9d0a978d4599f470-0">
              Då måste man ha ett system för att lösa detta. Folkpartiet vill
              att man ska göra det genom samfällighetsförening. Det har nu en
              miljon människor i vårt land prövat. De har kallat sin samfällighetsförening
              för bostadsrättsförening. Vi tycker att det verkar vara en bra
              form. Vi tycker att den formen verkar vara bättre än att försöka
              uppfinna hjulet på nytt, att hitta på en ny upplåtelseform för
              att det råkar stå i någon partibok. Därför säger vi nej till ägarlägenheter
              och ja till att äga sin egen lägenhet via bostadsrätt. Om ni väljer
              att kalla det uppifrånperspektiv må det vara ert problem.
            </seg>
          </u>
          <note type="speaker" xml:id="i-d6ddf47b62f7e919-0">
            Anf. 109 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-33b31683985a73b6-1">
            <seg xml:id="i-aa88ae0c1b499fe1-0">
              Fru talman! Anders Ygeman vägrar att svara på direkta frågor.
              Varför ställer ni er bakom en sådan åsikt som regeringen har,
              att införande av ägarlägenheter bidrar till ökad segregation i
              samhället? Det skulle också uppstå problem i samband med uthyrning
              av ägarlägenheter i stor omfattning. Problem uppstår varhelst
              vi människor befinner oss. Skillnaden mellan Socialdemokraterna
              och Centerpartiet är att Centerpartiet tror på människorna. Vi
              tror inte att jag som bostadspolitiker kan stå här i riksdagen
              och bestämma exakt hur människor ska bo ute i landet eller att
              jag ska förvägra dem att äga sina lägenheter om de vill det.
            </seg>
            <seg xml:id="i-8604f22c61d00ebc-0">
              Det är vad vi menar med uppifrånperspektiv. Det handlar inte
              om huruvida det droppar från taket eller inte. Jag har till och
              med sett goda exempel på att människor utan att fråga det socialdemokratiska
              kommunalrådet faktiskt klarar av att rentav laga taket. Men det
              är inte detta det handlar om, Anders Ygeman. Det här är väldigt
              mycket viktigare.
            </seg>
            <seg xml:id="i-711819ff47c53697-0">
              Försök inte att nedgradera borgerliga ledamöters frågor!
            </seg>
          </u>
          <note type="speaker" xml:id="i-6d6544918e73ae96-0">
            Anf. 110 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-141bb065392ab1d6-5">
            <seg xml:id="i-d7243e43394d1666-0">
              Fru talman! Jag ska svara på de frågor som Rigmor Stenmark har
              ställt. Jag vågar hävda att jag tycker att det är viktigare att
              se till att alla människor har ett boende där man kan garantera
              underhållet, fastighetens livslängd och ett bra boende än att
              ha två eller tre eller sju upplåtelseformer eller vad man väljer
              att kalla just den upplåtelseform som man bor i.
            </seg>
            <seg xml:id="i-5aeee912208f7b5f-0">
              När vi säger att det riskerar att leda till ökad segregation,
              när vi säger att det riskerar att få negativa effekter med en
              stor andrahandsuthyrning, vilar vi oss på den erfarenhetsgrund
              som finns i de länder som har en mer extrem form av ägarlägenheter,
              som alltså skiljer sig ganska kraftigt från bostadsrättsformen,
              runtom i Europa. Vi har större segregation, och vi har stora problem
              med oseriös uthyrning.
            </seg>
            <seg xml:id="i-51d4bd2f3f19a48c-0">
              Man behöver inte gå längre än till Norge och de erfarenheter
              man har därifrån för att se att det är negativt med den uthyrning
              som man får när folk äger fem tio lägenheter i fem tio olika hus
              utan att själva bo i dem. Det gäller även de studieresor som vi
              har gjort till länder som England och Skottland där det finns
              ägarlägenheter. På plats har vi kunnat se de negativa konsekvenserna.
              Detta finns ganska väl beskrivet i de reserapporter som bostadsutskottet
              har lämnat in till talmannen efter de studieresor vi har gjort
              tillsammans.
            </seg>
          </u>
          <note type="speaker" xml:id="i-d6700b935e642c6f-0">
            Anf. 111 PETER DANIELSSON (m) replik:
          </note>
          <u who="peter_danielsson_38db7c" xml:id="i-f88519fc0bedbfd6-1">
            <seg xml:id="i-1c52a57539c92919-0">
              Fru talman! Jag är medveten om att Anders Ygeman precis har blivit
              far. Det är därför han är så trött att han sitter ned mellan varven.
              Men nu reser han sig upp åh, vad trevligt! Nu känns det som att
              vi står och pratar med varandra!
            </seg>
            <seg xml:id="i-10109d0d006d30ac-0">
              Det är intressant att lyssna på Anders Ygeman. I dag använder
              han i princip en enda argumentationslinje, nämligen att bostadsrätten
              i princip är likadan som ägarlägenheten. Det tycker jag är lite
              intressant. Som jag ser det är det tre tydliga skillnader mellan
              bostadsrätten och ägarlägenheten.
            </seg>
            <seg xml:id="i-7aa3ee447b4a2210-0">
              För det första är bostadsrätten en kollektiv upplåtelseform.
              Det är en förening som man äger tillsammans. Man blir beroende
              av beslut som en föreningsstyrelse fattar. Dessutom har man rätt
              som bostadsrättsinnehavare att dra sig ur, att bara så att säga
              slänga in nyckeln i brevlådan. Därmed har man inte heller några
              åtaganden gentemot föreningen. Man tappar så att säga sin insats.
            </seg>
            <seg xml:id="i-27db0b44aa3996ca-0">
              För det andra har Anders Ygeman rätt när det gäller låneräntorna.
              På många håll är de nu lika låga, om man får uttrycka det så.
              Men det gäller bara storstäder och tillväxtorter. Det gäller inte
              ute i andra delar av landet.
            </seg>
            <seg xml:id="i-7ed150a203559e13-0">
              Sedan, för det tredje, ökar ägarlägenheterna boendeinflytandet
              i det perspektivet att man har rätt att hyra ut, alltså andrahandsuthyra,
              sin lägenhet. Man har också rätt att överlåta den utan att ha
              tillstånd från föreningen. Det finns alltså de här tydliga skillnaderna.
            </seg>
            <seg xml:id="i-83b5545f60f2e478-0">
              Jag håller dock med tidigare talare här på så vis att jag inte
              tror att Anders Ygeman berättar hela sanningen. Jag tror att det
              bakom de här fina orden om bostadsrätten finns en ideologiskt
              grundad misstro mot det privata ägandet. Jag tror att det är det
              som ligger bakom Socialdemokraternas ställningstagande.
            </seg>
            <seg xml:id="i-61376fc73d58ba71-0">
              Jag har en fråga till Anders Ygeman. Varför finns och fungerar
              ägarlägenheter i Norge och Danmark? Där har vi också ett antal
              av era systerpartier som står bakom den här formen. Varför ser
              inte de alla de problem som du ser här i Sverige?
            </seg>
          </u>
          <note type="speaker" xml:id="i-9b2bc90fa7b89176-0">
            Anf. 112 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-141bb065392ab1d6-6">
            <seg xml:id="i-bf5920507a6621c4-0">
              Fru talman! Jag ska svara på frågan, men jag ska dra igenom de
              här tre skillnaderna först. Du säger att bostadsrätten är en kollektiv
              upplåtelseform. Men den form av ägarlägenheter som utredningen
              förespråkar är ju också en kollektiv ägandeform, inte i den strikt
              ideologiska betydelsen men i den praktiska betydelsen. Det ska
              finnas en samfällighet. Den ska reglera frågor som rör den gemensamma
              skötseln. Den ska kunna ta ut avgifter, det som vi i vardagligt
              tal antagligen skulle kalla för hyra eller månadsavgift. Så den
              skiljer sig inte från bostadsrätten. I så fall vill du ha någon
              annan form av ägarlägenheter än den som utredningen har uttalat
              sig för. Då skiljer det sig i den borgerliga fasaden ungefär som
              jag försökte skissa här tidigare.
            </seg>
            <seg xml:id="i-0946bc789f0c7e0f-0">
              Det som du säger när det gäller låneräntorna stämmer, att de
              är likadana i storstaden, lika låga eller lika höga beroende på
              vad man tycker, men att de skiljer sig åt ute i landet. Men det
              är nog mer att hänföra till marknadsläget, och jag tror att samma
              skillnad mellan lägenheter och villor skulle göra sig gällande
              även med ägarlägenheter. Det är ingenting som vi vet, men det
              är min bedömning. Där kan vi ha olika uppfattningar.
            </seg>
            <seg xml:id="i-2537537807b61303-0">
              När det gäller andrahandsuthyrning kan det vara en skillnad mellan
              ägarlägenheter och bostadsrätter. Men om man eftersträvar den
              skillnaden, alltså helt fri och okontrollerad andrahandsuthyrning
              med marknadshyror, då går det att fixa i bostadsrätter. Det är
              ett enkelt pennstreck i bostadsrättslagstiftningen, så det är
              ingenting som vi behöver ha hundra års ny upplåtelselagstiftning
              för. Men jag uppfattade det som att den samlade borgerligheten
              inte vill ha okontrollerad andrahandsuthyrning.
            </seg>
            <seg xml:id="i-452640a0448e2531-0">
              Erfarenheterna från Norge i detta avseende är ganska negativa
              även bland mina partikamrater. De har väldigt många kritiska synpunkter
              på andrahandsuthyrningen i Norge.
            </seg>
            <seg xml:id="i-457d7da059094c93-0">
              Varför vill socialdemokrater i andra länder ha ägarlägenheter
              men inte socialdemokrater i Sverige? Det beror på att ägarlägenheter
              i allt väsentligt är samma form som bostadsrätter i Sverige. Men
              i andra länder, exempelvis i Finland, har man valt att kalla det
              för ägarlägenheter, precis på samma sätt som utredningen. Det
              är i allt väsentligt samma form som bostadsrätten men med ett
              annat namn. Semantik och retorik i stället för politik.
            </seg>
          </u>
          <note type="speaker" xml:id="i-cfeb50f88c56cac6-0">
            Anf. 113 PETER DANIELSSON (m) replik:
          </note>
          <u who="peter_danielsson_38db7c" xml:id="i-f88519fc0bedbfd6-2">
            <seg xml:id="i-1fc34d13146cc28d-0">
              Fru talman! Först och främst är det ingen som vill ha någon okontrollerad
              andrahandsuthyrning. Men jag kan inte låta bli att le lite grann
              när jag lyssnar på Anders Ygeman. Det är inte ofta man hör Anders
              Ygeman, eller för den delen Lars-Erik Lövdén, tala så positivt
              om bostadsrätter som Anders Ygeman har gjort i dag. Det brukar
              vara en tämligen njugg inställning till just bostadsrätterna.
              Det brukar antydas att bostadsrättsföreningar är dåliga hyresvärdar
              och att bostadsrättsinnehavare spekulerar. Socialdemokraterna,
              Vänsterpartiet och Miljöpartiet har vidtagit en rad åtgärder för
              att förhindra just ombildningar till bostadsrätter. Men i dag
              när vi diskuterar ägarlägenheter är det plötsligt ett annat ljud
              i skällan. Plötsligt är bostadsrätten en utmärkt upplåtelseform
              som egentligen har alla de funktioner som ägarlägenheter skulle
              kunna fylla.
            </seg>
            <seg xml:id="i-5eef689100e409af-0">
              Sanningen tror jag är, vilken vi återkommer till i inlägg efter
              inlägg, att Socialdemokraterna i den här debatten vill använda
              bostadsrätten som ett slagträ för att förhindra ett införande
              av ägarlägenheter. För en utomstående kan det verka lite konstigt
              att man den ena dagen argumenterar i princip mot bostadsrätter
              och att man nästa dag argumenterar väldigt mycket för dem.
            </seg>
            <seg xml:id="i-cd9af16c9a38e9d9-0">
              Men i allt detta kan man ändå plocka upp en röd tråd. Det finns
              en röd tråd i agerandet och i retoriken, och det är motståndet
              mot det privata ägandet. Det är därför som Socialdemokraterna
              gång på gång försvårar för bostadsrättsboende och i dag säger
              nej till ägarlägenheter.
            </seg>
            <seg xml:id="i-4b0dc8728b110efb-0">
              Frågan kvarstår därför: Varför är ni socialdemokrater så rädda
              för det privata ägandet?
            </seg>
          </u>
          <note type="speaker" xml:id="i-a70394145b360788-0">
            Anf. 114 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-141bb065392ab1d6-7">
            <seg xml:id="i-67e13bf8eac27977-0">
              Fru talman! Jag har som jag har beskrivit förut bott i bostadsrätt
              i åtminstone 25 år, 5 år i allmännyttan och 3 år i villa. Jag
              har ingenting emot bostadsrätten som upplåtelseform. Jag har ingenting
              emot hyresrätten som upplåtelseform. Och jag har ingenting emot
              att människor bor i villa. Socialdemokraterna har gått i bräschen
              för alla tre, framför allt för att vanliga människor ska kunna
              efterfråga hyreslägenheter till låga hyror, bostadsrätter till
              rimliga kostnader och villor till rimliga kostnader. Jag ser fördelar
              med alla tre upplåtelseformerna. Men jag vill också säga att jag
              ser nackdelar med alla tre upplåtelseformerna. Det finns ingen
              upplåtelseform som är perfekt. Man måste våga ha båda perspektiven,
              både fördelarna och nackdelarna.
            </seg>
            <seg xml:id="i-76a89ca81ffb0174-0">
              Men gemensamt för alla former är att det måste finnas en lagstiftning
              och ett regelverk som gör att vi kan garantera fastighetsvärdena
              för de kommande generationerna, att fastigheterna underhålls och
              fungerar. Det är det som vi socialdemokrater eftersträvar, en
              fungerande lagstiftning som gör att vi kan lämna ifrån oss vårt
              nationalkapital, fastighetsbeståndet, till nästa generation i
              ett bra skick så att även nästa generation har ett bra boende.
              Då spelar det ingen roll om det är hyresrätter, bostadsrätter
              eller villor. Vi är öppna för alla dessa former, och vi hoppas
              att det kommer att förbli så även i fortsättningen.
            </seg>
          </u>
          <note type="speaker" xml:id="i-d9517b82f7a93f0b-0">
            Anf. 115 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-6fd75911611619dd-0">
            <seg xml:id="i-ea7b25ad82d7142e-0">
              Fru talman! Det är naturligtvis väldigt stora förväntningar på
              mannen som hatar det privata ägandet i det här fallet.
            </seg>
            <seg xml:id="i-4cbcbd0d4363715b-0">
              Jag konstaterar bara att vi i vårt bostadspolitiska program,
              som jag har haft förmånen att vara med om att ta fram, skriver
              att de former som finns i dag bostadsrätten, egnahemmet, hyresrätten
              och den kooperativa hyresrätten är de former som vi tycker är
              alldeles rimliga och som vi gärna vill behålla.
            </seg>
            <seg xml:id="i-7ceb858b91444342-0">
              Vad gäller ägarlägenheter kan det inte komma som någon överraskning
              för några i den här kammaren att vi är emot ägarlägenheter. Precis
              som socialdemokratin har vi varit emot ägarlägenheter så länge
              som jag har varit i den här kammaren, och jag misstänker att det
              har varit så ännu längre tillbaka i tiden när det gäller mitt
              parti också.
            </seg>
            <seg xml:id="i-be943c42b5293a70-0">
              Varför är vi emot ägarlägenheter? Det blir en lustig diskussion.
              Om man kopplar det till rätten att äga sin bostad eller Ägarlägenhetsutredningen
              kan man konstatera att man omgärdar ägarlägenheter med oerhört
              mycket så att likheten, eller samstämmigheten, med bostadsrättsföreningen
              blir total. Då kan man naturligtvis ha en diskussion om vad som
              kvarstår. Jo, rätten att hyra ut hur man vill, rätten att upplåta
              sin egen bostad som hyresrätt till andra.
            </seg>
            <seg xml:id="i-84e3553cfde3d7e6-0">
              När vi diskuterade detta förra gången och denna utredning skulle
              komma till stånd sade en kompis till mig inom det privata näringslivet
              som driver en fastighetsskötselfirma i Malmö att om detta införs
              kan han lägga ned firman och i stället köpa tio lägenheter i tio
              olika hus med olika årgångar och hyra ut dem och slippa alla problem.
            </seg>
            <seg xml:id="i-739ffbfbf286a834-0">
              Så ser det ut runtom i Europa där man har ägarlägenheter med
              fri uthyrningsrätt. Det skapar oerhört stora problem för hyresgästerna
              som organisation vid förhandlingar om fastställande av hyror.
              Man får små hyresvärdar som kanske har bara en eller två lägenheter
              som hyrs ut. Det gör att man kan få oerhört stora problem med
              sin fastighetsägare, och man får en mängd olika fastighetsägare
              i samma fastighet.
            </seg>
            <seg xml:id="i-3fabe2778a4bcb07-0">
              Under en period såldes nästan inga ägarlägenheter i Oslo till
              dem som skulle bo i dem, utan det var andra som valde att köpa
              ägarlägenheter. Då fick man fastigheter där det kanske var sju,
              åtta eller tolv olika fastighetsägare som den norska hyresgästföreningen
              eller hyresgästerna samtidigt ska diskutera med. Det är en form
              som vi inte vill ha. Och det är självklart ideologiskt betingat
              för vår del.
            </seg>
            <seg xml:id="i-61603d365b448933-0">
              Segregationen ökar självklart. Varje ny form som innebär ökade
              höga kostnader för att kunna flytta in, höga kontantinsatser,
              ökar segregationen. När dessutom bankerna kollar betalningsförmågan,
              vilket de gör runtom i landet i dag, uppstår problemet att vissa
              människor inte kommer att få lån till en lägenhet därför att de
              inte har de inkomster som behövs. Det ökar segregationen, och
              det minskar möjligheterna för människor att komma in. Och jag
              tror faktiskt, om jag ska vara riktigt ärlig, att ett av de största
              felen som vi har gjort med bostadsrätten var när vi tog bort hembudsförfarandet.
              Det har faktiskt inneburit att alltfler människor inte har möjlighet
              att bosätta sig i bostadsrätt heller, i alla fall inte där de
              vill ha den.
            </seg>
            <seg xml:id="i-0ea5a8abbca19d01-0">
              Jag kan konstatera att ytterligare former där spekulationer i
              avgifter och försäljning införs inte är någonting som vi önskar
              oss. Därför säger vi också nej till ägarlägenheter.
            </seg>
            <seg xml:id="i-036d630b4561e577-0">
              Det är precis som Anders Ygeman säger, att införa ägarlägenheter
              som begrepp men att göra det i form av bostadsrättsföreningar
              är ganska ointressant. Det som skulle skilja bostadsrätten från
              ägarlägenheten i de former som finns i utredningen är framför
              allt rätten att fritt hyra ut, och det är inte alls något bra.
            </seg>
            <seg xml:id="i-f9a65d62b5a47cb7-0">
              Beträffande segregation sägs: Skapar inte villor och så vidare
              segregation? Självklart är det så. De jättelika villaområden som
              växer fram skapar oerhört mycket segregation i samhället därför
              att bankerna inte ger lån till en del människor som vill bo där.
              Stora barnfamiljer i Malmö har inte en chans att skaffa sig en
              villa.
            </seg>
            <seg xml:id="i-ecbbd0f435ca848c-0">
              Egentligen tycker jag att det är lite tragiskt att den samlade
              borgerligheten här inte med större kraft verkar för att bygga
              egnahem, villor eller radhus i form av hyresrätter för att på
              det sättet kunna ge alla tillgång till denna bostadsmarknad. Det
              är inte möjligt för alla att flytta in i villor och radhus i ägarform.
              Det finns något som heter plånboken som sätter stopp för många
              människor.
            </seg>
            <seg xml:id="i-0911408dfd18a130-0">
              Det vore kanske en idé att fortplanta till era kommunpolitiker
              att se till att när man bygger ett villaområde ska i alla fall
              2550 % av dessa villor upplåtas med hyresrätt för att skapa möjlighet
              för alla att bo i den formen oavsett ekonomi. Det vore kanske
              en bättre idé och en bättre politisk strategi än att nästan semantiskt
              diskutera detta. Då menar jag inte Moderaterna som har den öppna
              och råa inställningen till ägarlägenheter som vi har sett runtom
              i Europa där fasadrenoveringar är avhängiga av den enskilda hyresgästens
              eller den enskilda ägarrättsinnehavarens möjlighet att få lån
              på banken.
            </seg>
            <seg xml:id="i-4282c50bc5a8fd80-0">
              Det är fascinerande att åka till England och titta på det här
              i London och Birmingham och se tre fyra lägenheter som har fasader
              som är helt okej och en femte där fönstret hänger ut därför att
              den som bodde i den lägenheten inte fick eller inte hade råd att
              ta ett lån.
            </seg>
            <seg xml:id="i-a4fb94c2ab8686cd-0">
              Den form av ägarlägenheter som ni i övrigt från Moderaternas
              sida vill ha innebär att varje åtagande blir ett individuellt
              åtagande för den som bor i lägenheten. Det betyder att när man
              bestämmer sig för att byta ut samtliga fönster vilket kan behövas
              eller när man bestämmer sig för att byta ut rörstammarna, som
              är gemensamma, får någon flytta ifrån sin ägarlägenhet därför
              att banken inte är beredd att ge den här personen ytterligare
              lån. Precis så ser det ut runtom i Europa när det gäller ägarlägenheter.
              För att klara det hela kombineras det gärna med social housing
              därför att den formen behövs för de allra fattigaste. Det väl
              det som är moderat bostadspolitik.
            </seg>
            <seg xml:id="i-ebae69d0bfc27b32-0">
              Efter detta, fru talman, tror jag faktiskt att det är bättre
              att vi ägnar oss åt replikskiftena.
            </seg>
          </u>
          <note type="speaker" xml:id="i-2b8a2a103a74d1ce-0">
            Anf. 116 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-5fd6ead493f1bc9e-2">
            <seg xml:id="i-c067c46eec5a1460-0">
              Fru talman! Det är intressant att lyssna till Sten Lundströms
              argumentation. Han talar om att vi som kommunpolitiker ska se
              till att vi hemma i våra kommuner kan förändra bostadsbyggandet
              så att det byggs hus till småbarnsfamiljer. Men, Sten Lundström,
              jag kommer från en socialdemokratisk kommun där Socialdemokraterna
              haft makten i över hundra år. Jag kan försäkra att vi har över
              200 uteliggare. Dessutom är det så att det är de stackars få privata
              bostadsbolagen som över huvud taget tar in människor som bränt
              sig på bostadsmarknaden och som har skapat sig hyresskulder och
              nu är uteliggare. De får vända sig till de privata, för de 75
              procenten allmännytta tar inte in de här människorna de får hellre
              ligga på gatan.
            </seg>
            <seg xml:id="i-851dd1917a4a846b-0">
              Sten säger att om det blir ägarlägenheter kommer dessa att utnyttjas
              för att tjäna pengar på fattiga människor genom att hyra ut de
              här lägenheterna med en massa konstiga kontrakt. Men problemet
              i dag är ju svartkontrakten för hyresrätter. Unga människor utnyttjas
              i alla våra storstäder där det inte finns några lägenheter och
              där man kan dra nytta av det här.
            </seg>
            <seg xml:id="i-753303bc8fa3ce90-0">
              Sten säger också att det är plånboken som avgör. Ja, naturligtvis
              är det så. Men det är då märkligt att människor i Sverige efter
              så många år av socialdemokratiskt styre inte har en bättre ekonomi
              så att de kan skaffa sig ett hus trots att de har många barn.
              Det är väl tillväxt, bättre löner och mindre skatt som Sten Lundström
              i så fall skulle arbeta för just för att förändra här.
            </seg>
            <seg xml:id="i-0413028505aab926-0">
              Jag undrar därför fortfarande: Är det någon skillnad på ägande
              i Sten Lundströms värld? Är det någon skillnad mellan att äga
              ett radhus och att så att säga ställa radhuset och det då heter
              ägarlägenhet? Finns det alltså någon skillnad vad gäller definitionen
              av ordet äga? Är bara visst ägande, inte allt ägande, tillåtet
              i Vänsterpartiets värld? Det vore intressant att få svar om det.
            </seg>
          </u>
          <note type="speaker" xml:id="i-91f646688419c947-0">
            Anf. 117 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6fd75911611619dd-1">
            <seg xml:id="i-890a1747701764ba-0">
              Fru talman! Självklart är det skillnad på ägande i min värld.
              Jag tror att det är skillnad på ägande även i Ragnwi Marcelinds
              värld. Det finns vissa saker som man naturligtvis inte ska ha
              rätt att äga. Man ska inte ha rätt att äga luft. Det gäller också
              en massa andra saker här i världen, så visst är det skillnad på
              ägande.
            </seg>
            <seg xml:id="i-dae525586db1ac74-0">
              När det gäller bostäder har jag redovisat Vänsterpartiets syn.
              Jag ser jättelika problem när det gäller att bygga radhus på höjden
              ungefär samma problem som Anders Ygeman redovisade. Man bor under
              samma tak, och man har behov av en gemensam förvaltning och av
              att kunna ta gemensamma lån för att klara av förvaltningen. Med
              andra ord: Det privata ägandet övergår ganska snart i ett kollektivt
              ägandeskap.
            </seg>
            <seg xml:id="i-2c6c9ae6a0692438-0">
              Turning Torso i Malmö är ett exempel på, som Anders Ygeman tog
              upp, att man lägger över hela lånebilden på tänkta invånare i
              huset. Nu blir det inte så många invånare i det huset med tanke
              på kostnaderna, men det är ett annat problem. Ganska snart skulle
              man hamna i situationen att man i alla fall var tvungen att ta
              upp gemensamma lån alltså även i bostadsrättsform därför att man
              inte klarar av det här. Det är alltså lite olika här i livet när
              du har pengar, när du har rätt att ta lån och när du inte har
              rätt att ta lån.
            </seg>
            <seg xml:id="i-4ed6aec3c95ffb4e-0">
              Själv har jag bott i bostadsrätt större delen av mitt liv och
              gör det nu också. Det är en alldeles utmärkt form. Vi kan gå ned
              till årsmötena och bestämma oss för att inte bygga in våra balkonger.
              Det kan vi göra tillsammans därför att hyreskostnaderna eller
              årsavgifterna annars skulle bli för höga.
            </seg>
            <seg xml:id="i-64cba9af4b8e1244-0">
              När det gäller den sociala bostadspolitiken och människors möjligheter
              att få bostäder är det bara att hoppa på Vänsterpartiets tåg.
              Jag utgår från att Ragnwi Marcelind än så länge inte har hunnit
              läsa våra motioner i de här frågorna och konstaterar att man redan
              i nästa ärende har en annan uppfattning om den sociala bostadspolitiken
              än vad Vänsterpartiet har.
            </seg>
            <seg xml:id="i-e383e87228a6db0d-0">
              Visst, i kommunerna, som äger allmännyttan, kan ägardirektiv
              ge klartecken till de kommunala bostadsbolagen. Jag är inte nöjd
              med hur de kommunala bostadsbolagen beter sig, men det finns en
              politisk möjlighet att ändra på det. Det går däremot inte när
              det gäller det privata ägandet.
            </seg>
          </u>
          <note type="speaker" xml:id="i-e7173d270fb57f9f-0">
            Anf. 118 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-5fd6ead493f1bc9e-3">
            <seg xml:id="i-525b97d3b67d2f4c-0">
              Fru talman! Sten Lundström säger att det är alldeles utmärkt
              att bo i bostadsrätt, för han kan gå ned till föreningens styrelsemöte
              och säga: Nu bygger vi inte in några balkonger.
            </seg>
            <seg xml:id="i-2201dae8d41cdd9f-0">
              Men hur går det med de fem hyresgäster som vill bygga in sin
              balkong? Det är just valfriheten, att själv kunna bestämma hur
              man vill ha det, som jag tycker är en vits med ägandet.
            </seg>
            <seg xml:id="i-f31a48b9abdf345c-0">
              Jag fick egentligen inget bra svar på om det i Vänsterpartiets
              värld är någon skillnad på ägandet. Helt plötsligt drar Sten Lundström
              in ägandet av luft och så vidare. Det är väl en självklarhet.
              Man kan inte heller äga människor.
            </seg>
            <seg xml:id="i-6820ec2264be0d87-0">
              Vad jag menar är att en ideologisk blockering kan leda till att
              man hela tiden måste dra upp riktlinjer gentemot de människor
              som råkar äga någonting därför att det egentligen inte är fint
              att äga.
            </seg>
            <seg xml:id="i-32e8ffc0f7985139-0">
              Jag skulle vilja återge vad Nobelpristagaren John Steinbeck sagt:
              Förmågan att i dag tänka annorlunda än i går skiljer den vise
              från den envise. Jag tror att både Sten Lundström och Vänsterpartiet
              skulle vara betjänta av att våga tänka lite nya tankar så här
              år 2004 och i en tid då människor faktiskt förväntar sig lite
              valfrihet.
            </seg>
            <seg xml:id="i-c098c467c199f57e-0">
              Owe Hellberg sade i debatten om tredimensionell fastighetsindelning
              att Vänsterpartiet kämpade för att se till att det här med ägarlägenheter
              inte skulle finnas med i det betänkandet. Jag förstår att ni kämpar
              emot ägarlägenheter. Men har ni inga bättre mål att kämpa för
              när det gäller att se till att bostadsmarknaden får fler och tryggare
              alternativ och tydligare alternativ men också valfrihet för dem
              som känner att de vill äga sin lägenhet kanske i form av ägarlägenhet?
            </seg>
          </u>
          <note type="speaker" xml:id="i-6433b50536eb4f7e-0">
            Anf. 119 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6fd75911611619dd-2">
            <seg xml:id="i-8498cd8f12731a00-0">
              Fru talman! Jag har nu i exakt sex år suttit med i bostadsutskottet.
              Men jag har aldrig fått något brev från en tänkt hyresgäst eller
              från någon som vill köpa sin lägenhet i ett flerfamiljshus. Aldrig
              någonsin har jag fått ett sådant brev. Däremot har jag fått många
              brev från människor som över huvud taget vill ha en lägenhet.
              Jag har fått många brev från människor som tycker att hyran är
              för hög. Jag har fått många brev från människor som tycker att
              inflytandet i hyresrättens form är begränsat. Men jag har aldrig
              fått nämnda typ av brev och har aldrig sett någon folklig opinion
              för ägarlägenheter över huvud taget. Däremot har jag sett ett
              antal borgerliga partier hetsa upp sig väldigt mycket över ordet
              ägarlägenhet.
            </seg>
            <seg xml:id="i-70505895cd229570-0">
              Vi har bostadsrättsformen, och den formen räcker. Däremot har
              det gått fel med hembudsförfarandet. Därför blev vi tvingade eller
              kanske tyckte man att det var helt okej att införa den kooperativa
              hyresrätten där hembudsförfarandet finns. Möjligtvis ser man fler
              möjligheter i att vara med i en förening där man tillsammans tar
              ansvar för sitt boende. Det tycker jag är helt okej.
            </seg>
            <seg xml:id="i-ae3e018634198a96-0">
              Sedan har vi detta med förmågan att tänka nytt. Ja, många gånger
              när ni borgare tänker nytt tänker ni väldigt gammalt. Jag vet
              inte om det är förmågan att tänka nytt, för ägarlägenheten är
              ingen ny idé. Det är i stället en gammal idé som är prövad, till
              och med i vårt eget land men för väldigt länge sedan. Runtom oss
              prövas den idén. Vi har naturligtvis varit ute och tittat på om
              det är en bra form och konstaterar: Nej, det är rätt så stora
              brister, framför allt när det gäller småskuttshyresvärdar som
              hyr ut utanför bostadsmarknadens normala regler.
            </seg>
            <seg xml:id="i-02583a564c6791ca-0">
              Vad gäller svarthandeln har vi en rad konkreta förslag om hur
              vi kan komma till rätta med denna. Men ditt parti har än så länge
              aldrig ställt sig bakom något sådant aldrig någonsin! Läs igenom
              motionerna så kan vi framöver diskutera eventuella åtgärder mot
              svarthandeln. Jag förväntar mig inte att du ska ha läst in dig
              på vår politik än.
            </seg>
          </u>
          <note type="speaker" xml:id="i-9275f5916d554a55-0">
            Anf. 120 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-f9af5fefd0aeab2b-0">
            <seg xml:id="i-2b64f6ba88521fea-0">
              Herr talman! Då var det min tur att hälsa Ragnwi välkommen i
              debatten. Det verkar bli kul och ganska intressant. I en tidigare
              debatt som vi hade före jul lovade jag att jag skulle ta julledigheten
              i anspråk för att läsa in mig på utredningen Att äga sin lägenhet
              . Jag behövde inte läsa så förskräckligt långt för att bilda mig
              en uppfattning om vad som komma skulle. Det står i sammanfattningen:
            </seg>
            <seg xml:id="i-0b9f9cfa56902f13-0">
              Ägarlägenheter skulle medföra att bostadsmarknaden tillfördes
              en ytterligare boendeform som kräver en kapitalinsats. För den
              som kan betala en sådan insats skulle valfriheten därför öka.
            </seg>
            <seg xml:id="i-5c9db09be856d605-0">
              Nu är inte min utgångspunkt i politiken att tillvarata deras
              intressen som har möjlighet att betala vadsomhelst för att få
              vadsomhelst. Däremot är Miljöpartiets principiella ståndpunkt
              den att det är bra med en mångfald av boendeformer.
            </seg>
            <seg xml:id="i-5fa6363ca4bba007-0">
              De väldigt specifika skillnaderna och likheterna mellan bostadsrätt
              och ägarlägenhet tycker jag att ni har diskuterat jättebra tidigare,
              så jag tänker inte gå in på dem så mycket. Jag vill bara tala
              om för dem som inte var med när det begav sig det för att förekomma
              de repliker som jag förväntar mig att de tillkännagivanden som
              vi den gången gjorde gällde en utredning. Rigmor och jag var med
              då, och det är alldeles riktigt att det var den allra första vågmästarvotering
              vi hade i kammaren. Det gällde alltså en utredning, inte ett införande
              av ägarlägenheter. Det skarpa förslaget, som också gick igenom
              då, gällde permanentning av lagstiftningen om kooperativ hyresrätt.
              Det var ett jättebra förslag. SKB:s kooperativa hyresrätter står
              som förebild med en möjlighet att köpa in sig i ett boendeinflytande
              med en väldigt låg kontantinsats. Det är framför allt många ungdomar
              som länge stått i kö som har fått möjlighet att köpa en kooperativ
              hyresrätt. Det ha visat sig vara jättebra. Just ungdomarnas situation
              tycker jag är väldigt viktig att beakta. Det är billiga hyresrätter
              som efterfrågas av ungdomar och bostadslösa.
            </seg>
            <seg xml:id="i-95afc4026c73877b-0">
              Vi pratar mycket om människors rättigheter. Hyresrätten måste
              väl i all sin dar vara en rättighet för dem som har valt den bostadsformen.
              Det talas så respektlöst om hyresrätten som bostadsform. Jag tycker
              faktiskt att det är den som är hotad. Den hotas bland annat av
              er borgare, tycker jag, med er önskan om att omvandla hyresrätter
              till bostadsrätter. Det gäller just kapitalinsatsen. Många människor
              har valt att inte sätta in sina pengar i boendet. De får stå till
              förfogande för att betala en jättehög hyra varje månad det har
              vi också sett. Hyresrätten missgynnas som boendeform just nu och
              är direkt hotad i vissa fall. Så respektera människors val av
              boendeform.
            </seg>
            <seg xml:id="i-1a421bf753a85a50-0">
              Jag har heller inte fått något enda brev från någon som propsar
              på. Eftersom man vet att vi har vågmästarrollen även i det här
              fallet måste man också veta att det är oss man ska trycka på för
              att få en förändring till stånd. Den situationen har jag faktiskt
              inte satts inför.
            </seg>
            <seg xml:id="i-8d17cac99662d77f-0">
              Det har kommit en massa remissvar på utredningen. Jag har försökt
              ta del av dem. Jag tycker att jag märker en väldig hånfullhet
              över vissa remissinstansers lite tveksamma svar till utredningens
              förslag Västra Götaland, och det måste väl även i rimlighetens
              namn även gälla Uppsala kommun och Hyresgästföreningen, som också
              ställer sig tveksamma till förslaget i utredningen. Jag tycker
              att det är lite synd. Jag har tagit del av vad de har skrivit.
            </seg>
            <seg xml:id="i-9c9ee4558df0d401-0">
              Då blir min och Miljöpartiets ståndpunkt den att vi jag vill
              än en gång påpeka det inte alls principiellt är motståndare till
              ett begrepp som ägarlägenhet. Däremot måste jag tillstå att jag
              blev lite förvånad när Lars-Erik Lövdén första gången började
              tala om tredimensionell fastighetsbildning, för han borde ha begripit
              att ägarlägenheter skulle komma som ett brev på posten. Det var
              ju alldeles självklart.
            </seg>
            <seg xml:id="i-36379ceda694823c-0">
              Den tredimensionella fastighetsbildningen har det än så länge
              inte hänt så mycket med. Det är en väldigt ny lagstiftning, och
              jag tycker inte, som motionärerna, att det redan är dags att göra
              om den. Jag tycker att vi har väldigt mycket andra saker att ägna
              oss åt att få fart på bostadsbyggandet av billiga hyresrätter
              bland annat. Att vi diskuterar ägarlägenheter hoppas jag inte
              gör att byggandet av hyresbostäder står och väntar på att man
              ska ha en annan kapitalisering av boendet och att det hindrar
              byggandet. Jag hoppas att det inte är så.
            </seg>
            <seg xml:id="i-efe9fc3a28e5d8b9-0">
              Jag tänker inte i alla fall i det här läget tillstyrka att vi
              inför ägarlägenheter. Vi måste se vad den tredimensionella fastighetsbildningen
              ger. Den behöver utvärderas. Vi ska inte ändra den lagstiftningen
              nu. Framför allt tycker jag inte att vi ska anta det förslag till
              ägarlägenheter som finns vi har inte sett något annat förslag
              i den form som utredningen föreslår.
            </seg>
          </u>
          <note type="speaker" xml:id="i-2c76abfff2090775-0">
            Anf. 121 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-5fd6ead493f1bc9e-4">
            <seg xml:id="i-0a34febadbdf2eb8-0">
              Herr talman! I morse hörde jag en intervju med Göran Persson
              på Morgonekot där han blev tillfrågad om han håller på att förhandla
              om att gå i regeringskoalition med Miljöpartiet. Då uttryckte
              han sig så här: Miljöpartiet har blivit mycket lättare att samarbeta
              med denna period.
            </seg>
            <seg xml:id="i-ebc242e7779e0351-0">
              Jag skulle vilja ställa en fråga till Helena Hillar Rosenqvist
              om det särskilda yttrandet, som jag inte riktigt förstår. Miljöpartiet
              står och vickar på bägge benen. Det står att Miljöpartiet anser
              det viktigt med en mångfald av boendeformer och är därför i princip
              inte emot införande av ägarlägenheter. Och sedan kommer en massa
              text. Jag vet inte riktigt vad det är som gäller. Jag skulle vilja
              ha ett förtydligande. Är Miljöpartiet för ägarlägenheter, en mångfald,
              eller är man emot mångfald och ägarlägenheter?
            </seg>
            <seg xml:id="i-0291a5fb3b92b3b2-0">
              När det gäller ägarlägenheter sade Helena Hillar Rosenqvist att
              hon inte tycker att vi ska ställa upp för människor som kan hosta
              upp pengar och betala en sådan insats som det är fråga om. Så
              säger hon att Miljöpartiet i alla fall inte företräder den gruppen
              människor i samhället. Jag skulle vilja understryka här i dag
              att det är viktigt att vi som representanter av Sveriges riksdag
              ser att alla människor har lika värde, oavsett om det är en uteliggare
              eller en person som har pengar på banken. I alla fall är det Kristdemokraternas
              hållning.
            </seg>
            <seg xml:id="i-a45f65fc06e7b9a8-0">
              Sedan säger Helena att hyresrätterna är hotade, precis som att
              ombildningen av en hyresrätt till en bostadsrätt skulle ske med
              något slags tvångsmekanism där människor utan vidare bara körs
              över och att det sker över en natt och överrumplar den stackars
              hyresgästen. Menar verkligen Helena det hon säger? Jag skulle
              vilja ha ett förtydligande också av det.
            </seg>
          </u>
          <note type="speaker" xml:id="i-45318757c791bac1-0">
            Anf. 122 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-f9af5fefd0aeab2b-1">
            <seg xml:id="i-2599e82007c7787d-0">
              Herr talman! Jag tar det sista först. En tredjedel körs ju över.
              Deras upplevelse av att vara hyresgäster till sina grannar kommer
              vi förmodligen, hoppas jag, så småningom att ta del av. Vi var
              i Gävle och hörde att sådan forskning pågår, med djupintervjuer
              och inte bara något statistiskt överslag över hur många utan verkligen
              hur det upplevs.
            </seg>
            <seg xml:id="i-cb2cd09a4d6cea89-0">
              Jag inser att det inte går att tillfredsställa alla i politiken
              och att politik är en fråga om prioriteringar. I det här fallet
              prioriterar jag dem som helt och hållet står utan bostad. De är
              inte betjänta av en sådan här reform. Precis som Ragnwi Marcelind
              säger går det inte att antingen vara emot eller för. Man kan mycket
              väl vara principiellt för en mångfald av boendeformer och samtidigt
              säga att just nu är det inte införandet av ägarlägenheter som
              vi ska prioritera.
            </seg>
            <seg xml:id="i-6b690cf8b76136a8-0">
              Sedan tycker jag inte att det finns någon anledning att ha synpunkter
              på hur långa yttranden vi skriver. Jag har inga synpunkter på
              hur långa reservationer ni andra skriver. Det är bra att vi utvecklar
              vad vi tycker eftersom det inte framkommer i bostadsutskottets
              majoritetstext.
            </seg>
          </u>
          <note type="speaker" xml:id="i-ba2f5abff9466196-0">
            Anf. 123 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-5fd6ead493f1bc9e-5">
            <seg xml:id="i-6a637b240d0ad5df-0">
              Herr talman! Kära Helena, jag menade inte att det var ett långt
              särskilt yttrande, utan jag menade att det inte sade någonting.
              Det innehöll varken bu eller bä, och det var därför som jag efterlyste
              ett förtydligande.
            </seg>
            <seg xml:id="i-0a509d46196582a4-0">
              Jag skulle gärna vilja höra lite mer om undersökningen i Gävle.
              Gävle är ju den ort i Sverige som har bland det största allmännyttiga
              beståndet. 75 % av alla lägenheter ägs av allmännyttan, och det
              säljs inga lägenheter i Gävle. Nu såldes helt plötsligt 400 lägenheter
              när HSB ombildades till ett nytt allmännyttigt bolag för att man
              skulle kunna göra denna transaktion utan att ideologin slog i
              taket.
            </seg>
            <seg xml:id="i-8df9eb7bcd47c6c0-0">
              Men hur kan Helena veta att det absolut inte skulle bli någon
              effekt på flyttkedjan om man införde ägarlägenheter? Hur kan man
              stå här i kammaren och säga att man vet att det skulle bli si
              eller så? Inte ens jag kan säga att det skulle bli en våldsam
              effekt. Det skulle kanske inte bli den effekt som jag tror att
              det skulle bli, men det skulle nog få i gång flyttkedjan. Men
              Helena är helt rigid när hon säger att det blir ingen effekt,
              det blir inga nya lägenheter och det kommer inte att gynna de
              människor som har det svårt i dag.
            </seg>
            <seg xml:id="i-792d2eb40bdb87a4-0">
              Sedan sade Helena i sitt anförande: Man ska respektera människors
              val. Det är det grundläggande för Kristdemokraternas hela bostadspolitik.
              Vi respekterar att det finns människor med olika förväntningar
              och olika önskemål i fråga om ägande av sin bostad. Det är dessa
              människor som vi representerar här i Sveriges riksdag. Vi försöker
              att representera hela skaran så att alla ska kunna få sina behov
              tillgodosedda.
            </seg>
            <seg xml:id="i-cc75258b15aecfc2-0">
              När det gäller detta med att ägarlägenheter tillskrivs varken
              Vänsterpartiet eller Miljöpartiet, är det i och för sig inte så
              konstigt. Om man vet att några har en väldigt rigid uppfattning
              vänder man sig väl inte främst till dem för att vädja om att få
              en förändring till stånd. Det är snarare andra som har fått sådana
              brev.
            </seg>
          </u>
          <note type="speaker" xml:id="i-fabb1a53317959a7-0">
            Anf. 124 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-f9af5fefd0aeab2b-2">
            <seg xml:id="i-a457ab1a587cf2ee-0">
              Herr talman! Det var ju precis det jag sade. Vi har faktiskt
              vågmästarposition i den här frågan. Det borde man veta efter sex
              år. Du är helt ursäktad, Ragnhild, för du var inte med då. De
              som är insatta i bostadsfrågor vet mycket väl att det är på det
              här viset. Är det några som man ska påverka så är det oss. Alla
              vet var ni andra står. Är det några som ska påverkas så är det
              Miljöpartiet eftersom vi vacklar i den här frågan. Därav också
              mitt något vaga yttrande. Därför har jag inte heller avlämnat
              någon reservation. Men det är mycket fram och tillbaka. Läser
              man utredningen och remissvaren ser man också att det inte är
              så förfärligt svart eller vitt.
            </seg>
            <seg xml:id="i-7ebddd9cda331ce7-0">
              Det är forskare i Gävle som ska utföra detta. Exakt hur bostadsmarknaden
              ser ut just i Gävle kan jag inte säga, men nu var det inte det
              saken gällde, utan det rörde sig om forskare där. Man bedriver
              en hel del forskning på det här området i Gävle.
            </seg>
            <seg xml:id="i-bca3ac2ad250c57d-0">
              Fortfarande handlar det om en prioritering. Jag anser att politik
              är en fråga om prioritering. Det är mycket möjligt att ni någon
              gång får som ni vill. Till och med Socialdemokraterna öppnade
              för detta när man föreslog den nu genomförda tredimensionella
              fastighetsbildningen. Men just nu är situationen på bostadsmarknaden
              den att det är byggandet av billiga hyresrätter som är prioriterat
              för de grupper som står helt utan bostad.
            </seg>
          </u>
          <note type="speaker" xml:id="i-c30a160540ac1a89-0">
            Anf. 125 PETER DANIELSSON (m) replik:
          </note>
          <u who="peter_danielsson_38db7c" xml:id="i-f88519fc0bedbfd6-3">
            <seg xml:id="i-5a539de9d4b91369-0">
              Herr talman! Jag måste säga att jag blev lite förvirrad och också
              lite förbluffad när jag lyssnade på det förra replikskiftet. Helena
              Hillar Rosenqvist sade att vi borgerliga hotar hyresrätten, och
              jag kan inte låta bli att reagera mot det. Det är ju ni, Socialdemokraterna
              och Vänsterpartiet som gör det genom bruksvärdessystemet. Det
              är ju för att det inte går att få kalkylerna att gå ihop som det
              inte byggs tillräckligt mycket i det här landet. Det är därför
              det är lönsamt att ombilda från hyresrätter till bostadsrätter,
              och det är därför som vi har så mycket svarthandel i det här landet.
            </seg>
            <seg xml:id="i-b065be873381b771-0">
              Och vilka är det drabbas av detta? Jo, det är just de som Helena
              Hillar Rosenqvist säger sig vilja värna om, de som inte har en
              tjock plånbok, som inte har kontakter och som inte kan spelet
              på bostadsmarknaden.
            </seg>
            <seg xml:id="i-4cf76a137dc676aa-0">
              Sedan säger Helena Hillar Rosenqvist att det är viktigt att vi
              respekterar människors val av boendeform. Det är ju precis det
              som vi har sagt under hela denna debatt. Vi vill att människor
              själva ska få välja. Politikernas uppgift är att ge människor
              valmöjligheter genom att se till att det finns olika upplåtelseformer
              att välja mellan.
            </seg>
            <seg xml:id="i-d5fca78effbbd96c-0">
              I nästa sekund vill inte Helena Hillar Rosenqvist medverka till
              att människor ska få göra det valet, utan då stänger hon dörren
              och säger nej till ägarlägenheter. Det skulle vara intressant
              att höra hur Helena Hillar Rosenqvist får det hela att gå ihop.
              Å ena sidan säger hon att man ska respektera människors val och
              å andra sidan stänger hon dörren och säger: Det här får ni inte
              välja.
            </seg>
          </u>
          <note type="speaker" xml:id="i-cb982b4c0e4b73e0-0">
            Anf. 126 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-f9af5fefd0aeab2b-3">
            <seg xml:id="i-924c245d1dd2453b-0">
              Herr talman! Jag förstår att vi pratar förbi varandra. Jag anser
              att det finns människor som har valt att bo i hyresrätt. Det är
              deras rätt som hela tiden ifrågasätts av er. Det är faktiskt ledamöter
              här i kammaren som har sagt att hyresrätt är någonting som man
              väljer i sista hand om man absolut inte kan få någonting annat.
              Så är det naturligtvis inte.
            </seg>
            <seg xml:id="i-ccd4cd72fbc629c4-0">
              Konsumentverket tillgodoser kanske till viss del bostadskonsumenternas
              intressen. Varken jag eller ni kan säga att det blir si eller
              så om man gör det ena eller det andra. Det förekommer väldigt
              mycket av antaganden. Det som remissinstanserna har ägnat sig
              åt är just att anta olika saker.
            </seg>
            <seg xml:id="i-a4167ce886a6fc4d-0">
              I Västra Götaland har man antagit vissa saker, vilket Uppsala
              kommun instämmer i. Hyresgästföreningen har antagit andra saker.
              Konsumentverket anser det vara tveksamt om ägarlägenheter skulle
              tillföra så mycket jämfört med bostadsrätter med tanke på det
              replikskifte som Anders Ygeman tidigare hade med er andra.
            </seg>
            <seg xml:id="i-31f7c13b1aaeba06-0">
              Fortfarande är det en fråga om prioritering. Nu finns det ett
              behov av billiga hyresrätter. Låt oss se till att tillgodose det.
              Kan vi inte koncentrera oss på det mest angelägna behovet just
              nu? Sedan är jag övertygad om att frågan om ägarlägenheter kommer
              att tas upp igen. Men nu är det detta som gäller. Vi måste fokusera
              på ungdomars och hemlösas behov.
            </seg>
          </u>
          <note type="speaker" xml:id="i-da17ea44e1aebb51-0">
            Anf. 127 PETER DANIELSSON (m) replik:
          </note>
          <u who="peter_danielsson_38db7c" xml:id="i-f88519fc0bedbfd6-4">
            <seg xml:id="i-c8b59a1964559070-0">
              Herr talman! Först och främst ifrågasätter vi inte människors
              fria val att bo i hyresrätt. Jag själv har bott i hyresrätt ända
              sedan jag flyttade hemifrån. Jag har valt det och trivs med det.
              Så det ifrågasätter vi inte alls.
            </seg>
            <seg xml:id="i-dacf6d54babcd9be-0">
              Sedan tror vi att man kan göra två saker samtidigt. Man kan gå
              och tugga tuggummi samtidigt. Vi kan angripa problemet med att
              få fler hyresrätter byggda samtidigt som vi kan införa ägarlägenheter
              på marknaden.
            </seg>
            <seg xml:id="i-f421c001b319a5ce-0">
              Jag förstår att detta har varit en knivig fråga för Helena Hillar
              Rosenqvist under dessa sex år. Fortfarande i dag står hon och
              vacklar, vilket hon själv sade i ett tidigare replikskifte. Då
              är min fråga om det fortfarande är möjligt att påverka er i Miljöpartiet.
            </seg>
            <seg xml:id="i-372e24cea9bb90e5-0">
              Jag sade i mitt inledningsanförande att jag trodde att ni hade
              varit under bearbetning i Rosenbad. Jag kanske får bjuda upp dig
              på en fika till Neptunus, så kan vi kanske prata lite efteråt.
              Är det en möjlighet, eller är det helt kört?
            </seg>
          </u>
          <note type="speaker" xml:id="i-29bf8c5ef5a191b8-0">
            Anf. 128 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-f9af5fefd0aeab2b-4">
            <seg xml:id="i-5713eee51e4bd321-0">
              Herr talman! Jag tackar för det. Så flotta erbjudanden har jag
              inte från Rosenbad. Det här har faktiskt försiggått helt utan
              påtryckningar. Det är just detta som är det intressanta med den
              vågmästarsituation som vi befinner oss i. Jag kan tala om för
              Peter att vi hade väldigt intressanta och roliga möten med de
              borgerliga, och vi har haft lika roliga möten med Socialdemokraterna
              och Vänsterpartiet.
            </seg>
            <seg xml:id="i-2c0bf88edf9dce28-0">
              När det gäller vacklandet tog inte Ägarlägenhetsutredningen ställning.
              Det var inte utredningens uppgift, utan man har utrett själva
              frågan. Ägarlägenheter har tidigare utretts i ungefär hundra år.
              Vissa remissinstanser är för, vissa är emot och vissa är tveksamma,
              och då måste man försöka att ta ställning. Men nu är det inte
              läge för ägarlägenheter.
            </seg>
          </u>
          <note type="speaker" xml:id="i-60990864cde5eeff-0">
            Anf. 129 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-7eddd6657510a6f6-3">
            <seg xml:id="i-d064a56ed46747a9-0">
              Herr talman! Jag kände också att jag var tvungen att gå upp,
              speciellt när Helena Hillar Rosenqvist sade att vi hade en respektlös
              hållning till människor som bor i hyresrätt. Det är precis det
              vi inte har. Från Folkpartiet liberalernas sida poängterar vi
              alltid att man ska ha rätt att välja vilket som helst, det som
              man tycker lämpar sig bäst. Vi har inga som helst synpunkter på
              om man bor i hyresrätt, bostadsrätt, eget hus eller eventuellt
              ägarlägenhet. Jag tycker snarare tvärtom. Det som pågår i den
              här debatten visar att vi inte har en respektlös hållning till
              den som vill äga sin lägenhet.
            </seg>
            <seg xml:id="i-5d4c3307c455730b-0">
              När det sedan gäller byggande skulle jag bara vilja ställa en
              fråga: Vad anser Helena Hillar Rosenqvist att det finns för motsatsförhållanden
              när det gäller byggande, om man har både hyresrätter och ägarlägenheter?
              Har du någon uppfattning om de inte kan gå hand i hand, utan hyresrätterna
              måste vara ett problem som löses först, och sedan kan man eventuellt
              införa ägarlägenheter? Hur resonerar Helena Hillar Rosenqvist
              i detta fall?
            </seg>
          </u>
          <note type="speaker" xml:id="i-e5c35d70f0db82d9-0">
            Anf. 130 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-f9af5fefd0aeab2b-5">
            <seg xml:id="i-d45a13122b8b5ad7-0">
              Herr talman! Det var en ganska bra beskrivning. Det är det som
              behöver åtgärdas. Det finns hur mycket som helst. Det är bara
              att slå upp vilken tidning som helst och se hur otroligt många
              möjligheter man har att köpa en lägenhet, en villa eller ett radhus.
              Det är ett otroligt utbud. Men om det förekommer ett utbud av
              lägenheter på hyresmarknaden, som många har påpekat, är det tydligen
              svart. Det syns i alla fall inte på samma vis som bostäder som
              ägs. Det går alltså att både köpa och sälja.
            </seg>
            <seg xml:id="i-435e63e9d53ccee1-0">
              Jag tycker inte att bostaden är som vilken vara som helst, som
              man köper och säljer. Jag hoppas att ni alla har läst vårt särskilda
              yttrande, där vi trycker väldigt mycket på bo- och brukarplikten,
              vilket vi också gör i vårt partiprogram. Vi är emot spekulationstänkandet
              på bostadsområdet.
            </seg>
            <seg xml:id="i-6ad45595a54c3cb7-0">
              Andrahandsuthyrningen är det som vi har sett som problemet med
              ägarlägenheter. Det framkommer rätt väl vad det skulle kunna medföra.
              Andrahandsupplåtelser ställer hyresgästen i en mycket sämre dager
              än förstahandsupplåtelser. Det är den största nackdelen med förslaget
              om ägarlägenheter, som jag ser det.
            </seg>
          </u>
          <note type="speaker" xml:id="i-9321e19e706da863-0">
            Anf. 131 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-7eddd6657510a6f6-4">
            <seg xml:id="i-1f8ac892055cbff7-0">
              Herr talman! Jag blir lite förvånad över Miljöpartiets resonemang.
              Först säger man i sina brandtal det är inte Helena Hillar Rosenqvists
              egen synpunkt utan Miljöpartiets synpunkt att man i princip inte
              är emot ägarlägenheter. Sedan försöker Helena Hillar Rosenqvist
              i denna talarstol hitta alla problem som över huvud taget kan
              uppkomma om man skulle införa ägarlägenheter. Det blir ett märkligt
              resonemang. Det är det som gör att ert särskilda yttrande blir
              ologiskt.
            </seg>
            <seg xml:id="i-bdc6bd9dafa39f13-0">
              När det sedan gäller byggandet måste väl även Helena Hillar Rosenqvist
              dela uppfattningen att ett totalt ökat byggande, som vi kan anta
              att ägarlägenheter skulle kunna leda till, ger ett totalt sett
              större utbud, vilket skulle gynna alla på bostadsmarknaden.
            </seg>
          </u>
          <note type="speaker" xml:id="i-b055f767c8c6cca3-0">
            Anf. 132 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-f9af5fefd0aeab2b-6">
            <seg xml:id="i-84822f851793e085-0">
              Herr talman! Nej, det blir inte ett totalt ökat byggande. Det
              tar resurser från någonting annat. En del remissinstanser har
              också påpekat det. Det stämmer alltså inte riktigt att det totalt
              sett skulle bli mer. Det som behöver byggas är billiga hyresrätter,
              och vi trycker också på behovet av äldreboenden och gruppbostäder.
            </seg>
            <seg xml:id="i-0664fd1588b193b9-0">
              Det är riktigt, som Lars Tysklind påpekar, att jag är lite mer
              negativ till ägarlägenheter än vad mitt parti är. Nu är det jag
              som svarar för bostadspolitiken, åtminstone i den debatt som vi
              för just nu, och då tar jag upp de saker som jag tycker är viktiga.
              Jag är inte så principfast att jag säger att jag i princip är
              emot ägarlägenheter.
            </seg>
          </u>
          <note xml:id="i-673b41ef977b53da-5">
            Föredrogs
          </note>
          <note xml:id="i-776f1f3f7f5afc24-5">
            Överläggningen var härmed avslutad.
          </note>
          <note xml:id="i-5de852b4a0b2b114-0">
            10 § Bostadsrätt underrättelser till socialnämnden
          </note>
          <note type="speaker" xml:id="i-6448151534480ab8-0">
            Anf. 133 PETER DANIELSSON (m):
          </note>
          <u who="peter_danielsson_38db7c" xml:id="i-f88519fc0bedbfd6-5">
            <seg xml:id="i-e09dbc5b96b27892-0">
              Herr talman! Inledningsvis vill jag yrka bifall till reservationen.
            </seg>
            <seg xml:id="i-dbf6e712f6001af5-0">
              Det här betänkandet handlar om bostadsrättsföreningars skyldighet
              att underrätta socialnämnden innan en bostadsrättshavare som har
              en bostadslägenhet sägs upp på grund av störningar i boendet eller
              betalningsförsening. Bostadsrättslagens regler ska i detta avseende
              likställas med vad som gäller enligt hyreslagen.
            </seg>
            <seg xml:id="i-e1e76e64e7bfbf04-0">
              Förslaget är föranlett av ett tillkännagivande från riksdagen
              som har sitt ursprung i ett betänkande från bostadsutskottet förra
              året. Det visar att regeringen kan agera snabbt om den vill, i
              motsats till förslaget om ägarlägenheter som vi nyss behandlade.
              Redan i samband med tillkännagivandet framförde vi moderater kritik
              mot förslaget. Den kritiken kvarstår.
            </seg>
            <seg xml:id="i-a6a3ce1d54a42aed-0">
              För det första har motsvarande regler på hyresrättens område
              inte fungerat särskilt väl. När frågan behandlades i riksdagen
              förra året framhöll regeringen att reglerna på hyresrättens område
              inte utgjorde en bra förebild för bostadsrättens del. Vi delar
              den uppfattningen, även om regeringen har bytt fot sedan dess.
            </seg>
            <seg xml:id="i-b8c3845ac3d8d025-0">
              För det andra menar vi att socialnämnden har betydligt färre
              möjligheter att vidta åtgärder i jämförelse med vad som gäller
              för en hyresrätt. En bostadsrätt representerar ju i normalfallet
              ett förmögenhetsvärde, varför en underrättelseskyldighet inte
              är särskilt meningsfull.
            </seg>
            <seg xml:id="i-ff981650121e02be-0">
              För det tredje kan inte lagförslaget motiveras med att behovet
              är särskilt stort. Det finns inte något som tyder på att bostadsrättshavare
              i någon större utsträckning skulle förverka sin lägenhet på grund
              av störning eller betalningsförseningar. Inte heller går det att
              hitta några principiella argument för den lagförändringen tvärtom!
            </seg>
            <seg xml:id="i-aeee2de98d6d8d92-0">
              En bostadsrätt skiljer sig avsevärt från en hyresrätt. En bostadsrättsförening
              är en ekonomisk samfällighet. Bostadsrättshavaren är delägare
              i en förening och har satsat kapital i den. Det finns därför både
              ett ägande och ett ansvar på samma sätt som för en villaägare.
              Lägenhetsinnehavaren har således ett helt annat förhållande till
              bostadsrättsföreningen än vad en hyresgäst har till sin hyresvärd.
              Därför tycker vi moderater att det är direkt felaktigt att kräva
              att en bostadsrättsföreningsstyrelse ska anmäla sina grannar till
              socialnämnden.
            </seg>
            <seg xml:id="i-3f7792def365f307-0">
              Herr talman! Förslaget tar inte heller hänsyn till om bostadsrättshavaren
              vill att socialnämnden ska underrättas om uppsägningen eller ej.
              Eftersom bostadsrättshavaren inte har någon möjlighet att avböja
              rapportering är regeringens förslag integritetskränkande.
            </seg>
            <seg xml:id="i-a42b3ac2990bb8d8-0">
              Naturligtvis finns det situationer där enskilda kan behöva hjälp
              och stöd från de sociala myndigheterna. Särskilt allvarligt är
              det när barn far illa. Men vi måste komma ihåg att vi alla har
              möjlighet att kontakta de sociala myndigheterna när vi behöver
              hjälp. Det finns inte heller något hinder för medborgare att kontakta
              kommunen vid misstanke om sociala missförhållanden. Vem som helst
              kan vid behov kontakta myndigheten och be om hjälp till en medmänniska.
            </seg>
            <seg xml:id="i-f30a9c86cc8220d5-0">
              Herr talman! Tyvärr har vi många sociala problem i Sverige, men
              de blir dessvärre inte färre för att riksdagen lagstiftar om en
              verkningslös angiverilag.
            </seg>
          </u>
          <note type="speaker" xml:id="i-73239a76238fd51a-0">
            Anf. 134 NINA LUNDSTRÖM (fp):
          </note>
          <u who="nina_lundstrom_3bd8a2" next="cont" xml:id="i-11aed895dd64692b-0">
            <seg xml:id="i-067bfb2b7be5afdb-0">
              Herr talman! Jag vill börja med att yrka bifall till reservationen
              i betänkandet Bostadsrätt underrättelser till socialnämnden .
            </seg>
            <seg xml:id="i-ad0ffdd669bddabf-0">
              Herr talman! Bostadsutskottets majoritet vill införa skyldigheter
              för bostadsrättsföreningar att vid störningar och betalningsförsummelser
              anmäla grannar eller föreningsmedlemmar till socialnämnden. Underrättelserna
              till socialnämnden ska vara ett krav för att uppsägning ska kunna
              ske. Det är ett märkligt förslag. Denna förändring av bostadsrättslagen
              ville regeringen inte införa vid behandlingen av propositionen
              om olika bostadsrättsfrågor, men på grund av tillkännagivande
              har regeringen återkommit med en ny proposition. Vi brukar ha
              anledning att påpeka att regeringen hanterar tillkännagivanden
              med enorma tidsperspektiv, men denna gång har man faktiskt agerat
              snabbt.
            </seg>
          </u>
          <note xml:id="i-dda5e64ac34174c6-0">
            I betänkandet behandlas två former av underrättelser från bostadsrättsförening
            till socialnämnd:
          </note>
          <note xml:id="i-596ead26c677fa46-0">
            Regler om bostadsrättshavarens rättigheter och skyldigheter finns
            i 7 kap. bostadsrättslagen där bestämmelser finns som reglerar
            under vilka förutsättningar nyttjanderätten till en bostadsrättslägenhet
            kan komma att upphöra, förverkas på grund av sen inbetalning av
            årsavgiften eller annat kontraktsbrott, till exempel störningar
            i boendet.
          </note>
          <note xml:id="i-68e7c8a6dd5e56ca-0">
            Reglerna i 7 kap. bostadsrättslagen fick sin nuvarande lydelse
            genom lagändringar som trädde i kraft den 1 april 2003, det vill
            säga för något mer än ett år sedan.
          </note>
          <u who="nina_lundstrom_3bd8a2" prev="cont" xml:id="i-121e00c844317cdb-0">
            <seg xml:id="i-639c5758e636f6ab-0">
              Frågan om störningar i boendet behandlades, som jag tidigare
              nämnde, i regeringens proposition. Där valde regeringen att inte
              föreslå införande av regler om underrättelseskyldighet. I regeringens
              proposition beskriver regeringen varför regeringen inte anser
              att det finns tillräckliga skäl för att införa regler om underrättelseskyldighet,
              bland annat för att detta inte har fungerat vad gäller hyresrätter.
            </seg>
            <seg xml:id="i-3bf953c644368f12-0">
              Socialstyrelsen samt de tre centrala bostadsrättsorganisationerna,
              SBC, HSB Riksförbund samt Riksbyggen, har avstyrkt förslaget om
              att socialnämnd ska underrättas om störningar i boendet.
            </seg>
            <seg xml:id="i-0d61fb53f5d4fa77-0">
              Riksbyggen och HSB Riksförbund har framhållit att det är känsligt
              för en styrelse att anmäla en granne och föreningsmedlem till
              socialnämnden. Flera remissinstanser har även påtalat att systemet
              med meddelande i praktiken inte fungerar väl på hyresrättens område.
              Trots detta, herr talman, vill man införa detta för bostadsrättsföreningar.
            </seg>
            <seg xml:id="i-c2cc5091f94456af-0">
              Herr talman! Propositionen kan inte ses som något annat än en
              eftergift åt Vänsterpartiet, som vi vet ogillar bostadsrättsföreningen
              som form. Vänsterpartiet kommer att göra allt man kan för att
              i alla tänkbara sammanhang utmåla bostadsrättsföreningar som oansvariga,
              oseriösa och icke legitima. Men att utskottsmajoriteten ställer
              sig positiv till att införa en skyldighet om underrättelse och
              att man anammar det synsätt som Vänsterpartiet har gett uttryck
              för tycker vi är ytterst märkligt, inte minst med tanke på att
              den åtgärd man föreslår inte ens fungerar inom hyresrättens område
              i dag.
            </seg>
          </u>
          <note xml:id="i-a9d233e381a92af7-0">
            Folkpartiet yrkade avslag på propositionen av flera skäl:
          </note>
          <note type="speaker" xml:id="i-c115c8ce627d3ead-0">
            Anf. 135 DAN KIHLSTRÖM (kd):
          </note>
          <u who="dan_kihlstrom_dff2af" xml:id="i-75f93ac0d45d62e7-0">
            <seg xml:id="i-849b975ef20e4d31-0">
              Herr talman! Vi kristdemokrater anser att riksdagen inte ska
              anta regeringens förslag till lag om ändring av bostadsrättslagen
              som föreslås i det betänkande som vi nu debatterar. De skillnader
              som finns mellan hyres- respektive bostadsrätt och det faktum
              att systemet med underrättelser inte fungerar tillfredsställande
              på hyresrättens område motiverar att reglerna om underrättelseskyldighet
              inte utvidgas till att gälla bostadsrätter. Jag yrkar därför bifall
              till reservationen.
            </seg>
            <seg xml:id="i-8e48fba8851c5c8c-0">
              Herr talman! Det måste anses väga tungt att såväl Socialstyrelsen
              som Bostadsrättsutredningen och regeringen, i 2003 års proposition
              Olika bostadsrättsfrågor , som var en ganska tjock proposition,
              har påtalat att systemet med underrättelser i praktiken inte fungerar
              när det gäller hyresrätter. Med andra ord anser jag att det här
              betänkandet egentligen borde ha handlat om insatser för att få
              underrättelser till socialnämnder för hyresrätter att fungera
              bättre. Förutom det redan nämnda finns det en rad skäl till att
              inte säga ja till dagens regeringsförslag.
            </seg>
            <seg xml:id="i-75e4999aa0403dee-0">
              Förra året anförde regeringen att beträffande bostadsrätter är
              möjligheten att hjälpa den som har betalningsproblem avsevärt
              mindre än beträffande hyresrätter. Ekonomisk hjälp för att man
              ska kunna behålla en bostadsrätt torde knappast bli aktuellt annat
              än om det rör sig om ett helt temporärt betalningsproblem eller
              möjligen om bostadsrätten helt saknar förmögenhetsvärde. Precis
              som regeringen har vi påtalat att en ganska stor del av bostadsrättshavarens
              faktiska bostadskostnad består av amorteringar och räntebetalningar.
              Den som inte kan betala årsavgiften har sannolikt bekymmer med
              lånen. Problemet är alltså inte bara lägenhetsinnehavarens eller
              föreningens utan också kreditinstitutens. De behöver dock inte
              skicka underrättelser till socialnämnden.
            </seg>
            <seg xml:id="i-946e16b3ce3f812c-0">
              Det finns avgörande skillnader mellan att bo i hyresrätt och
              att bo i bostadsrätt, något som också talar mot att överföra de
              regler om underrättelseskyldighet som gäller enligt hyresrättslagen
              till bostadsrättslagen. En bostadsrätt representerar det har flera
              varit inne på förut till skillnad från en hyresrätt ett förmögenhetsvärde.
              Detta innebär att en underrättelseskyldighet inte är särskilt
              meningsfull. En bostadsrättsinnehavare är delägare i föreningen
              och har satsat eget kapital i denna. Det finns därför ett ägande
              och ett ansvar på samma sätt som till exempel för en villaägare.
              En bostadsrättsinnehavare har med andra ord ett annat förhållande
              till bostadsrättsföreningen än vad en hyresgäst har till sin hyresvärd.
              Den störande kan känna sig kränkt av socialnämndens inblandning
              genom en anmälan av bostadsrättsföreningens styrelse. Det är dessutom
              känsligt för styrelsen att denna ska vara skyldig att anmäla en
              granne till socialnämnden. Kvar finns naturligtvis också frågan:
              Till vilken nytta? Konsumentverket hävdar till exempel att man
              utan lagändring kan förbättra rutinerna vid avhysning.
            </seg>
            <seg xml:id="i-c5c53aff01b87ea3-0">
              Precis som vi säger i reservationen anser vi med hänvisning till
              de skäl vi nu särskilt framhåller att regeringens lagförslag som
              nu ligger på riksdagens bord mot regeringens egen övertygelse
              och mot viljan hos de centrala bostadsrättsorganisationerna, som
              faktiskt representerar merparten av landets bostadsrättshavare
              och deras föreningar inte ska genomföras. Vi avstyrker således
              propositionen.
            </seg>
            <seg xml:id="i-3c83fbd87b2e1ba5-0">
              Herr talman! Kan det möjligen vara så att den konkreta fråga
              vi diskuterar i dag egentligen handlar om Socialdemokraternas
              och Vänsterns syn på bostadsrätter? Genom diverse förslag de senaste
              åren verkar det som att man ska försvåra för bostadsrätten som
              boendeform. Det har handlat om ombildningar, skärpta majoritetskrav,
              tillståndsprövning med mera. Man behöver inte vara alltför konspiratoriskt
              inriktad för att se ett mönster och en målmedveten kampanj mot
              bostadsrätten som boendeform.
            </seg>
            <seg xml:id="i-3ffc0ce0d799bf6e-0">
              Herr talman! I ett särskilt yttrande tar vi kristdemokrater upp
              frågan om samrådsförfarande. Det finns många som är utsatta när
              det gäller boendet, men det tror vi gäller hyresrätter. På det
              området finns det mycket mer att göra. Det kan till exempel handla
              om, som vi nämner, ett utvidgat samrådsförfarande. De bostadssociala
              problem som finns i samhället tror vi inte kommer närmare sin
              lösning genom det beslut som majoriteten nu tar. Det krävs nya
              verktyg som särskilt tar fasta på till exempel barns utsatta situation
              när en uppsägning från bostaden är förestående. Men det tror vi,
              precis som jag sade, handlar mer om hyresrätten. Även om vi har
              tagit upp frågan i anslutning till detta betänkande avser vi att
              återkomma i höst med förslag på det här området.
            </seg>
          </u>
          <note type="speaker" xml:id="i-b94fc6ff93f5e649-0">
            Anf. 136 HANS UNANDER (s):
          </note>
          <u who="unknown" xml:id="i-8b1276ed6aebde2e-1">
            <seg xml:id="i-1ab70400abb4f98d-0">
              Herr talman! För varje person som blir uppsagd från sin bostad
              är det en personlig katastrof. Man riskerar att tappa fotfästet.
              Att ha en bostad är en grundläggande förutsättning för att man
              ska kunna fungera som samhällsmedborgare.
            </seg>
            <seg xml:id="i-4ffc7f59344b3aed-0">
              Anledningarna till att någon blir uppsagd från sin lägenhet kan
              vara många. Men jag tror inte att det sker som en blixt från en
              klar himmel, utan det föregås av en längre tids problem av olika
              slag.
            </seg>
            <seg xml:id="i-e71d1e91982b63cc-0">
              Tidiga signaler till sociala myndigheter har vi mycket att tjäna
              på, både samhällsekonomiskt och inte minst personligt. För varje
              person, familj och barn som slipper uppleva det trauma som en
              avvisning innebär kan en tidig signal till de sociala myndigheterna
              vara avgörande. I dag finns ett system för underrättelser till
              socialnämnden för dem som bor i hyresrätt. I dag diskuterar vi
              ett liknande system för dem som bor i bostadsrätt.
            </seg>
            <seg xml:id="i-643f86f8f138e95e-0">
              En avgörande skillnad mellan mig som socialdemokrat och ni moderater,
              kristdemokrater och folkpartister som har reserverat er mot denna
              förändring är att jag ser bostadsrätten och bostadsrättsföreningen
              som något annat än bara en bostad och kanske en god investering.
              För mig innebär boendet i bostadsrättsföreningen, förutom ett
              förhoppningsvis trevligt boende, möjligheter till inflytande.
              För mig innebär det att man genom samverkan bereder medlemmarna
              bra bostäder. För mig innebär det en idé om ett bra boende där
              bostadsrättsföreningen likt andra samhällsaktörer tar ett socialt
              och samhälleligt ansvar för sina medlemmar. Det är något som kan
              ske bland annat genom att bostadsrättsföreningen uppmärksammar
              de sociala myndigheterna på de fall där en enskild bostadsrättsinnehavare
              har problem.
            </seg>
            <seg xml:id="i-af21e5412b1ad9d6-0">
              Det är speciellt två anledningar till att uppsägningar sker.
              Det är på grund av störningar och på grund av att bostadsrättsinnehavaren
              har kommit efter ekonomiskt. Det är inte lätt att ha en granne
              som stör på olika sätt. Han eller hon kanske spelar hög musik
              långt in på kvällarna eller missköter sin lägenhet på så sätt
              att det medför lukt eller risk för ohyra. Jag kan förstå att man
              som lekmannastyrelse kan uppleva det både känsligt och jobbigt
              att underrätta socialnämnden om problemen. Det är en granne som
              man kommer att träffa i tvättstugan, i trappuppgången eller ute
              på gården. Jag vill ändå påstå att fördelarna klart överväger
              nackdelarna.
            </seg>
            <seg xml:id="i-d2af94881cd304fe-0">
              Genom att socialnämnden blir underrättad om problemen ges kommunerna
              större möjligheter att sätta in stödinsatser i tid och därmed
              förhindra avhysning. Vidare anser jag att man som granne och medmänniska
              tar sitt samhälleliga ansvar när man underrättar de sociala myndigheterna
              om problemen.
            </seg>
            <seg xml:id="i-1421b4dd8e57e380-0">
              För en bostadsrättsförening är det avgörande att man får in sina
              månadsavgifter. Det är en förutsättning för att man ska klara
              av amorteringarna, ha möjlighet att sköta underhållet och kunna
              renovera. Det skapar stora problem om en medlem inte betalar i
              tid. Men jag vill påstå att det är lika viktigt att de sociala
              myndigheterna får reda på om en bostadsrättsinnehavare riskerar
              uppsägning beroende på att han eller hon kommit efter med betalning.
              Ett av argumenten som förs fram mot detta är att bostadsrätten
              representerar ett visst förmögenhetsvärde och att en underrättelse
              därmed inte skulle vara meningsfull.
            </seg>
            <seg xml:id="i-5f280b5a023be87a-0">
              Detta kanske är en sanning i Helsingfors och i vissa andra delar
              av Sverige, men långtifrån i hela landet. I Malung, där jag kommer
              ifrån, har en bostadsrätt inget större ekonomiskt värde och är
              i verkligheten inte heller någon garanti för uteblivna avgifter.
              Underrättelsen till socialnämnden kan i vissa fall, om det finns
              goda skäl, innebära ekonomiskt stöd som gör att bostadsrättsinnehavaren
              ges möjlighet att bo kvar i sin lägenhet. I de fall där lägenheten
              betingar ett betydande värde och bostadsrättsinnehavaren har förverkat
              sin rätt till bostadsrätten kan en underrättelse till socialnämnden
              innebära att man vidtar andra åtgärder såsom att ordna en ny bostad.
            </seg>
            <seg xml:id="i-09bc2cc6e1c84d2d-0">
              Herr talman! Jag får som brukligt yrka bifall till förslaget
              i betänkandet.
            </seg>
          </u>
          <note type="speaker" xml:id="i-12370dfe6dfde788-0">
            Anf. 137 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-75f93ac0d45d62e7-1">
            <seg xml:id="i-f9b0566263e80812-0">
              Herr talman! Det var många intressanta saker. Jag tror inte att
              jag hinner med alla under replikskiftet. Jag tycker nog, när jag
              läser betänkandet, att det finns fler argument mot än för förslaget.
              Det finns en rad meningar i betänkandet som tar upp olika svårigheter.
            </seg>
            <seg xml:id="i-52f781d708e8b2eb-0">
              Hans Unander tar upp föreningarna. Jag hoppas att det var en
              liten felsägning att vår inställning skulle vara att det bara
              handlade om ekonomi och bostad. Jag skulle vilja fråga om Hans
              Unander tror att bostadsrättsföreningarna tar något socialt ansvar
              i dag, utan den här lagstiftningen som ska komma så småningom.
            </seg>
            <seg xml:id="i-5900fa6268f9dac3-0">
              Det andra som Hans Unander tar upp är anmälan till socialnämnden.
              Det är första steget. Hans Unander tar sedan upp lite av vad som
              skulle kunna hända i fortsättningen. Det är bevisligen så att
              det finns många texter där det står att det inte fungerar särskilt
              bra ens på hyresrättens område. Då är min fråga vad Hans Unander
              tror att socialnämnden vidtar för åtgärder när väl anmälan kommer.
            </seg>
            <seg xml:id="i-700a0cd059d60503-0">
              Det tredje jag skulle vilja ta upp är störningar. Det står i
              betänkandet att när det uppstår störningar ska det underrättas,
              men inte vid särskilt allvarliga störningar. Då ska man slippa
              det. Då ska man kunna vidta åtgärder utan att anmäla till socialnämnden.
              Då undrar jag var skiljelinjen går. Vem bedömer det? Varför ska
              det räcka med att skicka en kopia på uppsägningen till socialnämnden
              när det är speciellt svåra fall? Är det mindre behjärtansvärt
              då?
            </seg>
          </u>
          <note type="speaker" xml:id="i-4969c0f43e5aa632-0">
            Anf. 138 HANS UNANDER (s) replik:
          </note>
          <u who="unknown" xml:id="i-8b1276ed6aebde2e-2">
            <seg xml:id="i-ff7d9b5573c50cc7-0">
              Herr talman! Dan Kihlström tar upp en diskussion om socialt ansvar.
              Jag hoppas verkligen att det är precis som när jag bodde i min
              hyreslägenhet i Malungshem för några år sedan, att man tar ett
              socialt ansvar för sina kamrater som bor i grannlägenheten. Det
              tror jag verkligen att man gör även i bostadsrättsföreningarna.
              Det hindrar inte att man som i de förslag vi nu lägger kan stärka
              det med att få hjälp från till exempel socialnämnden i olika frågor.
              Det kan ju vara frågor som man inte klarar av som enskild person.
              Man kanske behöver hjälp utifrån. Där tycker jag att vårt förslag
              är bra.
            </seg>
            <seg xml:id="i-34fdbe595adee51f-0">
              Du tar upp en definition i vårt betänkande. Det är väl som vanligt
              när det gäller sådana frågor att det brukar komma efter en tid.
              Man brukar kunna ta upp en rättspraxis hur man ser på olika gränsdragningar.
              Det tror jag att man även i det här fallet kommer att göra, Dan
              Kihlström.
            </seg>
          </u>
          <note type="speaker" xml:id="i-8e383eb9385758eb-0">
            Anf. 139 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-75f93ac0d45d62e7-2">
            <seg xml:id="i-e96eb0d988422aec-0">
              Herr talman! Det var bra att vi fick ett tillrättaläggande när
              det gäller synen på föreningarna och hur man bedriver arbetet
              med bostadsrätter i dag. Det var ju fint att höra att Hans Unander
              tycker att föreningarna tar ett socialt ansvar. Det tycker jag
              verkligen att de gör, vilket gör att det inte behövs en kraftigare
              lagstiftning på det här området.
            </seg>
            <seg xml:id="i-2cab6e73d97a706a-0">
              De frågor som jag tog upp och som Hans Unander kan få chans att
              svara på igen i sin andra replik handlade om vad som händer sedan.
              Vi tar exemplet att någon har burit sig illa åt på något sätt
              i bostadsrättsföreningen som de facto sitter på en lägenhet med
              ett visst värde. Så får socialnämnden reda på det. De får en skriftlig
              anmälan från föreningen. Vad gör socialnämnden? Vad har de för
              möjligheter? Kommer inte de att ta hänsyn till att det faktiskt
              finns ett kapital i lägenheten, skicka tillbaka pappret och säga:
              Nu får ni vidta åtgärder, kanske sälja lägenheten eller så? Det
              är det ena.
            </seg>
            <seg xml:id="i-9ce84dba9c44dc6c-0">
              Det andra var att jag skulle vilja att Hans Unander tar upp frågan
              om graden av störningar. Det står i betänkandet att man kan bli
              uppsagd på grund av störningar, men inte vid särskilt allvarliga
              störningar. Är behovet mindre för familjen och för barnen som
              bor i lägenheten om man har gjort det här grovt på något sätt?
              Det är väl ungefär samma bekymmer som familjen står i. Då ska
              man inte behöva anmäla till socialnämnden. Det tycker jag är en
              direkt felaktighet. Vem gör den gränsdragningen? Det kan Hans
              Unander få chans att utveckla.
            </seg>
          </u>
          <note type="speaker" xml:id="i-0a5ce081fbdcc675-0">
            Anf. 140 HANS UNANDER (s) replik:
          </note>
          <u who="unknown" xml:id="i-8b1276ed6aebde2e-3">
            <seg xml:id="i-7347a4b11b6eb486-0">
              Herr talman! Dan Kihlström tar upp graden av störningar. Jag
              tror att det kommer att tillämpas en rättspraxis med något slags
              gränsdragning. Olika parter diskuterar sådana frågor bland annat
              i hyresnämnden.
            </seg>
            <seg xml:id="i-1ac519f11e822bcb-0">
              Jag tror ändå att det här förslaget är bättre. Det kan vara familjer
              som har råkat illa ut. Nu blir det en signal till socialnämnden
              för att vi ska kunna komma in i tid och hjälpas åt för att komma
              till rätta med de problem som finns.
            </seg>
            <seg xml:id="i-0da1a27f3562de1f-0">
              Dan Kihlström talar om vilka möjligheter det sociala har, om
              det finns ett restvärde i bostadsrättslägenheten. Jag vet inte
              heller där var gränsdragningen blir om det blir vid ett visst
              antal kronor i värde på lägenheten eller om det blir en diskussion
              om gränsdragning på just den ekonomiska sidan.
            </seg>
            <seg xml:id="i-0600c03fc2fb0862-0">
              Som jag sade i mitt inledningsanförande finns det kommuner där
              det inte ligger något som helst värde i bostadsrättslägenheterna.
              Där kan den här möjligheten att gå in vara till stor hjälp.
            </seg>
          </u>
          <note type="speaker" xml:id="i-01a1da4d7fcf39a6-0">
            Anf. 141 PETER DANIELSSON (m) replik:
          </note>
          <u who="peter_danielsson_38db7c" xml:id="i-f88519fc0bedbfd6-6">
            <seg xml:id="i-cafddb5bb3598c95-0">
              Herr talman! Hans Unander talade om att det är viktigt att vi
              uppmärksammar problem. Jag sade tidigare att jag bor i hyresrätt.
              Det gör jag fortfarande, men vi är inne i en process om att eventuellt
              ombilda till bostadsrätt hiskligt, eller hur? När det var hyresrätt
              hade jag inte hälften så mycket kontakt med mina grannar som jag
              har nu, inte minst i processen att vi ska bli en bostadsrättsförening.
              Plötsligt är vi som en stor familj allihop.
            </seg>
            <seg xml:id="i-cf9eb44b39673c58-0">
              För min del tycker jag att lagen blir lite fånig. Den blir ett
              slag i luften. I den underrättelseskyldighet som ni vill införa
              ingår att man ska underrätta vid uppsägning. Men då är det redan
              för sent.
            </seg>
            <seg xml:id="i-4c9fba908abe1b86-0">
              I en bostadsrättsförening finns ett slags social kontroll. Jag
              tror att man faktiskt hjälper varandra i en bostadsrättsförening.
              I det här perspektivet blir lagen tämligen verkningslös.
            </seg>
            <seg xml:id="i-3f99b92d87002c4d-0">
              Det är några frågor som jag inte riktigt fick svar på i det förra
              replikskiftet. Den första frågan är just vilka insatser socialnämnden
              skulle kunna tänkas vidta efter en underrättelse. Vad är det de
              kan göra? Som jag ser det kan de inte göra särskilt mycket. Det
              har visat sig att det inte har varit särskilt framgångsrikt på
              hyresrättens område heller. Där skulle jag vilja ha ett förtydligande
              av Hans Unander.
            </seg>
            <seg xml:id="i-045005ad7f2e0098-0">
              Vad är det som har förändrats sedan förra året, förutom att Vänstern
              har tryckt på? Är det någonting i sak som har förändrats gentemot
              den bedömning som både ni och regeringen gjorde för bara ett år
              sedan i den här kammaren?
            </seg>
          </u>
          <note type="speaker" xml:id="i-a643ec2dc2d17de3-0">
            Anf. 142 HANS UNANDER (s) replik:
          </note>
          <u who="unknown" xml:id="i-8b1276ed6aebde2e-4">
            <seg xml:id="i-e29998786e0749f6-0">
              Herr talman! Peter Danielsson tar upp flera intressanta diskussioner.
              Man skulle kunna vidga diskussionen utifrån den förra debatten
              och vad ni skriver i reservationen, att ni tycker att ett ägande
              i bostadsrättsförening kan jämföras med en villa. Det är intressant.
              Det har i och för sig ingenting med den här frågan att göra.
            </seg>
            <seg xml:id="i-c3bafa4a499a8f17-0">
              Peter Danielsson frågar vad socialnämnden kommer att göra. Jag
              hoppas att de kommer att hjälpa de personer som har hamnat i problem.
              Om det finns ett stort restvärde i lägenheten kan man se till
              att de får boendet ordnat på ett annat sätt, såsom man gör i andra
              fall när folk har hamnat i problem. Jag hoppas också att socialnämnden,
              i sådana fall som kan vara aktuella där jag lever och bor, kan
              gå in och hjälpa till med årsavgiften eller en månadsavgift.
            </seg>
            <seg xml:id="i-f7d1bc4cd0cece20-0">
              Jag tycker inte bara att man kan måla svart på väggen.
            </seg>
            <seg xml:id="i-944ed55ea91303d3-0">
              Peter Danielsson säger att regeringen har ändrat åsikt. Det är
              väl delvis utifrån att vi i riksdagen har sagt att vi vill att
              man ska göra det här. Då är det förträffligt att regeringen kommer
              tillbaka så snabbt som man har gjort i det här fallet, att det
              går undan. Det är trots allt vi som är lagstiftare.
            </seg>
          </u>
          <note type="speaker" xml:id="i-878272bbd1359cc1-0">
            Anf. 143 PETER DANIELSSON (m) replik:
          </note>
          <u who="peter_danielsson_38db7c" xml:id="i-f88519fc0bedbfd6-7">
            <seg xml:id="i-5ffff68775fd24c9-0">
              Herr talman! Jag måste tolka det Hans Unander säger som att Hans
              Unander inte tror att människor bryr sig om andra människor utan
              vi måste ha en lag eller förordning som säger att man måste underrätta
              de sociala myndigheterna. Annars gör man det inte.
            </seg>
            <seg xml:id="i-cdedcd7e4d3aecca-0">
              Dessutom verkar det som om Hans Unander inte heller tror att
              människor kan hjälpa sig själva, det vill säga söka hjälp.
            </seg>
            <seg xml:id="i-b3a5f91e4e879e7f-0">
              För att ställa frågan på sin spets kan vi ta ett exempel. Det
              är i och för sig hypotetiskt och kanske lite överdrivet, men det
              är bara för att ställa det på sin spets. Vi kan ta Rock-Pelle.
              Han har ett bra jobb. Han är ungkarl. Han har ett extremt intresse
              för hårdrock av den tyngre sorten, det riktiga death metal -stuket.
              Han har en förmåga att vid upprepade tillfällen spela väldigt
              högt, speciellt när han festar till lite på fredag och lördag.
              Men han går inte över gränsen till det allvarliga, som Dan talade
              om. Han spelar högt ofta, och det har blivit ett väldigt liv om
              det i bostadsrättsföreningen. I övrigt har han inga problem inga
              alkoholproblem, inga drogproblem. Han har ett bra jobb och kan
              betala. Men det har ändå kommit dithän att han får lämna lägenheten.
              Är det då rimligt att han anmäls till socialnämnden?
            </seg>
          </u>
          <note type="speaker" xml:id="i-63db1da9926647cb-0">
            Anf. 144 HANS UNANDER (s) replik:
          </note>
          <u who="unknown" xml:id="i-8b1276ed6aebde2e-5">
            <seg xml:id="i-8ecba0a5927c9ead-0">
              Herr talman! Peter Danielsson tar upp många frågor. Han vill
              framför allt attackera mig för att jag skulle anse att människorna
              i bostadsrätter eller hyresrätter inte bryr sig om varandra. Peter
              Danielsson resonerar väldigt konstigt. På de ställen där jag har
              bott, både i hyresrätt och i villaområden, har vi alltid brytt
              oss om varandra. Vi har varit ute och pratat med varandra jämt
              över gårdsgränsen. Det som förvånar mig väldigt mycket är att
              man nere i Malmö, eller var du nu bor, tydligen måste bilda bostadsrättsförening
              innan man börjar prata med varandra. Det gjorde vi i hyresrätten
              i ett tidigt skede. Det håller inte för mitt vidkommande.
            </seg>
            <seg xml:id="i-951720eb4dd33a7b-0">
              Jag tror att människorna bryr sig mycket oavsett bostadsform.
              Men om man ser ett ekonomiskt intresse i vissa transaktioner kan
              det vara mer intressant att prata med varandra, som om man kan
              försöka göra en ombildning av hyresfastigheter till bostadsrätter.
            </seg>
          </u>
          <note type="speaker" xml:id="i-34e7c04da9cb802c-0">
            Anf. 145 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-c93e9c0be55f7629-0">
            <seg xml:id="i-3203739c9f795cd3-0">
              Herr talman! Regeringen avstyrkte införandet i den proposition
              man lade fram under förra riksmötet. Man kunde också konstatera
              skälen till att regeringen avstyrkte förslaget vid den behandlingen.
              Bland annat de tunga remissinstanserna, de tre största aktörerna
              vad gäller bostadsrättsföreningar SBC, HSB Riksförbund och Riksbyggen
              avstyrkte. De tyckte inte att förslaget var bra.
            </seg>
            <seg xml:id="i-ad717779f8743a1b-0">
              Ett annat skäl som regeringen anförde var att det här systemet
              inte fungerar på hyresrättens område. Då förväntar vi oss att
              man i nästa steg måste se över det också i den delen.
            </seg>
            <seg xml:id="i-558757466abdc713-0">
              Vad är det som gör att socialdemokraterna i bostadsutskottet,
              trots de många sakskäl som har anförts här, ändrade uppfattning
              och drev en annan linje? Vilka sakskäl har socialdemokraterna
              i bostadsutskottet haft för att tillkännage och nu i betänkandet
              föreslå att man utökar skyldigheten till underrättelse för bostadsrättsföreningar,
              när förslaget inte har vunnit gillande i andra sammanhang?
            </seg>
          </u>
          <note type="speaker" xml:id="i-00d914a8554c0ffb-0">
            Anf. 146 HANS UNANDER (s) replik:
          </note>
          <u who="unknown" xml:id="i-8b1276ed6aebde2e-6">
            <seg xml:id="i-42d3cd6a233a3252-0">
              Herr talman! Nina Lundström menar att regeringen har avstyrkt
              förslaget och att vi skulle se det på ett annat sätt i bostadsutskottets
              s-grupp. Vi har ett system där det faktiskt är riksdagen som bestämmer.
              Utifrån den aspekten tycker jag att det kanske är ett friskhetstecken
              att regeringen i vissa fall får ändra sin uppfattning, om det
              är så att man har stått så hårt vid den, som jag kanske inte har
              upplevt att man har gjort.
            </seg>
            <seg xml:id="i-beea12f98dd0b1e4-0">
              Nina Lundström säger att systemet inte fungerar för hyresrätterna.
              Det är möjligt att systemet inte fungerar helt hundraprocentigt.
              Men jag har i alla fall den uppfattningen att det för de människor
              som kommer in i systemet är bättre än att inte systemet finns.
              Jag hoppas att de människorna får den trygghet och den hjälp som
              de behöver. Det är trots allt människor du har att göra med. Där
              tror jag att det är bättre att vi har en sådan lagstiftning än
              att vi inte skulle ha det.
            </seg>
          </u>
          <note type="speaker" xml:id="i-80209268ef465878-0">
            Anf. 147 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-c93e9c0be55f7629-1">
            <seg xml:id="i-6bbb07f4b4dd3c2a-0">
              Herr talman! Det låter ju intressant. Bara för att det är sunt
              att gå emot regeringen kan man tänka sig ett tillkännagivande.
              Men jag tycker ändå att det är principiellt viktigt att veta vilket
              argument som har föranlett tillkännagivandet. Vad är det för ny
              information som har tillkommit?
            </seg>
            <seg xml:id="i-8eaaca2f991851dc-0">
              Jag kan konstatera att i regeringens proposition 2002/03:12 s.
              65 anger man mycket tydligt argumenten för att man inte föreslår
              att man också ska se till att underrättelse gäller för bostadsrättsföreningar.
              Man anför också väldigt tydligt att de tre största aktörerna på
              marknaden har avstyrkt detta och har en lång argumentation för
              det.
            </seg>
            <seg xml:id="i-46a58f436ae24dcb-0">
              Då vill man gärna veta här i riksdagens kammare: Vad är det för
              sakargument, annat än att gå emot regeringen, som ligger till
              grund för att fatta ett sådant beslut? Det vill vi gärna veta,
              inte minst med tanke på att just det här regelverket inte fungerar
              inom hyresrättens område. Det skulle också kunna vara en vägledning
              för oss andra att förstå vilka andra revideringar som måste till
              inom hyresrättens område där detta inte fungerar.
            </seg>
            <seg xml:id="i-450d34a895f1138d-0">
              Jag kan dessutom konstatera, och det vill jag också ha en kommentar
              till, att i dag måste kronofogdemyndigheten underrätta socialnämnden
              innan avhysning. Där finns så att säga en funktion.
            </seg>
            <seg xml:id="i-50c017568122cdaa-0">
              Det andra är att Konsumentverket också har avstyrkt och menar
              att det redan inom rådande lagstiftning finns en möjlighet att
              agera.
            </seg>
            <seg xml:id="i-23dba4e8bbcb1c49-0">
              Det är väl ändå så att när man ska stifta lag måste den ha en
              relevans. Man måste ändå kunna förutse att den kommer att fungera.
              När bevisningen är så entydigt emot ett lagförslag vill jag gärna
              höra och ger nu Socialdemokraterna en möjlighet att ge sakargumenten
              för varför detta ska införas.
            </seg>
          </u>
          <note type="speaker" xml:id="i-8edd91b263876750-0">
            Anf. 148 HANS UNANDER (s) replik:
          </note>
          <u who="unknown" xml:id="i-8b1276ed6aebde2e-7">
            <seg xml:id="i-bd7774d907359f67-0">
              Herr talman! Jag ska försöka förklara det för Nina Lundström.
              Vi ser på det här utifrån människorna. Vi tycker att det är jätteviktigt
              att människorna får den trygghet och den hjälp som de behöver
              när de hamnar i en situation där de kan behöva hjälp av de sociala
              myndigheterna.
            </seg>
            <seg xml:id="i-ad231e7e4a60b087-0">
              Det är klart att det alltid finns lagstiftning det tyder också
              den här debatten på där man kan göra förändringar som är till
              det bättre. Man kanske kan skruva och vrida även i det här systemet
              för att få det ännu bättre och för att de enskilda ska få den
              hjälp och den trygghet som de behöver.
            </seg>
            <seg xml:id="i-4fe95ab37ec2400a-0">
              Vi har fört diskussionen och känner oss ganska trygga med att
              det här kan vara en hjälp för dem som har det trassligt och som
              behöver hjälp. Då tror vi att det sociala kan hjälpa de personerna.
              Vi har kommit överens med Vänsterpartiet om att det här kan vara
              ett bra alternativ.
            </seg>
            <seg xml:id="i-86b03708645dd256-0">
              Det kan väl vara som så att vi ibland kan se lite olika världar,
              men jag tror ändå att det här kommer att bli bra.
            </seg>
          </u>
          <note type="speaker" xml:id="i-651438cd00ae6084-0">
            Anf. 149 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-6fd75911611619dd-3">
            <seg xml:id="i-d645881c8800ea5c-0">
              Herr talman! Det är inte ofta, men det händer ibland att man
              får se sin motion leda till ett tillkännagivande i ett betänkande.
              Det tackar vi för. Vi tackar dessutom regeringen för det mycket
              snabba hanterandet av det tillkännagivandet. Det känns riktigt
              bra.
            </seg>
            <seg xml:id="i-5fc053a03bdd2fb8-0">
              Jag hade egentligen bara tänkt säga så pass mycket i den här
              debatten, men jag känner att jag trots allt måste förlänga den
              stund som vi har möjlighet att umgås lite grann.
            </seg>
            <seg xml:id="i-2af2c7541bb17f99-0">
              Först vänder jag mig till Nina Lundström, herr talman, som sade
              att vi är så väldigt mycket emot bostadsrättsföreningar. Jag tror
              att jag i den förra debatten vi hade klargjorde ganska tydligt
              var Vänsterpartiet står. Jag klargjorde dessutom att jag själv
              har tillbringat större delen av mitt liv i bostadsrätt och tycker
              att det är en alldeles utmärkt form. Vill man fortsätta hacka
              på oss för att vi skulle vara motståndare till bostadsrätter får
              jag väl ta hit Karl Marx Kapitalet och svära vid den. Det är väl
              lämpligast för mig att svära med fingrarna på just den boken.
              Men vi har ingenting emot bostadsrätter.
            </seg>
            <seg xml:id="i-9120c31e6cd33c5c-0">
              Vi kan konstatera att man tycker så synd om den stackars bostadsrättsstyrelsen
              som ska behöva anmäla en granne till socialnämnden. Jag har faktiskt
              själv aldrig suttit i en styrelse. Däremot har jag varit revisor
              i en herrans massa år i en bostadsrätt och sett en del av de här
              vräkningsärendena. Anmälan är hemskt tragisk för styrelsen, men
              det är helt okej att den kastar ut grannar ur deras bostäder,
              att de inte får bo kvar. Proportionerna blir liksom lite lustiga.
              Att slänga ut sin granne på gatan är inga problem, men när det
              gäller att anmäla till socialnämnden att det är problem är det
              jättesynd om samma styrelse. Jag har lite svårt att förstå det
              här resonemanget.
            </seg>
            <seg xml:id="i-e0f3d7546752cb9d-0">
              Man använder som argument att det här inte har fungerat på hyresmarknadens
              sida. Nej, det har inte alltid fungerat särskilt bra. Det finns
              exempel på motsatsen. Jag satt några år i Hemlösekommittén och
              tittade rätt mycket på frågor som gällde vräkning. Vi vet att
              ungefär 80 % av dem som vräks ett år efter vräkningen inte har
              ett eget kontrakt. Vi vet att man över huvud taget inte har reda
              på var ungefär 10 % av dem som har blivit vräkta finns längre.
              Väldigt många av dem befinner sig då i hemlöshet, riktig hemlöshet,
              alltså uteliggarvärlden. Det här vet vi genom undersökningar som
              är gjorda. Det är ingen nyhet.
            </seg>
            <seg xml:id="i-b19f3583994211bb-0">
              Vi vet också att de som har blivit vräkta på grund av betalningsförseningar
              eller på grund av skulder inte får kontrakt. Så ser det ut i bostadsvärlden.
              Det är inte så att det är ett specifikt storstadsproblem. Det
              gäller hela landet. Vi har hemlösa uteliggare i samma kommuner
              som vi river lägenheter. Vi vet om att vräkningar många gånger
              får just den effekten för människor. Man hamnar utanför bostadsmarknaden.
            </seg>
            <seg xml:id="i-0c1e6df98c9c73dd-0">
              Skälet till vår motion var helt enkelt att man införde samma
              regelverk för bostadsrätten som för hyresrätten i det andra skedet.
              Man införde alltså samma uppsägnings- och avhysningsregler, som
              det så vackert heter, för bostadsrätten som för hyresrätten, vilket
              inte fanns innan. Därför tyckte vi att det var ganska rimligt
              att samma regelverk också gällde som ett skydd för den enskilde
              bostadsrättsinnehavaren. Det har vi nu fått, och det tycker vi
              är jättebra.
            </seg>
            <seg xml:id="i-6fa494a3459279fc-0">
              Vad kan då en socialnämnd göra? Jag kan konstatera att i södra
              innerstadens socialnämnd i Malmö, som tog ett ganska kraftigt
              tag när det gällde vräkningar, hade vi exempel med en gammal kvinna
              i 80-årsåldern som inte hade upptäckt att det nya bostadsföretaget
              inte accepterade autogiro. Hon trodde att hon betalade hyran över
              autogiro. Plötsligt hade hon kommit i jätteskuld och skulle sägas
              upp. Genom ett aktivt arbete i socialnämnden kunde den vräkningen
              hindras. Den hade skett annars. Den hade skett i bostadsrättsföreningen
              enligt samma regelverk.
            </seg>
            <seg xml:id="i-590bad979da1a22e-0">
              Jag kan konstatera att man genom att träffas och tala faktiskt
              har minskat antalet vräkningar i den stadsdelen ganska rejält.
              Det är den förhoppningen vi naturligtvis har. Målet är inte någonting
              annat, inte att man ska anmäla folk för att det är kul. Målet
              är naturligtvis att man ska hindra avhysning.
            </seg>
            <seg xml:id="i-8b06a07dc1b52d39-0">
              När man diskuterar särskilt allvarliga störningar kanske jag
              utan att kunna lagen kan ge några exempel. Det är om du skjuter
              skarpt i lägenheten, om du våldtar grannens fru eller om du slår
              ihjäl grannens hund och sådant som det kallas väldigt allvarlig
              störning. Om du spelar musik högt har det inte någonting med nivån
              på musiken att göra om det är en allvarlig störning, utan det
              är egentligen när du utgör fara för liv och lem för dina grannar
              som det räknas som en allvarlig störning.
            </seg>
            <seg xml:id="i-e9c8e83194979f52-0">
              Men, som sagt var, jag vill tacka både ledamöterna i bostadsutskottet
              och regeringen för en välvillig behandling av vår motion.
            </seg>
          </u>
          <note type="speaker" xml:id="i-c223c61377f009ee-0">
            Anf. 150 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-75f93ac0d45d62e7-3">
            <seg xml:id="i-0d3ed0eb71a0c925-0">
              Herr talman! Vi kan väl fortsätta resonemanget på området.
            </seg>
            <seg xml:id="i-822075ede80da387-0">
              Jag noterar att när Sten Lundström talar så väl om det vänsterpartistiska
              förslaget som har fått gehör av socialdemokrater och miljöpartister
              hämtar han argument från hyresrättsområdet. Han talar om vräkningar,
              de hemlösas situation och om hjälp för de utkastade. Hela tiden
              är det exempel från hyresrättsområdet. Jag vill ändå påstå att
              det finns en viss skillnad mellan en person som kanske har problem
              av olika slag som har fått ett hyreskontrakt hos en hyresvärd
              och en person som äger en bostadsrättslägenhet.
            </seg>
            <seg xml:id="i-6af45410c076f0c4-0">
              Jag vill ställa samma fråga till Sten Lundström som jag ställde
              till Hans Unander. Det gäller graderingen av störningar. Nu fick
              vi höra väldigt spekulativa exempel, att ta fram bössan, att våldta
              grannen och allt möjligt. Men är inte bekymret detsamma om personen
              med bössan som springer hos grannen har en familj och barn? Är
              inte den personen i samma behov av hjälp? Skulle det då inte vara
              samma regler som gäller där, det vill säga att det ska ske en
              anmälan till socialnämnden. Jag tycker nästa att det skulle vara
              större anledning att anmäla till socialnämnden om man springer
              omkring med en bössa och våldtar grannens fru!
            </seg>
          </u>
          <note type="speaker" xml:id="i-4c1d50ba8653cc70-0">
            Anf. 151 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6fd75911611619dd-4">
            <seg xml:id="i-b15a6e12faa3cef2-0">
              Herr talman! Det här är fråga om en anpassning, Dan Kihlström,
              till samma regelverk som gäller på hyreslagssidan. Mig veterligen
              har en kristdemokrat aldrig någonsin föreslagit att man ska ändra
              i hyreslagstiftningens avhysningsregler i fråga om detta. Det
              är exakt samma regelverk. Vid allvarlig störning behöver man inte
              gå till socialnämnden. Det gäller exakt samma saker. Mig veterligen
              har Kristdemokraterna aldrig motionerat om en förstärkning i fråga
              om allvarlig störning. Men vi kan diskutera detta, Dan Kihlström.
              Det står mig inte främmande, framför allt inte när det finns barn
              i familjerna, att man inte rakt av ska kunna kasta ut folk i det
              läget.
            </seg>
            <seg xml:id="i-311ba45a92f98a0f-0">
              Det här är fråga om en anpassning till hyreslagstiftningen, som
              blir identisk både vad gäller skälen till vräkning och den omsorg
              som ska råda om de människor som riskerar att bli vräkta. Visst
              ska vi kunna diskutera, åtminstone i de fall som gäller barnfamiljer
              vilket påpekas i ett annat fall där vi inte tycker att vräkning
              över huvud taget ska ske. Det gäller vid upprepade försenade inbetalningar,
              som ni har röstat emot när vi har yrkat på att det inte ska vara
              skäl till avhysning. Det finns inte med här heller som ett skäl.
              Vi fick inte igenom allt, men vi kanske tillsammans kan titta
              över detta.
            </seg>
            <seg xml:id="i-6caaaa276e8ce3b0-0">
              Sedan var det frågan om skillnad mellan hyresrätt och bostadsrätt.
              Det är mycket möjligt att jag använder exempel från hyresmarknaden.
              När vi har tittat på detta i Hemlösekommittén har det inte varit
              någon skillnad för folk som blir vräkta beroende på vilken upplåtelseform
              de blir vräkta från. Den sociala situationen för den som blir
              vräkt är i efterhand identisk. Det finns ingen skillnad. Däremot
              är det nog fler som blir vräkta från hyresrätter. Jag vet ju hur
              vi jobbar i min egen bostadsrättsförening. Lite grann beror det
              nog på att när till exempel ljudet är lite för högt kanske man
              snackar med varandra. Men det finns också hyresrätter där sådant
              sköts alldeles utmärkt och det inte sker några vräkningar.
            </seg>
          </u>
          <note type="speaker" xml:id="i-99e11ef094b76fb1-0">
            Anf. 152 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-75f93ac0d45d62e7-4">
            <seg xml:id="i-b6dbbdfeedac1a38-0">
              Herr talman! Jag säger till Sten Lundström som jag sade till
              Hans Unander, nämligen att när jag läser betänkandet tycker jag
              att det finns fler argument som talar emot lagstiftningen. Den
              lagstiftning vi pratar om nu hängs upp på den lagstiftning som
              finns på hyresrättsområdet. Sten Lundström har med nästan kameral
              noggrannhet läst den lagen. Sedan ska den överföras till bostadsrättsområdet.
            </seg>
            <seg xml:id="i-3098fd7ffda6e05b-0">
              Sedan är det resonemanget om anmälningsplikten. Jag har inte
              själv en bostadsrättslägenhet, men jag har barn som har det. En
              bostadsrätt har ett visst värde. Då har man också bekymret precis
              som jag tog upp i mitt anförande med räntebetalningar och så vidare.
              Vore det inte då lika klädsamt av Vänsterpartiet att i lagstiftningen
              införa att banker och kreditinstitut ska ha skyldighet att anmäla
              till socialnämnden när någon inte kan betala räntan eller amorteringarna?
            </seg>
            <seg xml:id="i-23df23baa1619dcc-0">
              Jag tror att Sten Lundström är medveten om vi har till och med
              ett särskilt yttrande om det att i fråga om hyresrättsområdet
              har vi lagt fram tydliga förslag på att vi vill skärpa lagstiftningen
              genom att till exempel införa ett ökat samrådsförfarande. Det
              är för att hjälpa familjer med barn när de blir hemlösa. Det tror
              jag att Sten Lundström vet.
            </seg>
          </u>
          <note type="speaker" xml:id="i-5fec0c022d284bb1-0">
            Anf. 153 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6fd75911611619dd-5">
            <seg xml:id="i-00c1a97bb37426a5-0">
              Herr talman! Låt oss börja med den så kallade värdediskussionen.
            </seg>
            <seg xml:id="i-e2454518e800ef06-0">
              Naturligtvis finns det en risk för att det finns andra lån. Dessutom
              kan man ha belånat sin lägenhet för att bygga om sommarstugan
              eller för att köpa en bil eller annat som kan skapa problem med
              betalningar. Ofta går bankerna in och gör en avbetalningsplan
              i stället för att riskera bostadens värde. Det är väl rätt bra.
            </seg>
            <seg xml:id="i-277660b948a14526-0">
              Herr talman! Jag kan tänka mig att om det inte går att skaffa
              en annan bostad till familjen eller personen som blir vräkt på
              bostadsmarknaden, att det är bättre, trots att det finns ett värde
              i bostaden, att socialnämnden väljer att hjälpa till ekonomiskt.
              Jag tror att det är rimligt. Kostnaderna för samhället vid en
              vräkning är inte små. De är mycket stora. En vräkning kostar ungefär
              50 000 kr att genomföra. Priset är några år gammalt, så priset
              har väl gått upp ytterligare några tusenlappar. Trots att det
              i det här fallet finns ett värde skulle det vara lönsamt för socialnämnden
              att hjälpa till att betala av en hyra eller hjälpa till att skapa
              en avbetalningsplan, vilket är det vanligaste när man ser över
              de ekonomiska förutsättningarna.
            </seg>
            <seg xml:id="i-c37d13ad8cad392d-0">
              Vi får komma tillbaka och diskutera de andra frågorna. Om vi
              har som mål att minimera antalet vräkningar och i stället se till
              att samhället tar sitt ansvar, att alla har rätt till en bostad,
              kanske vi kan komma överens om att skriva in rätten till en bostad
              i socialtjänstlagen. Det hade varit en styrka. Då skulle vi vara
              tvungna att vidta en mängd åtgärder när folk riskerar att förlora
              sin bostad. Vi kan väl se över de regelverken. Vi kan väl se över
              det som handlar om barnfamiljer. Vi kan väl se över vad som händer
              de människor som framför allt i överhettade områden står utan
              bostad. Det finns alla möjligheter.
            </seg>
            <seg xml:id="i-c68f2765a1f7aa07-0">
              Precis som jag tidigare i debatten sade till Ragnwi Marcelind,
              föreslår jag att ni ska läsa våra motion om rätten till en bostad.
              Allas rätt till bostad heter motionen. Där finns mycket att hämta.
            </seg>
          </u>
          <note type="speaker" xml:id="i-5d5cbacf82b7b5ba-0">
            Anf. 154 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" next="cont" xml:id="i-f69d99e79317d26f-0">
            <seg xml:id="i-2549fd638d0cb4ce-0">
              Herr talman! Vi pratar bostadspolitik, men i det här betänkandet
              tar vi på oss de sociala glasögonen. Själv är jag socialarbetare.
              Det är naturligtvis de aspekterna som jag tycker är viktiga i
              betänkandet. Det är helt okej att jämföra med hyreslagstiftningen
              och införa denna fråga även för bostadsrätter.
            </seg>
            <seg xml:id="i-b3b723aebc38cf61-0">
              När man läser texter väljer man naturligtvis det som passar ens
              egen argumentation. Jag stryker under sådant som att ta ett socialt
              och samhälleligt ansvar för medlemmar, att socialnämnden ska ges
              möjligheter att vidta åtgärder och komma med insatser som hindrar
              eller förebygger att bostadsrättshavarens sociala situation försämras
              genom de sanktioner som bostadsrättsföreningen kan komma att vidta.
              Det är därför detta sker.
            </seg>
            <seg xml:id="i-55209ae811f6ebe0-0">
              Om jag har något mankemang med banken får jag ta det med den.
              Men här är det bostadsrättsföreningen som vill göra någonting
              som drabbar den enskilde. Det är konflikter människor emellan.
              Om allting är så rosenrött, fint och trevligt som ni beskriver
              här i både hyreshusområden och bostadsrättsföreningar är det jättebra.
            </seg>
            <seg xml:id="i-b105cd99ddbdbb8b-0">
              Men detta gäller när det verkligen uppstår konflikter, och det
              är svåra konflikter. Det är det för den som är drabbad av till
              exempel någon sjukdom. Där tänker jag ta upp ett speciellt fall
              som jag tycker är jobbigt. Man ska inte behöva hamna i den situationen
              som Sten beskriver. Det har jag fått mycket insikt i genom Hemlösekommittén.
            </seg>
            <seg xml:id="i-f84844e5d5e12c15-0">
              Det gäller till exempel om en människa är sjuk och lider av exempelvis
              depression. Då ligger det i sakens natur och är sjukdomens art
              att man inte betalar sin hyra. Man ligger på sin madrass på golvet
              och orkar inte ta sig upp utan mår fruktansvärt dåligt.
            </seg>
            <seg xml:id="i-3c753e42b434e357-0">
              Det är ett socialt och samhälleligt ansvar att på något vis tala
              om det. Bostadsrättsföreningen är naturligtvis uppmärksam på det
              och ser att det håller på att gå riktigt dåligt. Jag skulle som
              socialarbetare vilja ha den möjligheten.
            </seg>
            <seg xml:id="i-ab0425d306ca27a6-0">
              Sedan skulle jag naturligtvis också vilja ha redskapen att verkligen
              hjälpa den här människan och se till att den får en personlig
              assistent som åtminstone under depressionstiden ser till att ett
              anständigt liv kan upprätthållas. När den här personen till exempel
              kommer i en manisk period och sätter sprätt på alla sina pengar
              och är jättepigg igen står den i annat fall utan bostad.
            </seg>
            <seg xml:id="i-c4219c96b610bd03-0">
              Det är väldigt viktiga frågor. Det behövs också ekonomiskt stöd
              och att socialnämnden får en möjlighet att hjälpa till med det.
              Det behövs ett bättre ansvarstagande även inom hyresrättens område.
              Det är ett annat ansvar och andra som ska avkrävas ansvar för
              frågorna. Jag vet att det sker förfärliga saker. Man är väldigt
              snar att kicka ut människor som inte sköter sig. Det står så väldigt
              många och vill ha bostaden. Det är ett behändigt sätt.
            </seg>
            <seg xml:id="i-79169e10fdd4b819-0">
              Rätten till en bostad behöver man skriva under på.
            </seg>
          </u>
          <note xml:id="i-673b41ef977b53da-6">
            Föredrogs
          </note>
          <note xml:id="i-776f1f3f7f5afc24-6">
            Överläggningen var härmed avslutad.
          </note>
          <note xml:id="i-78aab4fc7bdc0305-0">
            11 § Inteckningsfrihet vid avstyckning, m.m.
          </note>
          <note xml:id="i-673b41ef977b53da-7">
            Föredrogs
          </note>
          <note xml:id="i-57ac8381a30ac094-0">
            Förste vice talmannen konstaterade att ingen talare var anmäld.
          </note>
          <note xml:id="i-9f4a9bbe9782f6de-0">
            12 § Förmögenhet vid beräkning av bostadsbidrag
          </note>
          <note xml:id="i-673b41ef977b53da-8">
            Föredrogs
          </note>
          <note xml:id="i-57ac8381a30ac094-1">
            Förste vice talmannen konstaterade att ingen talare var anmäld.
          </note>
          <note xml:id="i-17195f090c680d40-0">
            13 § Bordläggning
          </note>
          <note xml:id="i-031aefa46b7cae6b-0">
            Anmäldes och bordlades
          </note>
          <note xml:id="i-31671d4a09cf182c-0">
            14 § Anmälan om interpellationer
          </note>
          <note xml:id="i-ac5dff8fa09ccff5-0">
            Anmäldes att följande interpellationer framställts
          </note>
          <note xml:id="i-e8781d240f0eae67-0">
            den 21 maj
          </note>
          <note xml:id="i-1d89c50d4f4a1811-0">
            Nyamko Sabuni
          </note>
          <note xml:id="i-1a03f85193385301-0">
            Karin Pilsäter
          </note>
          <note xml:id="i-18309bd22dd5a51b-0">
            Yvonne Ruwaida
          </note>
          <note xml:id="i-18309bd22dd5a51b-1">
            Yvonne Ruwaida
          </note>
          <note xml:id="i-1849b552e8319b38-0">
            Lars Bäckström
          </note>
          <note xml:id="i-e21a55667c01d23a-0">
            Anita Brodén
          </note>
          <note xml:id="i-1a03f85193385301-1">
            Karin Pilsäter
          </note>
          <note xml:id="i-e915bb77c51b3f72-0">
            Bo Könberg
          </note>
          <note xml:id="i-570cf3434b18c6b8-0">
            Anne-Marie Ekström
          </note>
          <note xml:id="i-6bb69c273bdf5b8f-0">
            Ana Maria Narti
          </note>
          <note xml:id="i-68b9bfb66caa3f64-0">
            Gabriel Romanus
          </note>
          <note xml:id="i-e4a8d0183575b900-0">
            Tobias Krantz
          </note>
          <note xml:id="i-68b9bfb66caa3f64-1">
            Gabriel Romanus
          </note>
          <note xml:id="i-84eb0617d1e8223d-0">
            Kerstin-Maria Stalin
          </note>
          <note xml:id="i-18309bd22dd5a51b-2">
            Yvonne Ruwaida
          </note>
          <note xml:id="i-05b77fb16560310c-0">
            Interpellationerna 2003/04:537543 redovisas i bilaga som fogats
            till riksdagens snabbprotokoll tisdagen den 25 maj.
          </note>
          <note xml:id="i-6e5cf64b4c432efa-0">
            Interpellationerna 2003/04:544551 redovisas i bilaga som fogats
            till riksdagens snabbprotokoll tisdagen den 1 juni.
          </note>
          <note xml:id="i-cf2699af2c554e58-0">
            15 § Anmälan om frågor för skriftliga svar
          </note>
          <note xml:id="i-b27adbbcd4cafece-0">
            Anmäldes att följande frågor för skriftliga svar framställts
          </note>
          <note xml:id="i-e8781d240f0eae67-1">
            den 21 maj
          </note>
          <note xml:id="i-9fcd6102b8213aa3-0">
            Birgitta Ohlsson
          </note>
          <note xml:id="i-e1e4cce7880471f1-0">
            Sermin Özürküt
          </note>
          <note xml:id="i-73a0f66145bb5ea3-0">
            Mona Jönsson
          </note>
          <note xml:id="i-4d8cab1bf52b7775-0">
            Birgitta Sellén
          </note>
          <note xml:id="i-0fd20154e8c833f3-0">
            Sten Tolgfors
          </note>
          <note xml:id="i-af1605157f5d668f-0">
            Anna Grönlund Krantz
          </note>
          <note xml:id="i-6f37abdf65beae66-0">
            Gunnar Andrén
          </note>
          <note xml:id="i-af244e962d533877-0">
            Lars-Ivar Ericson
          </note>
          <note xml:id="i-3ae2057bd406319d-0">
            Tina Acketoft
          </note>
          <note xml:id="i-64f0bb20b701a5c0-0">
            Jan Andersson
          </note>
          <note xml:id="i-c29753379c6ef2e5-0">
            Maria Larsson
          </note>
          <note xml:id="i-5cf5f8de899a2a48-0">
            Christer Nylander
          </note>
          <note xml:id="i-e4a2507a7c0c9f6b-0">
            Owe Hellberg
          </note>
          <note xml:id="i-b7eec3bd373e4ff0-0">
            den 24 maj
          </note>
          <note xml:id="i-bb60c17291e5cd99-0">
            Carina Hägg
          </note>
          <note xml:id="i-820b8b03a0e5e979-0">
            Frågorna 2003/04:12311243 redovisas i bilaga som fogats till
            riksdagens snabbprotokoll tisdagen den 25 maj.
          </note>
          <note xml:id="i-764364020c4a9e02-0">
            Fråga 2003/04:1244 redovisas i bilaga som fogats till riksdagens
            snabbprotokoll tisdagen den 1 juni.
          </note>
          <note xml:id="i-62748bfa11393fc2-0">
            16 § Anmälan om skriftliga svar på frågor
          </note>
          <note xml:id="i-4c1c50a36b78caa8-0">
            Anmäldes att skriftliga svar på följande frågor inkommit
          </note>
          <note xml:id="i-a1c205aa86dc9443-0">
            den 19 maj
          </note>
          <note xml:id="i-57f817af9d3834d7-0">
            Hans Backman
          </note>
          <note xml:id="i-c29753379c6ef2e5-1">
            Maria Larsson
          </note>
          <note xml:id="i-c29753379c6ef2e5-2">
            Maria Larsson
          </note>
          <u who="helena_hillar_rosenqvist_bfb7d5" prev="cont" xml:id="i-dae769cd64ff092d-0">
            <seg xml:id="i-8803ec7baee2babf-0">
              Torsten Lindström
            </seg>
          </u>
          <note xml:id="i-f831f3c65a4cbb0e-0">
            Lennart Fremling
          </note>
          <note xml:id="i-e6be9ede0d21adb5-0">
            Jeppe Johnsson
          </note>
          <note xml:id="i-dcd97baecd22356d-0">
            Rosita Runegrund
          </note>
          <note xml:id="i-b7eec3bd373e4ff0-1">
            den 24 maj
          </note>
          <note xml:id="i-c29753379c6ef2e5-3">
            Maria Larsson
          </note>
          <note xml:id="i-dcbc90b33edf5044-0">
            Svar inkomna den 19 maj redovisas i bilaga som fogas till riksdagens
            snabbprotokoll tisdagen den 25 maj.
          </note>
          <note xml:id="i-f60dc196265af914-0">
            Svar inkommet den 24 maj redovisas i bilaga som fogas till riksdagens
            snabbprotokoll tisdagen den 1 juni.
          </note>
          <note xml:id="i-d5ae65d2262e3ebc-0">
            17 § Kammaren åtskildes kl. 17.22.
          </note>
          <note xml:id="i-6f510309dd1e99ef-0">
            Förhandlingarna leddes
          </note>
          <note xml:id="i-7ebe176bf234128b-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
