<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--109</head>
          <docDate when="2010-06-01">2010-06-01</docDate>
        </div>
      </front>
      <body>
        <div>
          <note xml:id="i-9d8de57253a03ae4-0">
            ﻿
          </note>
          <note xml:id="i-f24f4f4bf4a6b8dc-0">
            Riksdagens protokoll
          </note>
          <note xml:id="i-9545cfe27a37e5fe-0">
            2010/11:109
          </note>
          <note xml:id="i-2a920428e37c45d0-0" type="date">
            Onsdagen den 1 juni
          </note>
          <note xml:id="i-8f5bb5dfca4760b5-0">
            Kl. 09:00 - 16:39
          </note>
          <note xml:id="i-b92b04973942393f-0">
            1 § Meddelande om aktuell debatt
          </note>
          <note xml:id="i-d5301b737e5e1eeb-0">
            Andre vice talmannen meddelade att på begäran av Vänsterpartiets
            riksdagsgrupp skulle en aktuell debatt om ojämlik sjukvård anordnas
            torsdagen den 9 juni direkt efter voteringen kl. 16.00.
          </note>
          <note xml:id="i-7a72f3e86e3ac38e-0">
            Från regeringen skulle socialminister Göran Hägglund (KD) delta.
          </note>
          <note xml:id="i-b9f2c3134d55c846-0">
            Den inkomna skrivelsen hade följande lydelse:
          </note>
          <note xml:id="i-868d20e5b2a6702e-0">
            Vänsterpartiet begär aktuell debatt om den ojämlika sjukvården
          </note>
          <note xml:id="i-f24232df409f6dd3-0">
            Den senaste tiden har rapporterna om ojämlikheterna i den svenska
            sjukvården kommit tätt. Rika och friska människor besöker vårdcentralerna
            oftare än sjuka och fattiga. Men det är även så att människor
            med hög utbildning och inkomst får bättre behandling och bättre
            mediciner än vad andra gör.
          </note>
          <note xml:id="i-f966dec4fc451c9f-0">
            Det här måste få ett slut. Sjuka människor ska få vård efter
            behov. Inte efter plånbok. Det finns ingen annan hållning som
            är moraliskt försvarbar. Därför begär vi i Vänsterpartiet en aktuell
            debatt i riksdagen om ojämlikheterna i den svenska sjukvården.
            Lars Ohly
          </note>
          <note xml:id="i-16e92fca84395f64-0">
            2 § Anmälan om fördröjda svar på interpellationer
          </note>
          <note xml:id="i-99036e12803c3895-0">
            Till riksdagen hade inkommit följande skrivelser:
          </note>
          <note xml:id="i-56da58fefd27eeaf-0">
            Interpellation 2010/11:363
          </note>
          <note xml:id="i-ca2c325723bbc136-0">
            Interpellation 2010/11:363 Lysekilsbanans framtid
          </note>
          <note xml:id="i-4a7a29dd82bfa5f0-0">
            Interpellationen kommer att besvaras tisdagen den 7 juni 2011.
          </note>
          <note xml:id="i-219dd2234f7c7724-0">
            Skälet till dröjsmålet är planerade nationella och utrikes resor.
          </note>
          <note xml:id="i-c250e5ba3cf562e6-0">
            Fredrik Ahlén
          </note>
          <note xml:id="i-9b84c70a2b36c9ba-0">
            Interpellation 2010/11:366
          </note>
          <note xml:id="i-adb37e386a9d79ba-0">
            Interpellation 2010/11:366 Lysekilsbanan
          </note>
          <note xml:id="i-4a7a29dd82bfa5f0-1">
            Interpellationen kommer att besvaras tisdagen den 7 juni 2011.
          </note>
          <note xml:id="i-219dd2234f7c7724-1">
            Skälet till dröjsmålet är planerade nationella och utrikes resor.
          </note>
          <note xml:id="i-c250e5ba3cf562e6-1">
            Fredrik Ahlén
          </note>
          <note xml:id="i-0ee2215f63d6ef76-0">
            Interpellation 2010/11:376
          </note>
          <note xml:id="i-5103d8fc248e8f39-0">
            Interpellation 2010/11:376 Fyrstegsprincipen i EU
          </note>
          <note xml:id="i-4a7a29dd82bfa5f0-2">
            Interpellationen kommer att besvaras tisdagen den 7 juni 2011.
          </note>
          <note xml:id="i-219dd2234f7c7724-2">
            Skälet till dröjsmålet är planerade nationella och utrikes resor.
          </note>
          <note xml:id="i-c250e5ba3cf562e6-2">
            Fredrik Ahlén
          </note>
          <note xml:id="i-11a7583c8d0d8bea-0">
            Interpellation 2010/11:391
          </note>
          <note xml:id="i-55fb2b2b9685ee6d-0">
            Interpellation 2010/11:391 Klimatpolitiken och den mellansvenska
            fossilgasledningen
          </note>
          <note xml:id="i-5d82b219414b9ef0-0">
            Interpellationen kommer att besvaras fredagen den 10 juni 2011.
          </note>
          <note xml:id="i-219dd2234f7c7724-3">
            Skälet till dröjsmålet är planerade nationella och utrikes resor.
          </note>
          <note xml:id="i-c250e5ba3cf562e6-3">
            Fredrik Ahlén
          </note>
          <note xml:id="i-1f3053cafd87cd08-0">
            Interpellation 2010/11:427
          </note>
          <note xml:id="i-63054d299c9e51d5-0">
            Interpellation 2010/11:427 Behov av skydd mot rovdjur
          </note>
          <note xml:id="i-a8e16d4da1436b75-0">
            Interpellationen kommer att besvaras fredagen den 17 juni 2011.
          </note>
          <note xml:id="i-c58aee089bca5b61-0">
            Skälet till dröjsmålet är att det är fullt i kammaren den 7 juni.
          </note>
          <note xml:id="i-7b02a1e22c565c50-0">
            Mats Wiberg
          </note>
          <note xml:id="i-d9a7ace850aaa5fe-0">
            3 § Anmälan om inkommen granskningsrapport från Riksrevisionen
          </note>
          <note xml:id="i-9d72e040d0efe25f-0">
            Andre vice talmannen anmälde att följande granskningsrapport
            inkommit från Riksrevisionen:
          </note>
          <note xml:id="i-646e6415b1656eb1-0">
            4 § Hänvisning av ärenden till utskott
          </note>
          <note xml:id="i-cb699ab3886159d4-0">
            Föredrogs och hänvisades
          </note>
          <note xml:id="i-2ebfb746fbe684e4-0">
            5 § Ändrade kapitaltäckningsregler (CRD 2 och 3)
          </note>
          <note xml:id="i-e9fabcdecd4df95e-0">
            Föredrogs
          </note>
          <note type="speaker" xml:id="i-54ac61451c239230-0">
            Anf. 1 ULLA ANDERSSON (V):
          </note>
          <u who="ulla_andersson_c170b8" xml:id="i-5c5cbbb7f2793e8f-0">
            <seg xml:id="i-ab68dc5c3c0808b5-0">
              Herr talman! Den proposition som vi nu ska debattera och så småningom
              fatta beslut om handlar om ändrade kapitaltäckningsregler och
              innehåller förslag till lagändringar som syftar till att genomföra
              två EU-direktiv om ändringar av reglerna om kapitaltäckning och
              stora exponeringar för kreditinstitut och värdepappersbolag. Det
              handlar främst om regler om gränsvärden och samarbete mellan myndigheter
              i kritiska situationer.
            </seg>
            <seg xml:id="i-8816e3af2e287b7d-0">
              Vänsterpartiet anser att de flesta av de ändringar som föreslås
              går i rätt riktning inom de flesta områden. I dagsläget kan vi
              i kammaren nog vara överens om att den senaste finanskrisen tydligt
              har visat på behovet av en ökad finansiell reglering.
            </seg>
            <seg xml:id="i-733659dc79ea0b9d-0">
              Krisens orsaker var både komplexa och sammanflätade, men krisen
              blottlade betydande brister i det kapitalistiska systemet, i synnerhet
              i dess nyliberala tillämpning. Framför allt visade sig den marknadsliberala
              tesen om effektiva marknader som fungerar bäst utan statlig reglering
              inte hålla i verkligheten.
            </seg>
            <seg xml:id="i-2523d026f9c187b0-0">
              Extra trevligt är att Moderaterna har nyktrat till efter det
              som har hänt. Tidigare har man reserverat sig mot alla förslag
              om avreglering som har funnits. När man har avreglerat marknaden
              från EU-håll och förslag har lagts fram i kammaren har Moderaterna
              alltid velat gå längre och haft större och fler avregleringar.
              Men nu börjar man inse konsekvenserna av sitt agerande.
            </seg>
            <seg xml:id="i-17eccee33b9c7991-0">
              Det är dock märkligt tyst från dem som drivit tesen om att staten
              inte ska lägga sig i hur marknaden beter sig eftersom den klarar
              sig bäst själv. Utöver ett antal sådana företrädare i kammaren
              finns Timbro och Svenskt Näringsliv som borde stå i skamvrån och
              skämmas över vad de har bidragit till.
            </seg>
            <seg xml:id="i-7fdc12a8cb1f1d77-0">
              Det är många runt om i Europa som betalar priset för krisen på
              ett hårt sätt med sänkta löner och pensioner, uppsägningar, försämrade
              pensionssystem, försämrad välfärd och så vidare för att stater
              har tvingats gå in med medborgarnas pengar och rädda banker och
              finansiella institut.
            </seg>
            <seg xml:id="i-ed38ded34df3e3a8-0">
              Vänsterpartiet kan nu se med tillfredsställelse på att flera
              av de åtgärder vi har föreslagit är på väg att genomföras eller
              diskuteras inom EU eller andra internationella organisationer.
              Det handlar om allt från reglering av kreditvärderingsinstitut,
              clearing och handel med olika derivatinstrument till att kampen
              mot skatteparadis har intensifierats.
            </seg>
            <seg xml:id="i-a6a0f40937a74fbe-0">
              Vänsterpartiet har på olika sätt och i flera sammanhang framfört
              kritik mot de nuvarande kapitaltäckningskraven. Reglerna har flera
              svagheter. För det första är de alltför låga, vilket finanskrisen
              tydligt visade. För det andra är det ett problem att de nuvarande
              kapitaltäckningskraven är riskbaserade.
            </seg>
            <seg xml:id="i-baf80ecbaee05892-0">
              Detta medför två stora problem. Det leder till procykliska kapitaltäckningskrav
              som förstärker konjunktursvängningarna. För att klara kapitaltäckningskraven
              kan man bli tvungen att dra ned på utlåningen, vilket förstärker
              lågkonjunkturen. Det omvända förhållandet gäller givetvis i en
              högkonjunktur. Det har också visat sig i återkommande regelbundna
              finansiella turbulenta perioder.
            </seg>
            <seg xml:id="i-b5f72eb22d25faa0-0">
              Vidare är kapitaltäckningskraven relaterade till bedömningarna
              av tillgångarnas risk. Basel 2-reglerna tillåter att riskvärderingen
              får ske via bankernas interna system eller genom externa ratinginstitut.
              I praktiken innebär det att marknadsaktörer som står i beroendeställning
              till de finansiella företag de värderar utför tillsyn och i någon
              mening tolkar gällande lagar och förordningar beträffande den
              finansiella regleringen. Detta är självfallet djupt olyckligt
              och något som denna proposition inte gör något åt.
            </seg>
            <seg xml:id="i-d8ce1a7e02ad96c4-0">
              En annan svaghet i dagens finansiella reglering som har bäring
              på kapitaltäckningskraven är det fenomen som kallas shadow banking,
              skuggbanker. Syftet med att skapa dessa separata bolag, de så
              kallade skuggbankerna, har i många fall varit att lyfta bort risker
              och tillgångar från moderbankens balansräkning till skuggbankerna
              eftersom dessa bolag verkar under svagare tillsyn och reglering.
              Förfarandet har för moderbankens räkning också den fördelen att
              det ökar bankens kapital och på så sätt underlättar för banken
              att infria kapitaltäckningskraven. Man lyfter ur risker man har
              i bokföringen och lägger dem i ett separat bolag. Detta var en
              av de grundläggande orsakerna till finanskrisen.
            </seg>
            <seg xml:id="i-f0d0ca921a1bb2f5-0">
              Dagens kapitaltäckningskrav behöver därför skärpas över hela
              linjen. Regeringens proposition om ändrade kapitaltäckningsregler
              uppnår inte detta, och det har knappast heller varit syftet eftersom
              det pågår ett omfattande arbete med Basel 3. När den propositionen
              kommer återkommer Vänsterpartiet med ett genomarbetat förslag
              för hur vi ser på kapitaltäckning och finansiell reglering.
            </seg>
            <seg xml:id="i-8cd4c7bf961974f4-0">
              I dag tänker jag beröra några punkter i den proposition vi har
              framför oss där Vänsterpartiet har avvikande mening.
            </seg>
            <seg xml:id="i-659d2cdd57ef83ee-0">
              Det är bra att man föreslår att originatorn, det vill säga den
              som ger ut ett värdepappersinstrument, också ska tvingas behålla
              en del av värdepapperet för att på så vis ta ansvar för vilka
              risker som finns i värdepappersinstrumenten. Det tror vi kan vara
              lugnande och skapa en ökad trygghet. Problemet är dock att den
              andel man tvingas behålla är så låg som 5 procent. Vi tror att
              den andelen är för låg och att man om man förväntar sig en högre
              avkastning är villig att testa gränsen på 5 procent. Man behåller
              5 procent och ger ut papperet trots att man vet att det är en
              stor risk, och om man lyckas får man en större avkastning på vidare
              produktion av värdepapperet.
            </seg>
            <seg xml:id="i-c6aff77c628bd6c6-0">
              Vänsterpartiet föreslår att man höjer kravet till 10 procent.
              Den som ger ut värdepapperet ska tvingas behålla minst 10 procent
              i egen ägo. Vi menar också att det ska gälla fordringar som är
              garanterade av nationella regeringar, centralbanker eller andra
              offentliga organ, vilket regeringen inte anser.
            </seg>
            <seg xml:id="i-aa8aa7a1dc480456-0">
              Även om jag har flera punkter som skulle kunna nämnas ska jag
              slutligen ta upp frågan om nya villkor för ersättningssystem.
              Det har pratats mycket om bonusar och rörliga ersättningar och
              vilka konsekvenser det har fått för olika finansiella instituts
              ökade risktagande. Människor som handlar med värdepapper har tjänat
              mycket för egen räkning genom att ta risker med andra människors
              pengar. Det är lätt att ta risker med andra människors pengar
              när man själv inte riskerar något och dessutom kan tjäna stora
              summor.
            </seg>
            <seg xml:id="i-f0d829d6c272a671-0">
              Jag tycker att de villkor som nu införs är en stor besvikelse.
              De innebär inte att man på något sätt kommer till rätta med problemet.
              Propositionen innehåller vissa generella principer för ersättningssystemens
              utformning och tillämpning. Principerna innebär att ersättningspolicyn
              ska vara förenlig med sund och effektiv riskhantering och inte
              stå i strid med institutets långsiktiga intressen. Det är i sig
              motsägelsefullt eftersom institutets långsiktiga intressen självklart
              är att ha en stor del av marknaden under sig och därmed tjäna
              så mycket pengar som möjligt. Det hänger inte ihop, skulle jag
              vilja påstå. De ska dessutom vara föremål för löpande oberoende
              översyn, och de ska på en principiell nivå fastställas av styrelsen.
              Allt ska vägas samman i en individuell och kollektiv prestation
              inom institutets övergripande resultat.
            </seg>
            <seg xml:id="i-14d7771c1c6e92b9-0">
              Vi menar att detta är alltför vagt och oprecist. De senaste två
              decennierna har mycket tydligt präglats av att lönerna såväl till
              företagens ledande skikt som till löntagare på lägre nivåer i
              stor utsträckning har varit rörliga. Ur ett företagsekonomiskt
              perspektiv finns det egentligen inget rationellt skäl till att
              lönerna till finansföretagens ledande skikt är rörliga. Det finns
              tvärtom studier som visar att rörliga löner kopplade till olika
              prestationsmått snarast är kontraproduktiva för företagens resultat.
            </seg>
            <seg xml:id="i-5cc9cd6b4e1be3c5-0">
              Bonusar och olika former av ersättningssystem till ledande befattningshavare
              är en del av ett system i näringslivet i allmänhet och finanssektorn
              i synnerhet som leder till moral hazard där det är enkelt att
              ta stora risker med andras pengar. Ibland har det naturligtvis
              gett hög avkastning, men lika ofta har det fått katastrofala konsekvenser,
              inte minst för alla de medborgare som nu betalar priset för detta
              agerande. Mot bakgrund av det resonemanget anser vi att rörliga
              ersättningar till personer på ledande befattningar i banker och
              andra finansinstitut helt enkelt bör förbjudas.
            </seg>
            <seg xml:id="i-aed3554da704bb84-0">
              Därför, herr talman, lyfter jag fram den reservation som handlar
              om bonusar och rörliga ersättningar.
            </seg>
          </u>
          <note type="speaker" xml:id="i-6268b3ec176af7f7-0">
            Anf. 2 JÖRGEN ANDERSSON (M):
          </note>
          <u who="jorgen_andersson_b53b44" xml:id="i-05d9a2586ca4748b-0">
            <seg xml:id="i-ff63c48f785062cc-0">
              Herr talman! Vi behandlar här regeringens proposition om ändrade
              kapitaltäckningsregler i enlighet med CRD 2- och 3-direktiven
              samt en motion väckt med anledning av ärendet. Propositionen innebär
              förslag om lagändring för att genomföra två EU-direktiv, Capital
              Requirements Directive 2 och 3, vilket innebär förändringar om
              regler för kapitaltäckning och stora exponeringar. Främst gäller
              det ändrade regler om gränsvärden vid stora exponeringar, regler
              om hur positioner i värdepapperiseringar kan företas, kapitalbasens
              sammansättning, tillsynen av kreditinstituten, samarbetet mellan
              myndigheter i kritiska situationer, högre kvalitetskrav på kreditvärderingsföretag
              med mera. I delar införs direktiven som rambestämmelser som preciseras
              som föreskrifter genom regeringen eller via tillbörlig myndighet.
              I andra delar krävs större harmonisering med svensk lagstiftning
              och direktiven; här föreslås lagändringar.
            </seg>
            <seg xml:id="i-64cba6d1677b43c8-0">
              Som Ulla Andersson var inne på har den snabba utvecklingen inom
              finansmarknaden i kombination med globaliseringen och internationaliseringen
              gjort att reglerna kontinuerligt behöver ses över och revideras.
              Detta är ett arbete som pågått, men som i högsta grad accentuerats
              och intensifierats efter att finanskrisen inleddes 2008. Även
              om det fanns en viss insikt om behoven redan före finanskrisen
              har krisen tydligt blottlagt en rad obalanser som är svåra att
              bortse från. Det finns en bred uppfattning hos branschen, marknaden
              och olika politiska läger om att svagheterna i systemet behöver
              ses över och rättas till. De flesta är överens om att vi alla
              gynnas av en stabil finansmarknad och att vi på alla sätt bör
              försöka undvika att ytterligare obalanser kvarstår eller uppstår.
            </seg>
            <seg xml:id="i-0f64503db7c0bc01-0">
              Det är angeläget med stramare regler för kreditinstitut när instituten
              växer sig så stora att länders hela ekonomi står och faller med
              hur väl kreditinstitutens verksamhet sköts. Vi ser hur länder
              med god ekonomi förbyts till krisländer på grund av banker som
              har bedrivit en alltför riskfylld verksamhet. Det är uppenbart
              att regelförändringar behövs, men det behövs också en större efterlevnad
              av de regler som redan finns. Även tillsyn och insikt om risker
              har lämnat en hel del att önska. Det är viktigt med ansvarsutkrävande
              när missförhållanden under gällande regler råder. Det är också
              viktigt att signalerna i form av incitamenten från samhället är
              tydliga om vad som förväntas när det gäller ansvarstagande från
              ägare och verkställande. Det är nödvändigt att signalerna är sådana
              att bankerna själva tar ansvar, men att det inte heller kan uteslutas
              att ytterligare åtgärder kan komma i fråga. Varje land måste ha
              möjlighet att utforma sina krav utifrån sin specifika situation,
              även om huvudprincipen är att gemensamma regler så långt det är
              möjligt ger bäst förutsättningar för att en stabilare finansmarknad
              upprätthålls.
            </seg>
            <seg xml:id="i-ead4faddb6024da4-0">
              Kreditinstitutens verksamhet är tätt sammanflätade med varandra
              och sträcker sig över nationsgränser och världsdelar. När en får
              problem sprider det sig gärna till fler. Är problemen stora hotas
              hela system. Det här komplicerar bilden, och en harmonisering
              av regler i ett globalt perspektiv är centralt för att försöka
              undvika och komma till rätta med eventuella obalanser. Verksamheten
              är internationaliserad, och en alltför apart regelstruktur kan
              få motsatt effekt.
            </seg>
            <seg xml:id="i-b8cbc717ce0e09d5-0">
              Att finansmarknaden är solid och fungerar på ett tillfredsställande
              sätt är viktigt för att samhällsekonomin ska fungera. Kreditgivning
              till företag och hushåll behöver fungera på ett bra sätt. Det
              här är ytterligare en faktor som försvårar regleringsprocessen.
              Det krävs helt enkelt en väl avvägd reglering som inte riskerar
              en väl fungerande samhällsekonomi, samtidigt som en stabil finansmarknad
              upprätthålls. Jag tror att det råder samstämmighet om att behoven
              att strama upp regelverket överväger, även om ingen i dag kan
              avgöra vilken nivå som är lagom. Jag utgår ifrån att regeringen
              noga utvärderar och följer utvecklingen. Jag utgår också ifrån
              att justeringar kontinuerligt kommer att göras när behoven uppstår.
            </seg>
            <seg xml:id="i-e64ec6a763647478-0">
              Det går aldrig att avgöra var och när nästa kris kommer eller
              var problemen uppstår nästa gång, men vi kan vaksamt övervaka
              och kritiskt granska för att försöka identifiera missförhållanden.
              När sådana missförhållanden tydligt kan identifieras är det också
              viktigt att åtgärder vidtas. Utgångspunkten är att åtgärder i
              första hand görs på ett brett internationellt plan och framför
              allt på en europeisk nivå, men att särskilda åtgärder ändå kan
              komma i fråga för varje enskilt land när sådana behov kan identifieras.
            </seg>
            <seg xml:id="i-41999915f9e3551a-0">
              Herr talman! När det gäller just detta ärende är detta, med den
              kunskap och den erfarenhet vi har i skrivande stund, enligt min
              mening en väl avvägd uppstramning av regelverket för kreditinstitutens
              verksamhet.
            </seg>
          </u>
          <note xml:id="i-78c43a13417566b1-0">
            Jag vill med detta som grund yrka bifall till utskottets förslag
            till beslut och yrka avslag på samtliga reservationer.
          </note>
          <note xml:id="i-88d67be68cc81a86-0">
            Överläggningen var härmed avslutad.
          </note>
          <note xml:id="i-72857e81c6947578-0">
            6 § Behörighet för lokförare
          </note>
          <note xml:id="i-e9fabcdecd4df95e-1">
            Föredrogs
          </note>
          <note type="speaker" xml:id="i-d3f2b2bba4f773aa-0">
            Anf. 3 LOTTA FINSTORP (M):
          </note>
          <u who="lotta_finstorp_9c7765" next="cont" xml:id="i-cbc0d2f5be874d93-0"/>
          <note xml:id="i-1cc58ba22ae186c2-0">
            Herr talman! Vi kommer nu att debattera trafikutskottets betänkande
            19. I betänkandet behandlas propositionen Behörighet för lokförare
            , och två motioner har väckts med anledning av propositionen.
          </note>
          <u who="lotta_finstorp_9c7765" prev="cont" xml:id="i-8a0d6a637fcd64ac-0">
            <seg xml:id="i-90f5a79619541183-0">
              Regleringen av järnvägssektorn har sedan början av 1990-talet
              förändrats genom ett antal reformer både inom Sverige och i övriga
              EU. Syftet med reformerna är att skapa en gemensam och bättre
              fungerande marknad för järnvägstjänster och att undanröja hinder
              för gränsöverskridande järnvägssamarbete.
            </seg>
            <seg xml:id="i-d29c650054e70229-0">
              I propositionen lämnas förslag till de lagändringar som krävs
              för att genomföra Europaparlamentets och rådets direktiv från
              den 23 oktober 2007 om behörighetsprövning av lokförare som framför
              lok och tåg på järnvägssystemet i Europeiska unionen.
            </seg>
            <seg xml:id="i-7801da5abcbd10f1-0">
              Herr talman! Förare av järnvägsfordon, eller lokförare, ska dels
              ha ett förarbevis som styrker att föraren uppfyller vissa minimikrav
              avseende lämplighet, utbildning etcetera, dels intyg som anger
              vilken typ av järnvägsfordon föraren får framföra och på vilken
              järnvägsinfrastruktur innehavaren har rätt att köra.
            </seg>
            <seg xml:id="i-cb93c2c4d54f225f-0">
              Förarbeviset ska utfärdas av tillsynsmyndigheten och intyget
              av förarens arbetsgivare. I propositionen föreslås också en ändring
              i järnvägslagen så att läkarundersökningar får göras även vid
              behov och inte bara regelbundet.
            </seg>
            <seg xml:id="i-53ebd31ef89e6fb9-0">
              Utskottet föreslår att riksdagen bifaller ett motionsförslag
              om undantag från lokförarkrav för museijärnvägar och som klargör
              att lokförarkrav inte heller ska gälla på museijärnvägar på fristående
              nät.
            </seg>
            <seg xml:id="i-23f673c555ddbfdb-0">
              Herr talman! Med anledning av ett motionsförslag föreslår utskottet
              dessutom i ett tillkännagivande att regeringen ska återkomma till
              riksdagen med förslag på hur undantag för registerföring för bland
              annat järnvägar med historiska ändamål eller turiständamål lämpligen
              kan regleras.
            </seg>
            <seg xml:id="i-52653992bdaaa320-0">
              Herr talman! Härmed överlämnar jag detta betänkande till kammaren
              för debatt.
            </seg>
          </u>
          <note type="speaker" xml:id="i-18fdd69dfad446af-0">
            Anf. 4 MALIN LÖFSJÖGÅRD (M):
          </note>
          <u who="unknown" xml:id="i-30b1dbfb6c7d9e95-0">
            <seg xml:id="i-408d28ea84ec7e39-0">
              Herr talman! Detta betänkande om lokförares behörighet är ett
              enigt betänkande, men jag vill ändå säga några ord. Betänkandet
              behandlar en proposition från regeringen samt två motioner som
              har väckts med anledning av propositionen.
            </seg>
            <seg xml:id="i-12e4850a5231835d-0">
              Sedan början av 1990-talet har regleringen av järnvägssektorn
              genomgått en rad olika förändringar. Ett antal reformer har genomförts
              både inom Sverige och på EU-nivå med syfte att skapa en gemensam
              och bättre fungerande marknad för järnvägstjänster, detta genom
              att successivt öppna marknaderna och genom att skapa tekniska
              och juridiska förutsättningar för gränsöverskridande trafik. Allt
              detta sker i syfte att underlätta för järnvägstrafiken och för
              att få fler personer och mer gods inom Europa att transporteras
              via järnväg. Trafikutskottet har vid flera tillfällen i olika
              betänkanden ställt sig positivt till det pågående reformarbete
              på järnvägsområdet som sker i Europa.
            </seg>
            <seg xml:id="i-24af01efa9ab2efd-0">
              Bestämmelserna om behörighet för lokförare varierar i dag mellan
              de olika medlemsländerna i EU. Syftet med lokförardirektivet är
              att skapa en enhetlig reglering inom Europa på detta område.
            </seg>
            <seg xml:id="i-cee74355a5e76810-0">
              Herr talman! Med en gemensam reglering blir det lättare för lokförare
              att kunna flytta mellan medlemsländerna och mellan olika järnvägsföretag.
              Aktörerna kan också lättare erkänna en behörighet som en förare
              har fått i ett annat medlemsland.
            </seg>
            <seg xml:id="i-c1ba91cb2c24d10a-0">
              I detta direktiv görs några undantag för delar av järnvägstrafiken.
              Ett sådant undantag är fristående lokala och regionala järnvägsnät.
              Som exempel nämns tunnelbana och spårvägar. Men detta undantag
              gäller även museijärnvägar om det är fristående banor. Men propositionstexten
              kan när det gäller museitrafik på fristående nät uppfattas som
              något oklar. Utskottet klargör därför i sitt ställningstagande
              i betänkandet att fristående nät enbart avsedda för museitrafik
              ska falla in under detta undantag.
            </seg>
            <seg xml:id="i-63a9fc4662af10d9-0">
              I ett av motionsyrkandena tas frågan om undantag för registerföring
              av järnvägar med historiska ändamål upp. Frågan i sig behandlas
              inte i den aktuella propositionen från regeringen, men frågan
              berör ett undantag i genomförandet av EU-direktiv om utveckling
              av den gemensamma järnvägsmarknaden som den aktuella propositionen
              är en del av.
            </seg>
            <seg xml:id="i-413132a5fb24001a-0">
              Under hösten 2010 sammanställde Transportstyrelsen ett pm med
              anledning av att museijärnvägarna lämnat in en begäran om möjligheter
              att få dispens, det vill säga att kunna undantas från kravet på
              registerhållning.
            </seg>
            <seg xml:id="i-136956f37ded7c99-0">
              Utan att gå in i detalj på vad som står i detta pm finns det
              enligt Transportstyrelsen möjligheter att undanta museijärnvägsfordon
              från direktivets tillämpningsområde EG-rättsligt sett. Men hur
              detta ska göras för att inte skapa nya oklarheter eller andra
              problem för museijärnvägarna är inte klarlagt, och det behöver
              därför undersökas utifrån juridiska, säkerhetsmässiga och andra
              synvinklar.
            </seg>
            <seg xml:id="i-f1d61e394524aa60-0">
              Utskottet har därför ett tillkännagivande till regeringen om
              just detta så att man undersöker möjligheterna att undanta museijärnvägarna
              från registerhållning ur juridiska, säkerhetsmässiga och andra
              synvinklar och att regeringen sedan återkommer till riksdagen
              med förslag om hur undantag för järnvägar med historiska ändamål
              eller turiständamål lämpligen ska kunna regleras.
            </seg>
            <seg xml:id="i-8e98e482b1b6c876-0">
              Innan jag avslutar vill jag tillägga att museijärnvägarna som
              i huvudsak drivs av ideella krafter ger en mycket värdefull kunskap
              inte bara om gammal järnvägsteknik utan också givetvis om en del
              av vår kulturhistoria i Sverige. De ger även en hel del till turiständamål
              och till turister som kommer att kunna se hur det har fungerat
              tidigare.
            </seg>
          </u>
          <note xml:id="i-bde011f8d63d3434-0">
            Herr talman! Jag yrkar bifall till förslaget i betänkandet.
          </note>
          <note type="speaker" xml:id="i-05f10a8530a9ff57-0">
            Anf. 5 LARS TYSKLIND (FP):
          </note>
          <u who="lars_tysklind_527bfb" xml:id="i-3b38603ab067e86c-0">
            <seg xml:id="i-8050ae5a1a1e8487-0">
              Herr talman! Jag börjar med att yrka bifall till förslaget i
              det eniga betänkandet. Det är bra att det är ett enigt betänkande.
              Det handlar, precis som har sagts här tidigare, om en ny lagstiftning
              för att genomföra ett EU-direktiv om behörighetsprövning av lokförare
              inom EU:s järnvägssystem. Det grundläggande syftet är att man
              ska få en bättre fungerande järnvägsmarknad och att den gränsöverskridande
              järnvägstrafiken ska fungera bättre. Det är det som huvuddelen
              av propositionen men även betänkandet berör. I trafikutskottet
              och i betänkandet har diskussionen mest handlat om undantagen.
              Det grundar sig på de motionsyrkanden som har tillkommit som en
              följd av propositionen.
            </seg>
            <seg xml:id="i-f4c6befcbc60514c-0">
              Att det ska bli lättare för lokförare att kunna köra över gränserna
              i Europa kommer med all sannolikhet att bli en positiv faktor
              för det europeiska järnvägsnätet, naturligtvis tillsammans med
              andra faktorer. Att man får en ändamålsenlig registerföring av
              utbildning gör också att det blir lättare att ha kontroll på detta.
              I dag är det bara infrastrukturförvaltaren eller järnvägsföretaget
              som för dessa register. Nu blir det en uppstramning.
            </seg>
            <seg xml:id="i-8058ded25ec15cc2-0">
              Men det som detta har kommit att handla om är undantagen. Det
              gäller bland annat den motion som bland andra nästa talare, Björn
              von Sydow, ligger bakom.
            </seg>
            <seg xml:id="i-a2f32ff4df110b8b-0">
              I den andra paragrafen i den nya lagen räknar man upp en del
              undantag. Ett av undantagen gäller fristående lokala och regionala
              järnvägsnät. Där har man i propositionen förtydligat detta genom
              att ta upp Lidingöbanan, Saltsjöbanan och någon mer. Dessutom
              har man nämnt museibanorna. Men man kan kanske säga att det inte
              var fullt tydligt. Därför är det bra att vi i betänkandet nu har
              förtydligat ytterligare att museijärnvägar på avskilda banor ska
              vara undantagna. Det är egentligen inte fråga om några säkerhetsfrågor.
              Dessa enskilda nät det gäller även tunnelbana och spårvagn har
              faktiskt inte med det samlade nätet i Europa att göra. Det är
              andra utbildningar som krävs där.
            </seg>
            <seg xml:id="i-e6c43bf481c52603-0">
              Det handlar i grunden om att man får en ändamålsenlig lagstiftning
              och inte att man bara skapar något slags vardagligt krångligt
              regelverk.
            </seg>
            <seg xml:id="i-b86f9bc929e27f6e-0">
              Detsamma gäller det tillkännagivande som finns i fråga om registerhållning
              av järnvägsfordon och kopplingen till museijärnvägar. Det är viktigt
              att vi ändå utreder var gränsen går. Om man tittar på museala
              järnvägsfordon kan det vara stor skillnad mellan de fordon som
              går på gamla industrispår, på smalspåriga järnvägar på helt avskilda
              nät, och de fordon som faktiskt är ute på det ordinarie järnvägsnätet
              och hyr in sig på Trafikverkets system.
            </seg>
            <seg xml:id="i-c76c8d967eb671c1-0">
              I båda fallen är det väldigt mycket ideella krafter som jobbar
              med detta. De gör naturligtvis ett mycket bra arbete.
            </seg>
            <seg xml:id="i-ea9cf87c9571542d-0">
              Här handlar det mycket om att prägla exempelvis gamla industriepoker
              i Sverige så det är en otroligt viktig insats som görs. Som Malin
              Löfsjögård nämnde skapar det här stora turistattraktioner på de
              ställen där det finns.
            </seg>
            <seg xml:id="i-e309d41f0f8da2f5-0">
              Häromdagen besökte jag Munkedals smalspåriga järnväg ett 600-millimetersspår
              som går från Munkedals bruk och ned till hamnen. Det hela kan
              ses som mycket oansenligt i dag. Men börjar man sätta sig in i
              vad detta arbete under en lång tid har betytt för området inser
              man att det är mycket värdefullt.
            </seg>
            <seg xml:id="i-b38ee1ca05ce0f22-0">
              Naturligtvis ska vi inte ha en lagstiftning som krånglar till
              detta, utan vi ska ha en ändamålsenlig lagstiftning. I och med
              förtydligandena i betänkandet kommer vi att få det.
            </seg>
          </u>
          <note xml:id="i-70833cf172d2b0aa-0">
            Jag yrkar bifall till utskottets förslag i betänkandet.
          </note>
          <note type="speaker" xml:id="i-9aafb71820f3b2a2-0">
            Anf. 6 BJÖRN VON SYDOW (S):
          </note>
          <u who="bjorn_von_sydow_bb027a" xml:id="i-143518de3f5bde0f-0">
            <seg xml:id="i-0d8fb193fbf0ed82-0">
              Herr talman, ärade ledamöter av trafikutskottet! Det är en stor
              glädje att ha tillfälle att yrka bifall till utskottets förslag
              i betänkandet och därmed till propositionen och den motion som
              jag och Lennart Axelsson har lämnat in.
            </seg>
            <seg xml:id="i-8974b7da4db054c3-0">
              Det är mycket positivt att alla partier har samma åsikt. Av tidigare
              inlägg har jag hört att vi har samma sätt att se på frågeställningen
              det kulturhistoriska och det föreningsaktiva perspektivet samt
              turismperspektivet.
            </seg>
            <seg xml:id="i-2f51cf0a7a6f247c-0">
              Jag ska inte uppehålla mig vid frågan om behörigheten för lokförare.
              Det där är helt klart genom utskottets skrivning, som jag är mycket
              positiv till.
            </seg>
            <seg xml:id="i-6e1c1adb9af2a7f3-0">
              Låt mig bara få göra ytterligare några kommentarer när det gäller
              register över järnvägsfordon. Jag är mycket positiv till utskottets
              tillkännagivande och ser det som nyanserat. Att det kommer att
              leda till en förändring är jag övertygad om.
            </seg>
            <seg xml:id="i-1def505d1053fafc-0">
              Jag vill ta upp två saker. Den ena punkten hade vi uppe i december
              i föregående debatt om propositionen då. Det gäller de säkerhetsmässiga
              bedömningarna.
            </seg>
            <seg xml:id="i-1dc26e36aa2a4107-0">
              Det som karakteriserar museijärnvägar i Sverige är att de i huvudsak
              är fristående från Trafikverkets spårsystem. Är de inte det kommer
              saken i ett annat läge. Men är de det och man räknar på och försöker
              undersöka vilka försäkringsmässiga risker som finns kan man använda
              sig av de formler som Räddningsverket brukar använda när man försöker
              sätta ett pris på, beräkna kostnaden för, en risk.
            </seg>
            <seg xml:id="i-443a1284be9864a0-0">
              Den bedömning som vi gjort utifrån museijärnvägarnas organisation,
              MRO, är att använder man sig av Räddningsverkets metod kan de
              säkerhetsmässiga riskerna för samtliga museijärnvägar i Sverige
              åsättas en kostnad om 50 000 kronor per år. Det är en mycket liten
              summa. Den pekar på att riskerna är väldigt små. Men självklart
              anser jag att det är värdefullt att detta ytterligare en omgång
              kan bli belyst genom det utredningsarbete som regeringen och Regeringskansliet
              ska göra.
            </seg>
            <seg xml:id="i-54255cd764943fc3-0">
              Sedan gäller det frågan om hur det ser ut beträffande kostnaderna,
              de avgifter för fordonsregistreringen som nu är aktuella. Jag
              har bett några av föreningarna att lämna in lite uppgifter.
            </seg>
            <seg xml:id="i-265bdef36b9f915b-0">
              Som ledamöterna av utskottet kanske erinrar sig lyfte jag i den
              föregående debatten fram att den intressanta jämförelsen här gäller
              trafikintäkter. Ingen har sagt att det ska ske en registrering
              när det är en uppställning av järnvägsfordon som inte används
              för trafikändamål ett statiskt museum. Det är när fordonen används
              som frågeställningen gäller.
            </seg>
            <seg xml:id="i-d0d368e774eb2676-0">
              Om man ser detta på det sättet handlar det om trafikintäkterna.
              Jag har några exempel som jag vill göra utskottet uppmärksamt
              på. Våra museijärnvägar i dag kan grovt sett indelas i tre grupper:
              stora, medelstora och mindre.
            </seg>
            <seg xml:id="i-82a67c9eeb8eb9f4-0">
              Ett exempel är en stor järnväg som har intäkter på ungefär 900
              000 kronor och där det är många fordon som registreras. Där får
              man räkna med att fordonsregisterkostnaden blir drygt 16 000 kronor.
              Med mitt bristfälliga sätt det får jag, herr talman, erkänna att
              i huvudet räkna ut procenten får jag det till att det blir ungefär
              2 procent.
            </seg>
            <seg xml:id="i-423e417d796517dc-0">
              Om det är en medelstor museijärnväg som har intäkter på ungefär
              400 000 kronor och som har ett sextiotal aktiva fordon blir resultatet
              en avgift på drygt 8 000 kronor. Fortfarande handlar det om ca
              2 procent.
            </seg>
            <seg xml:id="i-0413951b5de70201-0">
              Lars Tysklind nämnde Munkedals järnväg. Jag har fått in uppgifter
              också från den järnvägen. Jag delar Lars Tysklinds åsikt om hur
              fin den är. Det är en liten järnväg. Man har bara åtta fordon.
              Man ska betala 1 040 kronor, kanske inget större belopp. Men sett
              till att man har trafikintäkter på bara 23 000 kronor ska man
              ta 5 procent av sina intäkter i fråga om den här kostnaden.
            </seg>
            <seg xml:id="i-7883d9323eb7addb-0">
              Jag vill fästa uppmärksamheten på de här siffrorna och hoppas
              att det då framstår som ganska rimligt att resultatet av beredningsarbetet,
              som är tydligt formulerat i utskottets betänkande, är att regeringen
              ska komma till riksdagen med förslag om hur undantag för bland
              annat järnvägar med historiska ändamål eller turismändamål lämpligen
              kan regleras.
            </seg>
            <seg xml:id="i-a21cc5c6cc909a91-0">
              Ännu en gång, herr talman och ärade utskott, säger jag att jag
              är tacksam för och glad över det sätt på vilket utskottet bemött
              den problematik som jag och min medmotionär lyft fram.
            </seg>
          </u>
          <note xml:id="i-7d2c4709e5588aac-0">
            I detta anförande instämde Lars Mejern Larsson, Suzanne Svensson
            och Krister Örnfjäder (alla S).
          </note>
          <note xml:id="i-88d67be68cc81a86-1">
            Överläggningen var härmed avslutad.
          </note>
          <note xml:id="i-806151850e35703a-0">
            7 § Tredje inremarknadspaketet för el och naturgas m.m.
          </note>
          <note xml:id="i-e9fabcdecd4df95e-2">
            Föredrogs
          </note>
          <note type="speaker" xml:id="i-a54e73a6672e10be-0">
            Anf. 7 INGEMAR NILSSON (S):
          </note>
          <u who="ingemar_nilsson_e9c916" xml:id="i-3cb1945437a4dcbc-0">
            <seg xml:id="i-f4fdea5b4fb806ad-0">
              Herr talman! Vi ska nu debattera Näringsutskottets betänkande
              21 som handlar om regeringens proposition Tredje inremarknadspaketet
              för el och naturgas samt ett antal motioner från den allmänna
              motionstiden bland annat om elmarknadens funktion.
            </seg>
            <seg xml:id="i-8ff39fb1df5170c3-0">
              Låt mig inledningsvis konstatera att jag självfallet står bakom
              samtliga socialdemokratiska reservationer i betänkandet. Men för
              tids vinnande nöjer jag mig med att yrka bifall till reservationerna
              2 och 3.
            </seg>
            <seg xml:id="i-d96a363d1a6cf178-0">
              När vi diskuterar det här betänkandet är utgångspunkten för oss
              socialdemokrater vikten av att få till stånd en fungerande elmarknad.
              Om vi ska lyckas med det på europeisk nivå, vilket de EU-författningar
              som är den bakomliggande orsaken till regeringens proposition
              handlar om, gäller det att börja i Sverige.
            </seg>
            <seg xml:id="i-245dd0ad0bbc9b98-0">
              De socialdemokratiska motioner från den allmänna motionstiden
              som behandlas i detta betänkande är ett uttryck för en del av
              de brister vi ser när det gäller den svenska elmarknaden.
            </seg>
            <seg xml:id="i-25888e2a14ee6a6c-0">
              Säker tillgång till el samt tydliga och transparenta spelregler
              för marknadens aktörer och förutsägbara villkor krävs för att
              såväl företag som enskilda konsumenter ska kunna känna tillit
              och tilltro till att vi har en fungerande elmarknad. För visst
              är det väl så att för att definieras som en marknad ska marknaden
              fungera inte bara för producenter, nätägare och elhandelsföretag
              utan också för konsumenterna en marknad där man som konsument
              kan göra kloka och rationella val och påverka sin situation.
            </seg>
            <seg xml:id="i-fe00420805ed20e2-0">
              Det är vår uppfattning att en hel del återstår att göra i Sverige
              på det här området.
            </seg>
            <seg xml:id="i-878e1705e4ded4f8-0">
              De senaste vintrarnas prisfluktuationer har ökat osäkerheten
              kring och misstänksamheten mot hur den svenska elmarknaden, om
              den nu finns, fungerar eller inte fungerar.
            </seg>
            <seg xml:id="i-a1f7556e733c3de3-0">
              När människor i Sverige inte känner förtroende för en så viktig
              och grundläggande samhällsfunktion som tillgången till el på rimliga,
              begripliga och förutsägbara villkor har vi alla ett problem.
            </seg>
            <seg xml:id="i-e0df61f810f00e7b-0">
              Herr talman! I detta sammanhang är frågorna om elnäten centrala.
              Det handlar om det svenska stamnätet, ägt av Svenska kraftnät.
              Det handlar om regionnät, i huvudsak ägda av någon av de tre stora
              aktörerna Eon, Fortum och Vattenfall. Det handlar också om lokalnäten,
              där det finns ca 170 små och medelstora samt några stora elnätsbolag.
            </seg>
            <seg xml:id="i-9c8e81e350f59c00-0">
              Centralt i hela distributionssystemet är stamnätet. Intäktsramen
              för Svenska kraftnät och därmed för stamnätet i Sverige fastställs
              i dag av regeringen. Den centrala betydelsen understryks ytterligare
              av det faktum att det är riksdagen som fastställer investeringsbudgeten
              för Svenska kraftnät.
            </seg>
            <seg xml:id="i-ce73ce12b85d441a-0">
              Regeringens proposition föreslår i detta avseende att ansvaret
              för att fastställa intäktsramen ska övertas av Energimarknadsinspektionen.
              Som stöd för detta åberopar man sin tolkning av EU-direktivet.
              Vi socialdemokrater avvisar detta förslag, delvis med den motivering
              som Svenska kraftnät har i sitt remissvar, nämligen att ett sådant
              förfarande skulle ge myndigheten överprövningsrätt av regeringens
              avkastningskrav på Svenska kraftnät.
            </seg>
            <seg xml:id="i-ff103797c059e41c-0">
              Främst avvisar vi dock kravet av det skälet att vi anser att
              hela Energimarknadsinspektionens roll och uppgift bör bli föremål
              för den genomgripande översynen, inte minst i den del som handlar
              om hur nätföretagens anläggningstillgångar ska värderas. Vår tolkning
              och bedömning är att ansvaret för att fastställa Svenska kraftnäts
              intäktsram kan och ska ligga hos regeringen även i fortsättningen.
            </seg>
            <seg xml:id="i-046368b21d80561e-0">
              Herr talman! Det finns i riksdagen en bred samstämmighet om nödvändigheten
              av att öka produktionen av förnybar energi. För att lyckas med
              det behövs alla insatser som bidrar och som leder fram till en
              sådan utveckling. Förbättrade möjligheter och förutsättningar
              för småskalig elproduktion är ett viktigt sådant bidrag. Då behöver
              vi underlätta för människor med exempelvis vind- och solel som
              produceras i småskaliga anläggningar att bidra till den ökade
              produktionen. För att kunna göra detta möjligt behövs en rad åtgärder.
            </seg>
            <seg xml:id="i-00121a65eb2c19c5-0">
              En av de viktigaste åtgärderna handlar om rätten för alla mindre
              elleverantörer till nettomätning av el. Dessutom krävs att tiden
              för kvittning mellan konsumtion och produktion förlängs till kvartalsvis.
              För att uppnå önskad effekt på detta område och stimulera utvecklingen
              ytterligare anser vi att man bör pröva effekterna av ett så kallat
              fastprissystem. Därför yrkar jag bifall till den gemensamma reservationen
              från Socialdemokraterna, Vänsterpartiet och Miljöpartiet.
            </seg>
            <seg xml:id="i-c640202e47c546bc-0">
              Herr talman! Som jag redan har nämnt finns det ute bland människor
              i vårt land, såväl privatpersoner som företag, en stark skepsis
              till hur och om elmarknaden i Sverige fungerar. När jag besöker
              företag och fackliga organisationer på min hemmaplan är energifrågan
              en fråga som alltid kommer upp. På samma sätt är det när man träffar
              enskilda människor eller olika grupper av väljare i andra sammanhang.
            </seg>
            <seg xml:id="i-4134cb657763a8a5-0">
              Det handlar om priset, självklart, men lika ofta handlar det
              om hur systemet fungerar alternativt inte fungerar. Det faktum
              att det saknas tilltro till systemet och om det fungerar är naturligtvis
              oroväckande, och jag tror att det finns en rad samverkande faktorer
              som medverkar till och leder till denna bristande tilltro. Jag
              vill peka på några.
            </seg>
            <seg xml:id="i-c4533264acc0845f-0">
              Det finns ägarkonstellationer där vissa aktörer uppträder som
              såväl elproducenter som nätägare och elhandelsföretag. Detta underlättar
              naturligtvis inte för konsumenterna att se hur denna marknad fungerar.
              Det finns också ägarkonstellationer på producentsidan med korsvist
              ägande och ägande av flera samverkande produktionsslag som gör
              det än mer komplicerat, svåröverskådligt och mindre transparent.
              Att allt detta sker samtidigt som merparten av dessa aktörer redovisar
              mycket stora vinster i sina företag lägger naturligtvis grunden
              för en berättigad skepsis till den svenska elmarknaden.
            </seg>
            <seg xml:id="i-b39cffe66fc54db2-0">
              När sedan den myndighet som har till uppgift att bevaka att marknaden
              fungerar, alltså Energimarknadsinspektionen, inte upplevs på ett
              tydligt sätt kunna klara sitt uppdrag har vi naturligtvis problem.
              Nu vill vi inte skjuta på pianisten. Det är därför vi föreslår
              en genomgripande översyn av Energimarknadsinspektionens roll och
              uppgift. En väl fungerande elmarknad är av stor betydelse för
              Sverige. Det gäller såväl för den elintensiva industrin som för
              övriga företag, och det gäller för hushåll och villaägare.
            </seg>
            <seg xml:id="i-9100b0371aaa7997-0">
              Det är därför vi anser att det krävs en ordentlig översyn av
              hur myndigheten valt att tolka sitt uppdrag och sin roll under
              de tre år som har gått. Denna översyn måste också se över den
              modell för prissättning av elnäten som myndigheten nu arbetar
              efter. Det är en modell som väckt stark kritik från bland annat
              Konkurrensverket och en rad konsumentföreträdare.
            </seg>
            <seg xml:id="i-8b59f5426608c572-0">
              Kort sagt: Sverige behöver en fungerande elmarknad! Därför, herr
              talman, yrkar jag bifall till reservation 3.
            </seg>
          </u>
          <note type="speaker" xml:id="i-ab3e0bf859769240-0">
            Anf. 8 LISE NORDIN (MP):
          </note>
          <u who="lise_nordin_4160b2" xml:id="i-4a111f768d039e5c-0">
            <seg xml:id="i-333e891b78463a93-0">
              Herr talman! Det har på senare tid blivit alltmer uppenbart att
              Sverige håller på att bli omsprunget i energiomställningen. Det
              beror bland annat på brister i möjligheten för privatpersoner
              att producera sin egen el. Miljöpartiet har tillsammans med Socialdemokraterna
              och Vänsterpartiet i reservation 2 en rad förslag som gör det
              lättare för privatpersoner att producera egen el. Vi föreslår
              rätt till nettodebitering, timmätning, att fastpris införs samt
              att vi ska undersöka möjligheten att låta elnätsavgifterna bli
              en del av det rörliga elpriset.
            </seg>
            <seg xml:id="i-1ac6922164cbf7c5-0">
              Riksdagen har tidigare debatterat dessa frågor, som rör människors
              möjlighet att producera egen el. Det som har hänt sedan dess är
              att det blivit än tydligare att det är de länder som skapar möjligheter
              för egen el som nu ligger före i energiomställningen. I Tyskland
              är det över två miljoner människor som äger sin egen elproduktion.
              I Sverige ökar antalet mycket långsamt, och ännu svårare blev
              det efter regeringens införande av en uttagsskatt på kooperativt
              ägd vindkraft.
            </seg>
            <seg xml:id="i-5820116c7ca7933e-0">
              Att förbättra möjligheterna för egen el är ett viktigt steg i
              att utöka den förnybara energin i det här landet. Genom att göra
              det enklare och lönsammare för småskalig elproduktion frigör man
              kapital och kreativitet hos ett stort antal hushåll för att snabbt
              bygga ut förnybar elproduktion. Därigenom minskar beroendet av
              icke förnybar elproduktion som kärnkraft, samtidigt som de stora
              elbolagens dominerande ställning på elmarknaden försvagas.
            </seg>
            <seg xml:id="i-fd1043150489372d-0">
              Privatpersoner har i dag mycket små möjligheter att agera på
              höga elpriser. En utvecklad politik för egen el skulle göra det
              mycket lättare för människor att hantera höga elpriser. Egen produktion
              av el uppmärksammar även hushållen på vilka konsekvenser produktion
              och konsumtion av el får och uppmuntrar därmed till hushållning
              av el. Vi föreslår att elnätsavgifterna bakas in i elpriset för
              att ge ett ökat incitament till energieffektivisering.
            </seg>
            <seg xml:id="i-697d7d5dcf03aec7-0">
              Sverige har stor potential för småskalig elproduktion. Särskilt
              vindkraft och solenergi lämpar sig väl för decentraliserad produktion.
              För att ge förutsättningar för egen el krävs ett antal regelförenklingar.
            </seg>
            <seg xml:id="i-bae684105a4dc66b-0">
              Nettodebitering innebär att den småskaliga elproducenten får
              kvitta den överskottsel som levereras ut i elnätet vid hög elproduktion
              mot den el som köps in när den egna produktionen är låg. Små elproducenter
              får alltså sälja el till nätet till samma pris som de betalar
              för sin elförbrukning. Den största fördelen för elproducenten
              är att man då kan använda elnätet som ett energilager och därigenom
              jämna ut variationer i sin egen elproduktion.
            </seg>
            <seg xml:id="i-34410539b6c3b0fa-0">
              En lag om nettomätning ger alltså småskaliga producenter laglig
              rätt att kräva nettomätning av det lokala elnätsföretaget. Redan
              i dag erbjuds nettomätning av vissa elnätsbolag i Sverige, medan
              andra bolag valt att inte ge någon ersättning alls för den el
              som levereras ut på nätet från små anläggningar. De får eller
              tar alltså elen gratis. Som elabonnent ska man inte behöva vara
              beroende av de lokala elnätsbolagens goda vilja. Det borde därför
              vara självklart med en lagstiftning som ger alla mindre elproducenter
              rätt till nettomätning oavsett vilken nätoperatör man råkar vara
              ansluten till.
            </seg>
            <seg xml:id="i-81f7fa320150c0c6-0">
              Ett fastprissystem innebär att leverantören får en fast ersättning
              för den förnybara el som levereras från små vindkrafts- och solcellsanläggningar
              en ersättning som är något högre än den vanliga. I de länder som
              lyckats allra bäst med att tillföra småskalig förnybar el till
              nätet, som Tyskland och Spanien, har man använt just sådana fastprissystem.
              De tyska hushållen kan då snabbt räkna hem de investeringar de
              har gjort i sin elproduktionsanläggning.
            </seg>
            <seg xml:id="i-a6f7247e0da2b683-0">
              Tyskland har genom systemet på kort tid blivit världsledande
              både på el från vindkraft och från solceller. På köpet har man
              fått en framgångsrik ny industri för produktion av vind- och solcellsanläggningar
              som hittills har skapat 150 000 arbetstillfällen.
            </seg>
            <seg xml:id="i-c2cb48fb3d488648-0">
              Regeringen har tidigare argumenterat för att ett fastprissystem
              inte är möjligt i Sverige eftersom vi i Sverige har valt ett system
              med elcertifikat. I betänkandet framgår dock att ett flertal länder
              har kombinerat de båda systemen eftersom de kompletterar varandra.
            </seg>
            <seg xml:id="i-9f64da06ef5aba87-0">
              Energimarknadsinspektionen har i sin rapport om nettodebitering
              fastslagit att elcertifikatssystemet är utformat på ett sätt som
              gör det svårt för elanvändare med egen småskalig elproduktion
              att tillgodogöra sig systemet. Det finns därför goda skäl att
              se över ett fastprissystem som ett komplement till dagens system.
            </seg>
            <seg xml:id="i-b9fa8e1d2b7da2cc-0">
              Om Sverige likt många andra länder vill skapa förutsättningar
              för småskalig egenproducerad el krävs en politisk inriktning.
              Regeringen har agerat mycket passivt i frågan. Som svar på motionerna
              om egen el är regeringens enda respons att man avvaktar en proposition
              som enligt betänkandet skulle ha presenterats under våren. Det
              vore bra om vi i dagens debatt kan få besked om varför frågan
              dröjer och vad regeringspartiernas ståndpunkt är kring de konkreta
              förslagen för att underlätta för egen el.
            </seg>
            <seg xml:id="i-836d84097e0ceff1-0">
              Fördröjningen i frågan om egen el leder till att Sverige tappar
              tid i omställningen. Det är en tid vi inte har.
            </seg>
          </u>
          <note xml:id="i-16a46a3f483784ee-0">
            Herr talman! Jag yrkar bifall till reservation 2.
          </note>
          <note type="speaker" xml:id="i-1a57eabe58f5bd9c-0">
            Anf. 9 JENS HOLM (V):
          </note>
          <u who="jens_holm_9bd66a" xml:id="i-2b82ad08aa7b384f-0">
            <seg xml:id="i-9a1204b25ef50fda-0">
              Herr talman! Ofta när man debatterar klimat- och energifrågor
              blir det på en nivå som är långt ifrån medborgarna. I synnerhet
              energisystem är ju komplexa och drivs av stora företag, ibland
              privatägda och ibland ägda av stat, kommun eller landsting. Jag
              tror att vanliga människor inte känner sig särskilt delaktiga
              i energiproduktionen.
            </seg>
            <seg xml:id="i-a0b668e15d75ca10-0">
              Jag tror att det går att ändra på det här och att det är otroligt
              viktigt att vi kan engagera så många människor som möjligt i energiomställningen
              i Sverige, för vi är alla mer eller mindre överens om att vi måste
              lämna den fossilburna energin bakom oss. Och vad kan då vara viktigare
              än att just engagera människor? Ja, lite mer än att man bara ska
              gå och rösta vart fjärde år. Ett sätt att göra det är att låta
              människor som kanske bor i en villa eller en lägenhet få producera
              sin egen el.
            </seg>
            <seg xml:id="i-e34963e302e1fdd8-0">
              När jag besökte Malmö för några veckor sedan och träffade människor
              som bor i ett bostadsområde där berättade de att de vill sätta
              upp solceller och solpaneler på sina balkonger och på sina tak
              där de bor, och fastighetsägaren i området där de bor är också
              väldigt positivt inställd till det. Men de sade: Det är ingen
              vits att vi gör det här, för det fungerar inte ifall vi sedan
              vill leverera ut elen på elnätet. Det är det här som kallas för
              nettodebitering och att man ska kunna producera sin egen el.
            </seg>
            <seg xml:id="i-a0d2ba8b81d17d34-0">
              Den här frågan har vi diskuterat ett par år nu i Sverige, och
              vi ser att andra länder ligger långt före Sverige. Tyskland nämndes
              här tidigare. Jag kan också nämna Spanien och Portugal, som har
              kommit mycket längre i produktionen av egen el från hushåll eller
              små producenter.
            </seg>
            <seg xml:id="i-0462bd0f9470bb2b-0">
              År 2007 tillsatte den borgerliga regeringen en utredning om bland
              annat det här. KTH-professorn Lennart Söder fick till uppgift
              att titta på energisystemet och bland annat på frågan om hur man
              ska kunna underlätta för hushåll och småföretagare att producera
              sin egen el. Lennart Söder kom fram med ett förslag året efter,
              2008, som handlar om att man ska ha timvis mätning och att man
              ska ha en avstämning jag tror att han pratar om att den ska vara
              månadsvis.
            </seg>
            <seg xml:id="i-790cc88b320bbe25-0">
              Det är precis det som vi rödgröna nu föreslår i vår reservation
              nr 2. Vi vill ha en nettodebitering, vi vill ha timvis mätning
              och vi vill ha en avstämning, månadsvis eller kvartalsvis kan
              man diskutera. Men det viktiga är att vi måste ta fram ett enkelt,
              billigt och kostnadseffektivt system för hushåll och småföretag
              att producera sin egen el.
            </seg>
            <seg xml:id="i-7888548aab96fcaf-0">
              Vad säger då regeringen? Ja, när de fick förslaget från Lennart
              Söder tittade de på det. Sedan har han konstaterat flera gånger
              att det verkar som att regeringen inte förstår vad han har lagt
              fram för förslag.
            </seg>
            <seg xml:id="i-cfa4fc22d0d9caab-0">
              Enligt betänkandet som vi diskuterar nu ska det komma en proposition
              från Näringsdepartementet, men vi vet inte när. Om någon här från
              den borgerliga sidan vet när den kommer, berätta det gärna för
              oss. Om ni vet någonting om innehållet, berätta gärna också det
              för oss.
            </seg>
            <seg xml:id="i-8ea1667603b2682e-0">
              Det känns som att regeringen bara avvaktar hela tiden och inte
              törs ta klivet fullt ut, och jag förstår inte varför. Jag vill
              att vi i Sverige, precis som flera andra länder, ska kunna involvera
              folket så att de också blir bärare av den stora energiomställningen
              som vi står inför. Därför yrkar jag bifall till reservation nr
              2.
            </seg>
            <seg xml:id="i-4a069d6bdd6428f6-0">
              Jag tycker också att det är viktigt att vi i den stora energiomställningen
              ser till att vi inte bara gynnar förnybar energi som redan finns
              inom elcertifikatssystemet. Det rullar på hyfsat, kan jag säga.
              Men hur är det med till exempel solenergin? Den står ju och stampar
              i Sverige, medan den växer otroligt fort i andra länder. Av all
              ny elinstallation i EU-länderna i fjol står faktiskt solelen för
              hela 22 procent. Det är otroligt mycket. Sverige bidrar inte till
              det, för i Sverige händer ingenting.
            </seg>
            <seg xml:id="i-ace8818e00d5207b-0">
              Vad vi i Vänsterpartiet och vi rödgröna vill ha är ett planeringsmål
              för solenergi. Vi vill också att man ska pröva ifall man kan ha
              ett fastprissystem, så att man har ett fast pris för el som levereras
              från ett visst teknikslag. Och det skulle kunna vara solelen,
              för annars kommer den inte att bryta in på elcertifikatsmarknaden.
            </seg>
            <seg xml:id="i-fdb2be300d3db15a-0">
              I samband med det här tycker jag att det är extremt olyckligt
              att regeringen i år skriver i budgeten att man avvecklar det direkta
              stödet för solenergin. Det är ju helt fel. Maud Olofsson sade
              tidigare i en interpellationsdebatt att solenergin nu är så konkurrenskraftig
              att den kan stå på egna ben. Men den står ju inte på egna ben
              i Sverige. Jämfört med andra länder står vi fortfarande och stampar,
              så det finns fortfarande väldigt mycket som bör göras.
            </seg>
          </u>
          <note type="speaker" xml:id="i-06c7d12bea50c70c-0">
            Anf. 10 CECILIE TENFJORD-TOFTBY (M):
          </note>
          <u who="cecilie_tenfjord-toftby_abbfd1" next="cont" xml:id="i-51676e37983f57ca-0"/>
          <note xml:id="i-166411abde5d2dd2-0">
            Herr talman! Jag vill börja med att yrka bifall till utskottets
            förslag till beslut och avslag på motionerna.
          </note>
          <u who="cecilie_tenfjord-toftby_abbfd1" prev="cont" xml:id="i-52a416086c704ada-0">
            <seg xml:id="i-ca7eb185bd42b1de-0">
              Energifrågorna i Sverige och i EU är alltid högaktuella. I dessa
              dagar, med Tysklands kontroversiella energibeslut, diskuteras
              Europas energiframtid intensivt. Vem ska producera, vad ska vi
              producera och hur kommer prisutvecklingen att bli? Det är väldigt
              många frågor som behöver besvaras.
            </seg>
            <seg xml:id="i-05102e48247b62a8-0">
              Samtidigt har vår regering tydligt markerat vad vi vill med vår
              energipolitik: Vi ska ha en stabil och hållbar energiproduktion
              med långsiktiga spelregler och till konkurrenskraftiga priser.
              Vi måste säkra att vår svenska industri vill stanna kvar och fortsätta
              utvecklas i Sverige. Utan industri färre arbetstillfällen, utan
              arbeten ingen grund för vår gemensamma välfärd.
            </seg>
            <seg xml:id="i-7972a13a9fdc9ac8-0">
              Herr talman! Sverige fattar inte ensamt besluten om vår framtid.
              Vårt medlemskap i EU gör att vi har att förhålla oss till beslut
              fattade inom EU, men samtidigt ger vårt medlemskap oss möjlighet
              att påverka Europas framtid och hur den ska utvecklas.
            </seg>
            <seg xml:id="i-65c6fd6565b027b2-0">
              I dag har vi att ta ställning till EU:s tredje inremarknadspaket
              för el- och naturgas. Paketet syftar till att fullborda en gemensam
              inremarknad för el- och naturgas och att bland annat inrätta ett
              samarbete mellan nationella tillsynsmyndigheter för el och gas.
              Och med tanke på det som händer i Tyskland just nu är just den
              regleringen eller öppenheten inom EU:s marknad för el och naturgas
              en väldigt angelägen fråga som vi kommer att ha möjlighet att
              diskutera flera gånger framöver.
            </seg>
            <seg xml:id="i-978d36a23763f82d-0">
              Sveriges lagstiftning är redan väl harmoniserad med det som krävs
              för att uppfylla kriterierna i direktivet. Därför finns i dag
              få behov av lagändringar. De ändringar som direktivet föranleder
              är att nätmyndigheten, det vill säga Energimarknadsinspektionen,
              ska fastställa intäktsramarna för stamnätet och att det ska ske
              en förhandsreglering av nättarifferna.
            </seg>
            <seg xml:id="i-1a03cab8585ce8f7-0">
              Energimarknadsinspektionen har tagit fram en modell för hur förhandsregleringen
              ska ske. Förslaget har föranlett en hel del debatt. Det finns
              en rädsla för att utformningen av förslaget ska föra till orimligt
              höga elnätspriser för konsumenterna. Men vår näringsminister Maud
              Olofsson har tydligt uttryckt att hon noggrant kommer att följa
              vilket utfall den nya regleringen kommer att få på kundernas elnätsavgifter.
            </seg>
            <seg xml:id="i-2e71a09151653c6f-0">
              Vi måste vara beredda att agera om vi kan se att modellen kan
              utnyttjas till nackdel för konsumenterna. Men att avfärda den
              redan nu som vissa inom oppositionen kräver vore fel. I utskottet
              är vi av den uppfattningen att eftersom modellen inte har tillämpats
              saknar vi underlag för att utvärdera den, men vi kommer att följa
              utvecklingen. Modellen ska skapa förutsägbarhet och säkra nödvändiga
              investeringar i nätet. Det är något som i sin tur kommer att gynna
              elkonsumenterna.
            </seg>
            <seg xml:id="i-c70b71d063b08dad-0">
              Med tanke på vad föregående talare har sagt om förnybar el i
              Sverige är det väldigt viktigt att våra elnätsbolag även förbereder
              sina elnät för att ta emot den mängd förnybar och ofta mikroproducerad
              elproduktion som vi kommer att se i Sverige i framtiden.
            </seg>
            <seg xml:id="i-caa459ac28a74593-0">
              Herr talman! Svensk lag fungerar i dag i stort sett i överensstämmelse
              med elmarknadsdirektivet. Områden som kommer att påverkas är bland
              annat vissa konsumentfrågor. Bland annat ska tydligare information
              skrivas in i avtalet mellan konsument och elleverantör. En elleverantör
              får inte missgynna en konsument beroende på det betalningssätt
              som konsumenten väljer. Vi konsumenter ska underrättas i god tid
              innan ändringar i avtalsvillkoren sker.
            </seg>
            <seg xml:id="i-5b980952c25657f9-0">
              Jag välkomnar också inrättandet av en gemensam byrå för EU:s
              energimarknadsinspektioner. Vi var i Bryssel för ett tag sedan
              och diskuterade hur de olika EU-direktiven införs i de nationella
              lagstiftningarna. Det är väldigt viktigt att vi har ett samarbete
              mellan de olika energimarknadsinspektionerna för att säkra att
              det är samma tolkningar som sker här i Sverige som sker i Italien.
              Det är viktigt för våra konsumenter att veta att en EU-lagstiftning
              som implementeras i svensk lagstiftning även följs i de övriga
              EU-länderna.
            </seg>
            <seg xml:id="i-a1bafc992aa1cfe9-0">
              Herr talman! I dagens debatt lyfts även frågorna om timmätning
              och nettodebitering fram. Båda frågorna är angelägna dels för
              att jag blir en aktivare konsument om jag får större kunskap om
              min elförbrukning genom timdebiteringen, dels för att uppmuntra
              mikroproduktion av förnybar el genom nettodebitering. Båda lagändringarna
              efterfrågas här i dag.
            </seg>
            <seg xml:id="i-d464775546b940db-0">
              Just nu pågår ett arbete inom departementen för att ta fram dessa
              lagförslag. S, MP och V skriver i sitt alternativa förslag att
              en lagstadgad rätt till nettomätning gör att man som elabonnent
              slipper vara beroende av de lokala elbolagens goda vilja att erbjuda
              nettomätning.
            </seg>
            <seg xml:id="i-cbc15d3b743a611a-0">
              Jag håller med om att alla bör ha samma möjlighet. Men jag vill
              ändå lyfta fram det positiva med att många nätbolag själva har
              tagit initiativ och erbjudit sina kunder denna möjlighet och på
              så sätt ligger i framkant av lagstiftningen.
            </seg>
            <seg xml:id="i-f0d3f4f051ab5d29-0">
              Det har efterfrågats ett besked från oss i majoriteten om när
              de två lagstiftningarna kommer. Jag kan inte sätta något datum
              för det. Men jag kan lova att vi är lika angelägna att få fram
              lagstiftningarna som oppositionen är.
            </seg>
            <seg xml:id="i-1843653a22be4123-0">
              Herr talman! I vår energiöverenskommelse är utvecklingen av den
              förnybara elen viktig. Elcertifikatssystemet är drivande för att
              få fram ständigt nya kilowattimmar förnybar el. Systemet ses ständigt
              över och utvecklas för att nå förnybarhetsmålen. Just nu står
              vi inför en stor förändring och utvidgning av elcertifikatssystemet
              när vi nu går in i ett samarbete med Norge. Det är ett samarbete
              som vi har diskuterat i denna kammare väldigt länge och som även
              branschen för förnybar energi ser som ett välkomnat förslag och
              en bra utvidgning och ger den bra möjligheter att ytterligare
              växa på den nordiska marknaden.
            </seg>
            <seg xml:id="i-f528e6bb06d4b502-0">
              Herr talman! I dagens debatt kräver Socialdemokraterna låga förutsägbara
              elpriser för konsumenterna. Hur ska det åstadkommas? Jo, genom
              att skrota tillsynsmyndigheten, eller i varje fall skuldbelägga
              denna för att vi har haft en för låg elproduktion i förhållande
              till vår konsumtion.
            </seg>
            <seg xml:id="i-04a2d3e49fbd310e-0">
              Jag hoppas att Socialdemokraterna även i andra sammanhang är
              lika angelägna om att stödja elkonsumenterna och vår svenska industris
              framtid när det kommer till frågan om att säkra en stabil elförsörjning
              för Sverige. Vår elintensiva industri har länge efterfrågat klara
              besked från S när det gäller energipolitiken.
            </seg>
            <seg xml:id="i-2255185551c04229-0">
              När det är sagt håller jag med om att tillsynsmyndighetens funktion
              är viktig. Därför finns det i dag en rapport från Energimyndigheten
              själv som lyfter fram de olika myndigheternas uppdrag. Förslaget
              är att regeringen ser över de uppdrag som Energimarknadsinspektionen,
              Energimyndigheten och Svenska kraftnät har. Målet är att förtydliga
              myndigheternas roll och öka kundernas förtroende. Även det förslaget
              bereds i nuläget hos Regeringskansliet.
            </seg>
            <seg xml:id="i-9a9cd74e0493151a-0">
              Herr talman! El är inte vilken vara som helst. Den är livsnödvändig
              för ett modernt samhälle. Vi behöver en stabil, förutsägbar politik
              och en politisk ledning som vågar stå upp för det långsiktiga
              och inte falla offer för populism.
            </seg>
            <seg xml:id="i-a3229d41079cd82c-0">
              Regeringen har en långsiktig politik med höga mål för den förnybara
              elproduktionen men även tydliga besked om att vi inte äventyrar
              Sveriges framtid. Vi vill ha en säker och hållbar elproduktion
              som fungerar både när det är kallt och under sköna sommarmånader.
              Men vi ändrar inte våra politiska ställningstaganden beroende
              på dagstemperatur.
            </seg>
          </u>
          <note type="speaker" xml:id="i-12ba452ac841ec8d-0">
            Anf. 11 INGEMAR NILSSON (S) replik:
          </note>
          <u who="ingemar_nilsson_e9c916" xml:id="i-3cb1945437a4dcbc-1">
            <seg xml:id="i-c9006cac594b9e2d-0">
              Herr talman! Jag vet inte om jag uttryckte mig vårdslöst tidigare
              i mitt anförande. Cecilie Tenfjord-Toftby påstår att vi från Socialdemokraternas
              sida föreslår att vi ska skrota myndigheten, i det här fallet
              Energimarknadsinspektionen. Jag sade nog inte så, och jag tror
              att protokollet kan visa det. Jag har uttryckt vad vi vill göra
              från Socialdemokraternas sida, nämligen att göra en ordentlig
              översyn av myndighetens roll och uppdrag och hur man har tolkat
              sitt uppdrag.
            </seg>
            <seg xml:id="i-cae96f6862bdb67a-0">
              Att Cecilie Tenfjord-Toftby och Moderaterna förespråkar marknaden
              och marknadsfunktioner i alla de här sammanhangen kommer inte
              som en överraskning, i varje fall inte för mig. Men, som jag försökte
              säga i mitt anförande: Ska inte den marknaden fungera också för
              konsumenterna? Min och vår bestämda uppfattning är att den inte
              gör det. Det är därför som vi i våra reservationer har ett mycket
              tydligt konsumentperspektiv.
            </seg>
            <seg xml:id="i-a8763121ee6648aa-0">
              Vi tycker att det är egendomligt att den beräkningsmodell man
              har för att mäta nätavgifterna utgår från en nyanskaffningsprincip
              som skulle innebära att det varken finns möjligheter till lån
              eller försäkring och att alla nät ska byggas nya i morgon.
            </seg>
            <seg xml:id="i-4db8c9a0bfa63e35-0">
              Jag håller med om vikten av kvalitet och leveranssäkerhet. Men
              modellen i sig måste ifrågasättas. När myndigheten går ut med
              sitt förhandsbesked under våren konstaterar man att ett antal
              nätföretag underdebiterar sina kunder. Det är ett väldigt egendomligt
              sätt att uttrycka sig.
            </seg>
            <seg xml:id="i-2484bce2eaf44c45-0">
              Det föranledde en av aktörerna att ungefär en timme efter Energimyndighetens
              pressmeddelande konstatera: Vi tänker minsann inte ta ut hela
              intäktsutrymmet. Vi ligger 10 procentenheter under den höjning
              som vi har utrymme för från Energimyndigheten.
            </seg>
            <seg xml:id="i-804c249017063935-0">
              När så sker menar vi att det inte är en fungerande marknad och
              en fungerande modell.
            </seg>
          </u>
          <note type="speaker" xml:id="i-3dafd6e0169e86b5-0">
            Anf. 12 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-cb7f739533c46386-0">
            <seg xml:id="i-5d974dd764c821b3-0">
              Herr talman! Jag uppfattade inte någon fråga här, men jag kan
              kommentera lite av det som sades.
            </seg>
            <seg xml:id="i-df03dadc0f08819f-0">
              Fungerar elmarknaden? Vi har två extrema vintrar bakom oss. Vinterns
              elpriser har varit en chockartad upplevelse, och problemen är
              väl kända. Vi har haft en för låg produktion i förhållande till
              konsumtion.
            </seg>
            <seg xml:id="i-f2fbc4f8c987e690-0">
              Energimarknadsinspektionen är den myndighet som ska kontrollera
              att energimarknaden fungerar som den ska. När människor upplever
              de chockartade elpriserna reagerar de, och det ska de också göra.
            </seg>
            <seg xml:id="i-fc620536d80d049f-0">
              Energimarknadsinspektionen har i dag, som jag sade i mitt anförande,
              själv föreslagit att regeringen ser över det uppdrag som bland
              annat Energimarknadsinspektionen har. Här handlar det om förtroende.
              Konsumenterna måste ha ett förtroende för elmarknaden. El är inte
              vilken vara som helst. Den är, som jag sade, livsnödvändig för
              våra konsumenter. Förslaget som kommer från Energimarknadsinspektionen
              bereds nu hos Regeringskansliet.
            </seg>
            <seg xml:id="i-1082498807f1a3cb-0">
              Det har varit en del kritik från Socialdemokraterna mot modellen
              för nettodebitering. Jag förstår det så i betänkandet att Socialdemokraterna
              backar om förslaget att skrota den föreslagna förhandsdebiteringsmodellen.
              Även vi säger att det är en modell som inte har prövats.
            </seg>
            <seg xml:id="i-98159b07c7511dad-0">
              Som Socialdemokraterna skriver i sitt särskilda yttrande har
              det under beredningens gång kommit fram information som gör att
              man just nu inte vill skrota den föreslagna förhandsdebiteringsmodellen
              som Energimarknadsinspektionen har föreslagit. Om det är så att
              ni under debattens gång återigen ha ändrat er vore det bra och
              trevligt att få reda på det.
            </seg>
          </u>
          <note type="speaker" xml:id="i-c7702aa11ce521fb-0">
            Anf. 13 INGEMAR NILSSON (S) replik:
          </note>
          <u who="ingemar_nilsson_e9c916" xml:id="i-3cb1945437a4dcbc-2">
            <seg xml:id="i-5c42bf914bf963be-0">
              Herr talman! Vi får se om vi kan bringa någon klarhet i detta.
              Det är inte så att vi under debattens gång eller under betänkandets
              processande har ändrat oss. Om man läser betänkandet och om man
              lyssnar på vad jag i alla fall försöker säga kan man konstatera
              att det vi i vårt särskilda yttrande tar ställning till är att
              vi har ändrat vår uppfattning om tolkningen av begreppet nätavgifter
              i förhållande till nättariffer. Vi har sagt att vi kan ha en viss
              respekt för hur man försöker beräkna modellen. Det vi kritiserar
              och där kvarstår vår kritik är sättet att beräkna nätavgifterna
              och den framtida beräkningsmodellen för dessa. Det är detta som
              vi bland annat anser måste ses över. Det är inte för inte som
              bland andra Konkurrensverket och Konsumentverket har varit mycket
              kritiska i sina remissvar till modellen. Det är det som är utgångspunkten.
            </seg>
            <seg xml:id="i-d4caf75233834be8-0">
              Därför blir min fråga till Cecilie och till Moderaterna i det
              här fallet: Var finns konsumentperspektivet i ert sätt att se
              det? Enligt mitt sätt att se det är detta en marknad som fungerar
              för producenter, nätägare och elhandelsföretag inte för konsumenter.
            </seg>
          </u>
          <note type="speaker" xml:id="i-096a24a55ed0dc89-0">
            Anf. 14 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-cb7f739533c46386-1">
            <seg xml:id="i-d9c1738c14f37e8a-0">
              Herr talman! När det gäller förhandsdebiteringsförslaget säger
              Maud Olofsson, och även vi i betänkandet, att vi kommer att följa
              utvecklingen. Detta är en modell som ska skapa förutsägbarhet.
              Men det är också en modell som ska säkra att nätbolagen har tillräckligt
              med investeringsmedel för att kunna bygga ut ett smart och modernt
              elnät för att kunna ta emot den el som både Socialdemokraterna,
              Miljöpartiet och Vänsterpartiet efterfrågar. Det är den nya förnybara
              elen, som ofta är producerad hos den enskilde konsumenten som
              i vissa fall nu har möjlighet att bli producent.
            </seg>
            <seg xml:id="i-390680e493626382-0">
              För att kunna klara detta och för att kunna ha denna förutsägbarhet
              och förutsägbarhet är bra även för konsumenterna är nättariffmodellen
              bra. Den är tänkt att skapa förutsägbarhet. Den är tänkt att skapa
              ett utrymme för nödvändiga investeringar. Den är inte tänkt att
              vara en modell som ska gynna elnätsbolagens plånböcker. Det är
              en modell som ska gynna konsumenterna. När man bygger nät måste
              man också veta var man kommer att investera. När man nu lägger
              fram sin investeringsplan för Energimarknadsmyndigheten kommer
              man att kunna få den långsiktighet som efterfrågas.
            </seg>
            <seg xml:id="i-39631d0825cc05c8-0">
              Men som vi skriver i betänkandet från vår sida, och som näringsminister
              Maud Olofsson säger, kommer vi att följa utvecklingen. Det är
              svårt att utvärdera en modell som inte finns. Det är svårt att
              se vad som skulle kunna hända. Men om farhågorna skulle slå in
              måste vi vara beredda alla som sitter här i kammaren att ta tag
              i detta och se till att konsumentperspektivet bibehålls. Det är
              mycket viktigt. Vi är alla elkonsumenter. Ingen av oss vill uppleva
              vinterns chockartade prishöjningar.
            </seg>
          </u>
          <note type="speaker" xml:id="i-641a9f9b0bd0fada-0">
            Anf. 15 LISE NORDIN (MP) replik:
          </note>
          <u who="lise_nordin_4160b2" xml:id="i-4a111f768d039e5c-1">
            <seg xml:id="i-4ed970c95d2559a1-0">
              Herr talman! Cecilie Tenfjord-Toftbys anförande väcker ett antal
              frågor kanske fler frågor än dem vi fick svar på.
            </seg>
            <seg xml:id="i-c5908b3544fcf20b-0">
              Precis som anförs stämmer det att Sverige har att förhålla sig
              till EU:s regelverk och till den politik som EU för på området.
              Men jag undrar om regeringen har missat det faktum att EU:s politik
              är att fastprissystem bör införas i fler länder. Det har varit
              den EU-inriktade linjen att fastprissystem är ett av de viktigaste
              verktygen för att få till omställningen till förnybar energi.
            </seg>
            <seg xml:id="i-0d04532d8c168ffb-0">
              Flera länder har enligt betänkandet visat att det är möjligt
              att kombinera elcertifikatssystemet och fastprissystemet. De fungerar
              på olika sätt.
            </seg>
            <seg xml:id="i-d10c970d18cd273e-0">
              Regeringen är passiv i frågan och avvaktar med en proposition.
              I väntan på att vi ska få klarhet i vad regeringen har för politik
              för egen el har vi en situation där människor frånhålls från möjligheten
              att delta i energiomställningen och ta makten över höga elpriser
              i egna händer.
            </seg>
            <seg xml:id="i-e2ffef3464a4f5de-0">
              Min fråga till Cecilie Tenfjord-Toftby är: När kommer regeringen
              att presentera en politik för egen el? Och är man emot att hushåll
              tar makten i egna händer och äger sin egen elproduktion?
            </seg>
          </u>
          <note type="speaker" xml:id="i-3e1b3cce7cb688cd-0">
            Anf. 16 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-cb7f739533c46386-2">
            <seg xml:id="i-80d9314f40e3bcdc-0">
              Herr talman! Som jag sade i mitt anförande bereds just nu både
              förslaget om nettodebitering och förslaget om timdebitering hos
              regeringen. När det gäller elcertifikatssystemet pågår det nu
              en ändring och en översyn som ska göra det enklare för mikroproducenter
              av el att ta del av systemet samtidigt som vi ser en stor utvidgning
              av detta system i och med att vi kommer att få ett gemensamt system
              med Norge.
            </seg>
            <seg xml:id="i-9d98172f7cb3c039-0">
              Propositionen skulle ha kommit under våren. Frågan är mycket
              angelägen. Jag kan inte i dag säga hur långt det har kommit, men
              jag vet att propositionen kommer att läggas fram snarligen. Det
              är viktigt att propositionen läggs fram, men när den gör det är
              det viktigt att den är väl genomarbetad så att alla eventuella
              frågetecken om lagstiftningen är avklarade. Det är vi skyldiga
              dem som i dag är mikroproducenter av el och dem som skulle kunna
              tänka sig att bli det.
            </seg>
            <seg xml:id="i-1c3f1a2e9ab65aee-0">
              Timdebiteringen av el kommer att vara ett viktigt incitament
              för alla våra elkonsumenter. Jag tror att jag har sagt det förut,
              men själv funderar jag på att knyta mina barns månadspeng till
              deras elkonsumtion. Det ska löna sig att hushålla med el.
            </seg>
          </u>
          <note type="speaker" xml:id="i-5d8aa738d964bde7-0">
            Anf. 17 LISE NORDIN (MP) replik:
          </note>
          <u who="lise_nordin_4160b2" xml:id="i-4a111f768d039e5c-2">
            <seg xml:id="i-18ff95bbcf4497bb-0">
              Herr talman! Det gläder mig förstås att regeringen och departementet
              arbetar med propositionen. Men det står tydligt i betänkandet
              att den väntades under våren, och jag tror att vi är många som
              undrar varför den är försenad. Finns det olika politiska ståndpunkter
              mellan regeringspartierna?
            </seg>
            <seg xml:id="i-7588c23620729517-0">
              Cecilie Tenfjord-Toftby sade att vi kommer att få ett gemensamt
              elcertifikatssystem med Norge. Denna fråga har fortfarande aldrig
              prövats i riksdagen. Det har främst varit en debatt som har förts
              i medierna, och jag vet att förhandlingar har förts med Norge.
              Men Sveriges riksdag har aldrig hittills haft möjlighet att ta
              ställning till frågan, så vi vet fortfarande inte om Sveriges
              riksdag kommer att rösta för ett gemensamt elcertifikatssystem.
              Det är ytterligare en proposition som vi har väntat på den här
              våren och som har fördröjts.
            </seg>
            <seg xml:id="i-6ead5ebedb10ee6b-0">
              Jag tror att det vore bra om Cecilie Tenfjord-Toftby kunde bringa
              lite klarhet i varför propositionerna dröjer. Finns det olika
              politiska uppfattningar som gör att regeringen inte har lyckats
              enas om en politik i dessa viktiga frågor?
            </seg>
          </u>
          <note type="speaker" xml:id="i-a7e320c5bb9b5a8b-0">
            Anf. 18 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-cb7f739533c46386-3">
            <seg xml:id="i-a469c9ac22958365-0">
              Herr talman! Jag skulle önska att jag satt i regeringen så att
              jag kunde påverka detta. Men nu sitter jag inte i regeringen,
              och jag har tyvärr ingen inside information om hur kansliarbetet
              i regeringen sker just nu. Därför kan jag som sagt inte ge dig
              något datum för när propositionerna kommer. Men det jag vet är
              att de finns och att de arbetas med.
            </seg>
            <seg xml:id="i-7135e26c329aff41-0">
              Som jag sade i det förra replikskiftet är det viktigt att alla
              eventuella frågeställningar är undanröjda när propositionerna
              läggs fram. När det gäller huruvida det finns en politisk oenighet
              inom våra fyra allianspartier kan jag säga att det inte finns
              någon sådan. Men vi är mycket angelägna om att propositioner som
              läggs fram för den svenska riksdagen ska vara väl genomarbetade
              så att man inte fastnar i frågeställningar senare.
            </seg>
            <seg xml:id="i-a04f12670070fb9e-0">
              Vi skulle kunna sätta press på regeringen, men varför ska man
              göra det när den redan arbetar med frågan? Vi är tydliga med att
              vi vill att andelen förnybar el ska öka. Det är regeringens eget
              beslut.
            </seg>
            <seg xml:id="i-e899d1fc2027f22c-0">
              Jag förstår att ni gärna vill att det ska framstå som att det
              är oppositionen som driver fram frågorna. Men så är det ju inte!
              Regeringen arbetar med lagstiftningen, som ytterligare ska gynna
              svensk förnybar elproduktion. Det är viktigt att även lagstiftningen,
              och inte bara elproduktionen, är hållbar. Propositionen kommer
              att presenteras för riksdagen när den är färdig.
            </seg>
            <seg xml:id="i-a2816d856a9dceb8-0">
              Jag tycker att man från oppositionens sida försöker slå in öppna
              dörrar, och det är inget annat är ren populism.
            </seg>
          </u>
          <note type="speaker" xml:id="i-bff13754e955a040-0">
            Anf. 19 JENS HOLM (V) replik:
          </note>
          <u who="jens_holm_9bd66a" xml:id="i-2b82ad08aa7b384f-1">
            <seg xml:id="i-9f996e5f1c46e7fb-0">
              Herr talman! Jag har några frågor till Cecilie Tenfjord-Toftby.
              Den första gäller om du är av samma uppfattning som näringsminister
              Maud Olofsson att solenergin nu börjar bli så konkurrenskraftig
              att den kan stå på egna ben och inte behöver några riktade bidrag
              från staten. Ja eller nej?
            </seg>
            <seg xml:id="i-041418597b5313d8-0">
              Du tycker att det är bra att vissa energibolag tillåter produktion
              av egen el. Det tycker jag också. Men varför inte ge alla medborgare
              och andra producenter exakt samma förutsättningar? Just nu befinner
              vi oss i en gråzon. Vissa har tur. De flesta andra har det inte.
              Jag undrar vad ni på den borgerliga sidan väntar på. När får vi
              se propositionen? Redan 2007 tillät man en utredning om detta.
              År 2008 kom utredningen. Nu har ni haft tre år på er.
            </seg>
            <seg xml:id="i-58ae97eee8cca826-0">
              Du nämnde elcertifikaten och Norge. Jag tycker också att det
              kan vara intressant. Men som sades tidigare har vi aldrig fått
              diskutera detta här i riksdagen. Eftersom du lyfte upp frågan
              vill jag fråga dig: Hur kan vi garantera att den norska vattenkraften
              inte äter upp alla elcertifikat så att producenter av annan förnybar
              energi står där utan någon möjlighet att leverera?
            </seg>
          </u>
          <note type="speaker" xml:id="i-a130a80bca5ac993-0">
            Anf. 20 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-cb7f739533c46386-4">
            <seg xml:id="i-e4ad7747634b467e-0">
              Herr talman! Just nu bereds ett ärende om solenergi i Regeringskansliet.
              Det är mycket som bereds just nu. Jag kan glädja Jens Holm med
              att just nu bereds en förlängning av stödet till solenergi. Som
              svar på din första fråga kan jag säga: Nej, jag tror inte att
              solenergin står på egna ben än. Stödet till solenergin kommer
              att förlängas. Jag tycker att det är väldigt positivt. Det är
              ett förslag från Regeringskansliet som jag välkomnar och som jag
              utgår ifrån att även övriga partier, även på oppositionssidan,
              kommer att välkomna.
            </seg>
            <seg xml:id="i-d5ba5778757f7b7f-0">
              När det gäller den andra frågan om nettodebitering kan jag svara
              på samma sätt som jag svarade Lise Nordin. Den propositionen ligger
              just nu i Regeringskansliet. Den bereds, och som jag sade är det
              viktigt att även vår lagstiftning, och inte bara energiproduktionen,
              är hållbar. När den beredningen är klar kommer det förslaget att
              läggas fram för riksdagen. Det förslaget kommer att innehålla
              möjligheter till nettodebitering för alla mikroproducenter av
              el, men det är inte färdigberett. Det finns fortfarande en del
              frågeställningar kvar, bland annat skattefrågorna. Vi har haft
              en del debatter när det gäller kooperativa vindkraftverk och skattefrågor.
              Det känns som att de ibland kan vara lite oklara och otydliga.
              Det är väldigt viktigt att en sådan frågeställning inte återkommer.
              Därför är det viktigt att den här lagstiftningen blir grundligt
              beredd.
            </seg>
            <seg xml:id="i-d9872dcccd38eba7-0">
              Både Jens Holm och Lise Nordin har rätt i att frågan om elcertifikatssystem
              med Norge aldrig har lagts fram för riksdagen. Men vi har diskuterat
              elcertifikatssystem med Norge ett flertal gånger, och jag kan
              inte tolka det på annat sätt än att även oppositionen är mycket
              intresserad av det. Förslaget har varit ute på remiss hos alla
              producenter av förnybar el i Sverige. Remissvaren behandlas just
              nu i Regeringskansliet. Det är viktigt att remissvaren tas till
              vara så att vi får ett bra förslag när det slutligen läggs fram
              för riksdagen.
            </seg>
          </u>
          <note type="speaker" xml:id="i-8eb9b2b628020f66-0">
            Anf. 21 JENS HOLM (V) replik:
          </note>
          <u who="jens_holm_9bd66a" xml:id="i-2b82ad08aa7b384f-2">
            <seg xml:id="i-2ff4decf01f7b90b-0">
              Herr talman! När det gäller solenergi känns det lite ologiskt
              att först avveckla det stöd som finns och sedan återinföra det.
              Som jag har förstått det aviserar man först att det riktade stödet
              till solel ska avskaffas och sedan låter man det vara kvar, men
              det riktade stödet till solvärmen kommer att avvecklas. Det står
              i budgeten. Eller är det också någonting som ni nu ska återinföra
              trots att ni har budgeterat för att ni ska ta bort det? Det vore
              intressant att veta.
            </seg>
            <seg xml:id="i-f1c1903883bfa990-0">
              Jag håller med om att lagstiftningen ska vara hållbar både ur
              ett ekologiskt och ur ett juridiskt perspektiv. Just därför tycker
              jag att det är så olyckligt att den här regeringen har infört
              ett kommunalt veto mot ett enda energislag, nämligen vindkraft.
              Det är verkligen inte juridiskt hållbart. Det innebär att ansökningar
              om ny vindkraft kan ligga på kommunkanslierna i en månad, ett
              år, två år eller tio år, och ingenting kommer att hända efter
              som de inte behöver göra någonting. Det är ett totalt juridiskt
              limbo som stora delar av vindkraften befinner sig i just nu.
            </seg>
            <seg xml:id="i-1a88a4453fd7e3f2-0">
              Till sist skulle jag vilja säga något om stöd till ny energi.
              Jag tror inte att riktade statliga subventioner är det bästa,
              utan det mest effektiva systemet är elcertifikatssystemet, men
              för ny energi som inte redan är introducerad behöver vi ett fastprissystem.
              Det är precis det som vi lyfter upp i vår reservation nr 2. Jag
              vill veta varför ni moderater är sådana motståndare till ett fastprissystem
              för att introducera till exempel solenergin på allvar i Sverige.
            </seg>
          </u>
          <note type="speaker" xml:id="i-5f691d58378f8440-0">
            Anf. 22 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-cb7f739533c46386-5">
            <seg xml:id="i-a2e7035568b3b07a-0">
              Herr talman! Det gläder mig att Jens Holm är glad för att vi
              fortsätter med stödet till solel. Jag kan inte ge något svar på
              frågan om solvärme. Jag är väldigt glad för att stödet till solel
              fortsätter. Med tanke på att vi snart kommer att införa nettodebiteringsmöjligheter
              tror jag också att det är mycket viktigt att vi får flera system
              som bygger upp vår förnybara elproduktion.
            </seg>
            <seg xml:id="i-c8beebd312dfb165-0">
              När det gäller det kommunala vetot mot vindkraft vill jag säga
              att det finns ett kommunalt veto till, och det är mot uranbrytning.
              Det finns två kommunala veton här.
            </seg>
            <seg xml:id="i-85dfb596dffdafde-0">
              För ett tag sedan var jag på besök på Högskolan på Gotland. Där
              forskar de väldigt mycket om vindkraft. De sätter inte bara in
              vindkraften i ett energiperspektiv utan även i ett socialt perspektiv
              och i ett samhällsvetenskapligt perspektiv. Jag tycker att det
              är mycket viktigt. Jag och den här regeringen vill se en utbyggnad
              av vindkraft i Sverige. Förra året placerade vi oss på den globala
              tio-i-topp-listan när det gäller nyetablering av vindkraft. Det
              är något som vi ska vara mycket stolta över. Även 2011 kommer
              vindkraftsetableringarna att slå rekord.
            </seg>
            <seg xml:id="i-a34b1afe3fa1cc01-0">
              Någonting som jag tycker är mycket viktigt för den framtida vindkraftsproduktionen
              i Sverige är att även de som inte själva är vindkraftsproducenter
              ska se någonting positivt när de ser på vindkraften. De ska se
              att det är någonting som gynnar både deras energisäkerhet och
              klimatet. För att nå de målen är det mycket viktigt att våra svenska
              invånare och våra svenska kommuner inte känner sig överkörda.
              De ska känna sig delaktiga, och de ska se det som är positivt.
              Jag tror att det målet nås bäst genom dialog. Väldigt många duktiga
              vindkraftsbolag går in med en ödmjuk hållning. De säger: Så här
              har vi tänkt göra. Vad säger ni? Svaret blir: Om ni plockar bort
              det och det tycker vi att det är jättebra.
            </seg>
            <seg xml:id="i-b4c46377dc547105-0">
              Genom dialog får man fram ny vindkraft, och genom den dialogen
              kommer det också fram en positiv hållning till vindkraftsetableringar.
              Det tror jag är den hållbara framtiden för vindkraft i Sverige.
            </seg>
          </u>
          <note xml:id="i-88d67be68cc81a86-2">
            Överläggningen var härmed avslutad.
          </note>
          <note xml:id="i-95bfe62bfda307b7-0">
            8 § Nedskräpning
          </note>
          <note xml:id="i-e9fabcdecd4df95e-3">
            Föredrogs
          </note>
          <note xml:id="i-6bcfdad1cdc004fc-0">
            Andre vice talmannen konstaterade att ingen talare var anmäld.
          </note>
          <note xml:id="i-ecfb359a97b64ae5-0">
            9 § Fastighetsrätt
          </note>
          <note xml:id="i-e9fabcdecd4df95e-4">
            Föredrogs
          </note>
          <note type="speaker" xml:id="i-3ea1e65de0d5094b-0">
            Anf. 23 KATARINA KÖHLER (S):
          </note>
          <u who="katarina_kohler_c6b83a" next="cont" xml:id="i-f90cb5434b958fbb-0"/>
          <note xml:id="i-71bce55f4d3e2a1d-0">
            Herr talman! Jag vill börja med att yrka bifall till reservationerna
            1 och 2 angående tomträtt och bostadsarrenden.
          </note>
          <u who="katarina_kohler_c6b83a" prev="cont" xml:id="i-cac6a9c222cf1f9e-0">
            <seg xml:id="i-6f51081983c1974b-0">
              Låt mig börja med tomträttens betydelse och titta lite bakåt
              i tiden. Tomträtten var tidigare ett viktigt redskap för att skapa
              möjligheter för fler att bo i egna hem. Man kunde bygga sitt eget
              hus utan att äga marken. I stället upplät kommunen marken med
              tomträtt.
            </seg>
            <seg xml:id="i-c5abb513962e9762-0">
              Men de senaste åren har vi allt oftare hört om problem när det
              gäller tomträtten och tomträttsavgälden. Allt oftare ser vi skräckexempel
              på att kommunerna höjer avgiften väldigt mycket och väldigt snabbt.
              Vid ett tillfälle höjs avgiften väldigt mycket. Det senaste exemplet
              kunde vi följa i tv häromveckan när fastboende i Sandhamn fick
              sina tomträttsavgälder höjda från ungefär 5 600 kronor per år
              till 56 000 kronor per år. Det var flera som sade att de inte
              skulle ha råd att bo kvar utan måste söka nytt boende. Det är
              inte acceptabelt. Nu har tomträtten blivit en väldigt otrygg upplåtelseform
              för den enskilde.
            </seg>
            <seg xml:id="i-69de6f8465a46da3-0">
              Samma sak gäller i många fall bostadsarrenden. Allt fler arrendatorer
              befinner sig i en väldigt utsatt ställning. Alltför många hamnar
              i orimliga situationer när arrendeavgifterna plötsligt skjuter
              i höjden eller när det visar sig att besittningsskyddet är väldigt
              svagt.
            </seg>
            <seg xml:id="i-bf1d70c70dc8a1ea-0">
              De här frågorna hänger naturligtvis ihop med prisutvecklingen
              på hela bostadsmarknaden. Det gäller också markpriserna som har
              skjutit i höjden enormt. Nu finns det kommuner som tycker att
              de kan tillgodogöra sig värdestegringarna på marken genom att
              kraftigt höja avgälden eller privata fastighetsägare som kraftigt
              höjer arrendena. Det här är inte en rimlig bostadspolitik. Människor
              har byggt sitt hus och tror att de kan leva i trygghet, och så
              visar det sig att fötterna slås undan väldigt hastigt.
            </seg>
            <seg xml:id="i-4ba7009756e065dc-0">
              Vi måste hålla i minnet varför systemet med markrätten en gång
              infördes. Det var en viktig del i att kunna skapa möjligheter
              för fler att bo i egna hem. Om vi har den politiska viljan måste
              det gå att även i dag ta sociala hänsyn vad gäller bostaden.
            </seg>
            <seg xml:id="i-fb8f1d5678643bb4-0">
              Vi socialdemokrater har envist stått bakom principen om bruksvärdessystemet
              när det gäller bostäderna. Det gäller naturligtvis också markfrågan.
              Utgångspunkten för bruksvärdessystemet är att människor ska känna
              sig trygga i sitt boende. Därför är det mycket viktigt att det
              görs en översyn av lagstiftningen kring tomträtterna liksom av
              reglerna för bostadsarrenden, detta för att de enskildas ställning
              ska kunna stärkas i de olika boendeprinciperna.
            </seg>
            <seg xml:id="i-2561756579bd1c9b-0">
              Utgångspunkten i en utredning måste vara att se möjligheterna
              med att skapa generella skyddsregler mot oskäliga avgiftshöjningar,
              förstärka besittningsskyddet och så vidare. Nu har regeringen
              äntligen efter flera år och efter många interpellationer och debatter
              i kammaren sagt att det ska tillsättas en utredning. Direktivet
              planeras komma före sommaren. Justitieministern har vid flera
              tillfällen sagt att man ser problemen, men hittills har man sagt
              att andra frågor är viktigare och därför prioriterat annat. Hon
              har vid något tillfälle även sagt: Det är på sikt inte så klokt
              att ha den här typen av upplåtelseform, men det återstår väl att
              se. Det gällde alltså frågan om tomträtt och markavgäld.
            </seg>
            <seg xml:id="i-bb2c66aa9a825d48-0">
              Detta gör mig orolig. Vi socialdemokrater befarar att regeringen
              möter kritiken om tomträttsreglerna och bostadsarrendeavtalen
              med att tillsätta en utredning där vi är rädda att direktivet
              ska handla om att tomträtten ska avskaffas. Det vore mycket olyckligt.
              Vi behöver slå fast att den ska vara kvar och att vi i stället
              ska stärka regelverket på olika sätt. Därför anser vi inte heller
              att det ska införas någon friköpsrätt, men givetvis ska kommunerna,
              om de vill, kunna erbjuda möjligheter till friköp.
            </seg>
            <seg xml:id="i-cbe24304f89c1b63-0">
              Nej, vi tycker att tomträttsinstitutet i stället ska utformas
              som ett bostadspolitiskt instrument med social inriktning och
              att vi bibehåller de gamla principerna om varför tomträttsavtalen
              från början kom till.
            </seg>
          </u>
          <note type="speaker" xml:id="i-645fdb26de5a4958-0">
            Anf. 24 EVA BENGTSON SKOGSBERG (M):
          </note>
          <u who="eva_bengtson_skogsberg_b2451b" next="cont" xml:id="i-aebd4106fb50aa70-0">
            <seg xml:id="i-7406b7d581a2c753-0">
              Herr talman! Jag vill börja med att yrka bifall till utskottets
              förslag i detta motionsbetänkande rörande fastighetsrättsliga
              frågor. Samtidigt yrkar jag avslag på de två reservationerna gällande
              tomträtt och bostadsarrende.
            </seg>
            <seg xml:id="i-a68701dd1a569b30-0">
              En översyn bör göras av tomträttsinstitutet, och jag håller med
              Katarina Köhler om hennes problembeskrivning. Särskilt när det
              gäller privatbostadsfastigheter drabbas de boende av stegvisa
              avgäldsökningar som ofta blir stora då avtalstiderna är långa
              och markvärdet stiger. Liknande problem är det vid bostadsarrenden
              där avgiftens storlek bestäms när arrendeavtalet ingås. Med åren
              kan beloppet anses understiga en skälig nivå, och när nivån sedan
              anpassas vid en förlängning medför det en stor utgiftsökning för
              arrendatorn.
            </seg>
            <seg xml:id="i-84a27d22af09555b-0">
              Inom Justitiedepartementet färdigställs i dagarna ett direktiv
              som gäller en översyn av tomträttsfrågorna. Justitiedepartementet
              arbetar även med att analysera behovet av en översyn av arrendereglerna,
              och ett direktiv väntas före sommaren. Det finns därför ingen
              anledning att nu ta ställning till motionerna.
            </seg>
          </u>
          <note xml:id="i-f28ccb6ace29f4d3-0">
            Vid expropriation trädde nya ersättningsregler i kraft nyligen.
            En utredning om vinstfördelning pågår, och den ska redovisas senast
            oktober 2012.
          </note>
          <u who="eva_bengtson_skogsberg_b2451b" prev="cont" xml:id="i-aed2904855217a6e-0">
            <seg xml:id="i-2de1d0f533929239-0">
              Ska en ny granne tåla störningar som lukt och buller från närliggande
              verksamhet om den fanns där tidigare? Utredningsarbetet har berört
              svårigheterna med att tillgodose skilda hänsyn och samhällsintressen
              inom ramen för en god helhetslösning. En god boendemiljö motverkas
              av att vissa intressen ges större tyngd vid avvägningar mot andra
              angelägna samhällsintressen.
            </seg>
            <seg xml:id="i-f6bf083170ab9092-0">
              PBL ger kommunerna ett betydande utrymme att tolka olika samhällsintressen
              och hur dessa ska ställas mot varandra för att få en helhetssyn.
              Reglerna ger alltså kommunerna ganska vida möjligheter till olika
              ställningstaganden i mål- och intressekonflikter, och de kan med
              planbestämmelser eller på annat sätt ställa villkor och krav för
              att kompensera brister i vissa avseenden.
            </seg>
            <seg xml:id="i-f19a507509f5737b-0">
              Skymmande vegetation är också något som kan förstöra grannsämjan.
              Här gäller att var och en ska ta skälig hänsyn till omgivningen.
              Tomter ska skötas så att olägenheter för omgivningen och trafiken
              inte uppkommer. Vegetationen får inte bli så hög att den skuggar
              grannens tomt i oacceptabel grad. Men att genom lagändring tillmötesgå
              fastighetsägare som vill ha mer solljus och bättre utsikt kan
              slå mot andra som vill bevara vegetationens kvaliteter, såsom
              skugga och vindskydd. Växtligheten har även stor betydelse för
              djurlivet och miljön.
            </seg>
            <seg xml:id="i-a170c2d21bcb08c3-0">
              När det gäller jordabalkens felregler anser utskottet att någon
              översyn inte behövs. Gällande regler innebär en rimlig avvägning
              mellan köparens och säljarens intressen.
            </seg>
            <seg xml:id="i-f3c58d24a9f04673-0">
              Herr talman! Jag har kort berört några av frågeställningarna
              i betänkandet. Mina allianskamrater kommer säkert att ta upp andra
              och gå in djupare på en del av dem.
            </seg>
          </u>
          <note type="speaker" xml:id="i-36ecd579a38d9983-0">
            Anf. 25 KATARINA KÖHLER (S) replik:
          </note>
          <u who="katarina_kohler_c6b83a" xml:id="i-6b7d4465a49de2ab-0">
            <seg xml:id="i-eb9888072a2e02d0-0">
              Herr talman! Jag måste reagera när Eva Bengtson Skogsberg säger
              att man nu inte behöver anamma dessa motioner eftersom det ändå
              ska göras en utredning och direktivet kommer före sommaren. Jag
              tycker tvärtom att det är oerhört viktigt att vi nu verkligen
              markerar och lyfter upp de här frågorna. Naturligtvis vill vi
              försöka påverka innehållet i direktiven till utredningarna. Det
              är jätteviktigt.
            </seg>
            <seg xml:id="i-151bd8e4fd9565a6-0">
              Regeringen har under de gångna fem åren flera gånger sagt att
              man ska titta på frågan, men det har hittills inte kommit något.
              Vi vill försäkra oss om att direktiven till utredningarna blir
              så breda och så bra som möjligt. Det är viktigt också för riksdagen
              att markera sin uppfattning i frågan.
            </seg>
          </u>
          <note type="speaker" xml:id="i-bcd5f706c8b77a71-0">
            Anf. 26 EVA BENGTSON SKOGSBERG (M) replik:
          </note>
          <u who="eva_bengtson_skogsberg_b2451b" xml:id="i-789497fa20ee6186-0">
            <seg xml:id="i-2fb7aec74c1ed089-0">
              Herr talman! Det stämmer, men vad jag förstår ligger arbetet
              med direktivet så långt framme att det i det närmaste redan var
              framtaget. Samma motionsskrivningar har ju funnits även tidigare
              år så regeringen har sett dem. Där finns samma frågeställningar.
              Jag tror nog att regeringen är medveten om problemet.
            </seg>
          </u>
          <note type="speaker" xml:id="i-3f59cf846bd64580-0">
            Anf. 27 KATARINA KÖHLER (S) replik:
          </note>
          <u who="katarina_kohler_c6b83a" xml:id="i-6b7d4465a49de2ab-1">
            <seg xml:id="i-9cee2097a7d83734-0">
              Herr talman! Jag vill bara markera detta eftersom det är vår
              roll. Vi är i opposition, och vi vill verkligen tydliggöra dessa
              frågor.
            </seg>
          </u>
          <note type="speaker" xml:id="i-a851890ecc14eedf-0">
            Anf. 28 EVA BENGTSON SKOGSBERG (M) replik:
          </note>
          <u who="eva_bengtson_skogsberg_b2451b" xml:id="i-789497fa20ee6186-1">
            <seg xml:id="i-ba91d6523471d628-0">
              Herr talman! Jag förstår att det är oppositionens roll. Jag tar
              det till mig.
            </seg>
          </u>
          <note type="speaker" xml:id="i-2f2e99c36bfe0089-0">
            Anf. 29 OLA JOHANSSON (C):
          </note>
          <u who="ola_johansson_34dd4e" xml:id="i-61bf1e1e8cb6a889-0">
            <seg xml:id="i-3a3844ad1621cd41-0">
              Herr talman! Jag ska huvudsakligen hålla mig till frågan om tomträtt
              och bostadsarrenden. Där finns kopplingar till ett område som
              är viktigt, och som Katarina Köhler också var inne på, nämligen
              bostadspolitiken. Sedan ska jag avsluta med att lite grann tala
              om äganderätt och expropriation av mark.
            </seg>
            <seg xml:id="i-484d41244c3d52ae-0">
              Centerpartiet vill verka för en fungerande bostadsmarknad där
              tillgången till bostäder alltid motsvarar behoven och där du som
              köpare eller hyresgäst, eller arrendator av ett bostadsarrende,
              ska kunna upprätta ett enkelt avtal. Följderna av det ska vara
              möjliga att överblicka och du ska inte behöva drabbas av obehagliga
              överraskningar.
            </seg>
            <seg xml:id="i-25f2c805ecc2aba0-0">
              Rätten för människor att förverkliga sin bodröm och kunna bo
              kvar så länge de önskar och har behov av det är självklar och
              viktig, även om det rör sig om ett eget hus på någon annans mark.
            </seg>
            <seg xml:id="i-077b3591ba0f98e2-0">
              Jag instämmer därför egentligen helt och hållet med vad som anförs
              i reservationen från Socialdemokraterna när det gäller tomträttsavgälden.
              Därmed inte sagt att jag vill yrka bifall till ett tillkännagivande.
              Det ska inte få förekomma oskäliga höjningar som leder till att
              människor tvingas flytta trots att de i övrigt håller sig till
              det avtal som träffats med ägaren till fastigheten.
            </seg>
            <seg xml:id="i-df5dfd6b91dc58c7-0">
              Jag instämmer också i vad som sägs om bostadsarrenden, nämligen
              att arrendatorn behöver ett starkare skydd så att denne inte hotas
              i sin besittning av bostaden.
            </seg>
            <seg xml:id="i-021b6dbc430d7bf0-0">
              De här frågorna hänger samman, och det är uppenbart att det behövs
              ett samlat grepp. Lagstiftningen kring tomträtt är mer än 100
              år gammal, och bostadsarrendeslagen är mer än 40 år gammal. Katarina
              Köhler vill tillkännage för regeringen att lagstiftningen om bostadsarrenden
              ska ses över. Man vill även se över tomträtten. Det är också vår
              inställning. Direktiven till en sådan här utredning är på gång,
              som vi börjar förstå av debatten som har förts hittills.
            </seg>
            <seg xml:id="i-a4cb371c3476184c-0">
              Det framgår också av betänkandet att den dåvarande socialdemokratiska
              regeringen redan 1998 mottog en lagrådsremiss på området, utan
              att presentera någon proposition. Det här är alltså synnerligen
              efterlängtat, kan man säga. Det om något visar väl också att det
              finns anledning att ha respekt för uppgiften och konstatera att
              det behöver göras en översyn, men att resultatet av en sådan kan
              bli så omfattande som en gemensam lagstiftning för arrenden och
              tomträtt. Justitieministern har också som det framgår aviserat
              att ett sådant arbete förbereds. Jag finner ingen anledning till
              att riksdagen ska vara oenig och peta i detta nu.
            </seg>
            <seg xml:id="i-34f71b1083b3b868-0">
              Tomträtt och bostadsarrenden är skattemässigt att jämföra med
              ägande. Därför kommer jag nu att gå in på äganderättsfrågor.
            </seg>
            <seg xml:id="i-8dd600bd21d6ad2f-0">
              Herr talman! Jag ska tala om området expropriation.
            </seg>
            <seg xml:id="i-03daeaea13ab0096-0">
              Alla vill ha tillgång till fiber, vatten och avlopp, el och vägar,
              men man tänker inte alltid på vems mark dessa ledningar dras över.
              Beredvilligheten hos markägare att bidra till att sådan service
              görs tillgänglig för grannar och andra människor är kanske inte
              heller alltid så stor. Not in my backyard, brukar man säga.
            </seg>
            <seg xml:id="i-812353fb3d36f5b6-0">
              Centerpartiet tycker att det är positivt att det nåtts en överenskommelse
              mellan LRF och regeringen, så att ersättningsnivåerna ska kunna
              motsvara värdet av det intrång som görs. Dessutom tar detta höjd
              för den förändring av markvärdet som blir följden av åtgärden,
              och det görs nu även möjligt för en markägare att förhandla till
              sig ersättning för förväntningsvärden som kan finnas hos den som
              tillskrivs rätten att göra intrång på dennes mark.
            </seg>
            <seg xml:id="i-64e0808a7807f899-0">
              Motionärerna Anders Åkesson och Kenneth Johansson från Centerpartiet
              tar upp ytterligare en aspekt på frågan: de fall där fler intrång
              omöjliggör ett normalt brukande av marken och där det finns brister
              i helhetssyn och samordning i anspråkstagandet av marken. Finns
              det redan ett dike ska man väl i första hand använda sig av det,
              inte minst för att skona miljön.
            </seg>
            <seg xml:id="i-0a9c7dfa6f0dd5f3-0">
              Tidigare var det storsamhällets behov av gemensam infrastruktur
              som föranledde markintrången. Det finns massvis med mänskliga
              tragedier som blivit följder av olika motorvägsbyggen och annat
              som hanterats okänsligt tidigare. I dag råder det kanske en mer
              jämlik situation, där äganderätten hos markägarna har stärkts,
              samtidigt som karaktären på intrången är annorlunda, när intressena
              allt oftare företräds av enskilda företag och bolag.
            </seg>
            <seg xml:id="i-aca87530e2bd3686-0">
              Därmed skärps också kraven på affärsmässighet. Samtidigt är det
              rimligt att det nu också ges ett utrymme för att avtalsmässigt
              ge möjlighet till markägaren att få ta del av de vinster som den
              aktuella ledningen kan ge upphov till.
            </seg>
            <seg xml:id="i-5488ce7d6cbfe324-0">
              Centerpartisternas motion riktar uppmärksamheten på frågan utifrån
              att mark inte ska användas onödigtvis. Vi måste vara beredda att
              ta ytterligare steg på vägen mot ett ökat samförstånd, bort från
              begreppet not in my backyard, genom möjlighet till jämlika förhandlingar,
              rimlig ersättning för intrång och incitament att samförlägga ledningar
              av olika slag.
            </seg>
          </u>
          <note xml:id="i-89e2df7699ef2719-0">
            Herr talman! Jag vill yrka bifall till förslaget i utskottets
            betänkande och avslag på reservationerna.
          </note>
          <note type="speaker" xml:id="i-1aa7afc4b3657219-0">
            Anf. 30 OTTO VON ARNOLD (KD):
          </note>
          <u who="otto_von_arnold_3b8093" xml:id="i-a03a87bd2a63dbd7-0">
            <seg xml:id="i-053f6c402d5e662c-0">
              Herr talman! Vi har i dag att diskutera fastighetsrättsfrågor.
              Det är viktiga bitar för samhällets funktion. Två motioner har
              väckts kring tomträtt och bostadsarrende. Jag kommer att prata
              om lite andra saker också. Förhoppningsvis kan jag glädja de församlade
              med lite nyheter och klargöranden.
            </seg>
            <seg xml:id="i-3d905bf3158199cf-0">
              Nåväl! Tomträttsinstitutet har behandlats ett antal gånger i
              denna kammare och i utskottet. Det är från 1908 och avser en tidsbegränsad
              nyttjanderätt till fast egendom.
            </seg>
            <seg xml:id="i-54675fe50637d887-0">
              Det råder i stor utsträckning avtalsfrihet om villkoren för upplåtelsen.
              Också efter tiden för tomträttens upphörande kan man antingen
              sälja marken eller använda den till någonting annat.
            </seg>
            <seg xml:id="i-4e656c7cde7a1391-0">
              Syftet med tomträtten är och var att främja byggande på allmän
              mark. Det här är någonting som är aktuellt även i dag, när vi
              har väldigt höga fastighetspriser bland annat inne i städerna.
            </seg>
            <seg xml:id="i-889bb7b9e37b5ca9-0">
              År 1954 reformerades reglerna. Man stärkte då tomträtten, som
              nu kunde bli föremål för belåning såsom kreditobjekt. Tomträtten
              utformades som en nyttjanderätt som uppläts på evinnerlig tid.
            </seg>
            <seg xml:id="i-a1d4da1864a7b6d3-0">
              Upplåtelsen ska betalas med en viss årlig avgäld i pengar. Den
              ska vara oförändrad under den tiden. Den minsta avgäldsperioden
              är tio år, och den kan förlängas.
            </seg>
            <seg xml:id="i-21f0bbe5bee877cc-0">
              I och med den fria avtalsrätten finns det olika metoder för att
              fastställa avgäldsräntan och avgäldsunderlaget. Högsta domstolen
              har i flera fall bestämt avgäldsräntan med utgångspunkt i den
              långsiktiga realräntan på den allmänna kapitalmarknaden, det vill
              säga skillnaden mellan den nominella räntan och inflationen.
            </seg>
            <seg xml:id="i-e0e3a327f5d2ee12-0">
              Hur den här tomträttsavgälden ska bestämmas har kritiserats,
              speciellt för de långa perioderna. Det är väldigt svårt att se
              in i framtiden, och det leder precis som påpekas i reservationen
              till väldigt kraftiga språng. Det här är ett problem. Man har
              samma avgift en väldigt lång tid, och helt plötsligt kommer det
              en kraftig höjning som äventyrar tryggheten i boendet.
            </seg>
            <seg xml:id="i-9b3e301faaf5d167-0">
              Det saknas också enhetliga metoder. Många av de riktigt gamla
              tomträtterna bedöms efter en äldre lagstiftning. Det får vi inte
              glömma bort. Det leder också till att man har olika metoder vid
              olika tidpunkter. Det här ger ingen rättstrygghet. Detta har påpekats
              från utskottet vid flera tillfällen. Regeringen har lyssnat in
              det här, och som nämnts tidigare kommer det direktiv till en utredning.
              Enligt uppgift från Regeringskansliet är man beredd att lösa problematiken
              genom att skapa en större stabilitet och förutsägbarhet.
            </seg>
            <seg xml:id="i-4deb28c369ed490f-0">
              Det finns såvitt jag kan förstå inga tankar på att avskaffa tomträttsinstitutet.
              Däremot finns det kanske diskussioner om friköp och så vidare,
              men det är också något som utredningen får titta på. Det som också
              diskuteras är att införa någon typ av index och kanske lite kortare
              avgiftsperioder, vilket skulle öka stabiliteten.
            </seg>
            <seg xml:id="i-23f627efeec8a0de-0">
              När det gäller bostadsarrende är problematiken snarlik. Det handlar
              om något som finns mellan en privatperson som är markägare och
              en bostadsarrendator. Här är det på samma sätt, alltså att det
              finns en stor avtalsfrihet och det överlåts till rättstillämpningen
              att dra upp riktlinjerna. En metod att värdera bostadsarrenden
              är ortspris, alltså vad man är beredd att betala på respektive
              plats. Det finns arrendenämnder och domstolar, och sedan 2006
              kan det överklagas till hovrätt och Högsta domstolen för att få
              en stabilitet i rättskipningen.
            </seg>
            <seg xml:id="i-a06b2b0f97523d44-0">
              På samma sätt har vi en otrygghet i boendet. Där finns, precis
              som när det gäller tomträtten, en social funktion för boendet
              i vårt land. Det ska vi ta hänsyn till fortsättningsvis också.
              Precis som när det gäller tomträtten är det de långa avtalstiderna
              som ställer till problem. Det blir kraftiga markvärdesökningar.
              Det finns dock en domstolspraxis, men även om den möjligtvis är
              lite bättre än för tomträtten är det inte tillfredsställande.
              Vi har också olika förväntningar hos parterna som vi inte bör
              komma bort ifrån.
            </seg>
            <seg xml:id="i-fc08176d4f07ed38-0">
              Bostadsarrendet ingår också i direktiven. Man är inne på att
              lösa problemen med stabilitet och förutsägbarhet. Förhoppningsvis
              kan vi se fram emot den utredningen.
            </seg>
            <seg xml:id="i-9b87280e02e2d105-0">
              Låt mig ta upp en motion som handlar om fideikommissen. Fideikommiss
              är ju ett gammalt institut som är under avveckling. Sedan 2006
              finns det en lagstiftning om detta. I dag finns det ungefär 30
              fideikommiss kvar som är i fast egendom, i lösöre eller i penningfideikommiss.
            </seg>
            <seg xml:id="i-95d6457d2ad57900-0">
              Det kritiseras ur jämlikhetssynpunkt och ur arvssynpunkt. Man
              får inte glömma bort att fideikommiss är en nyttjanderätt man
              kan likna det vid en stiftelse till förmån för en viss linje.
              Det finns även kvinnor som är innehavare av fideikommiss.
            </seg>
            <seg xml:id="i-ba8cecc19f388915-0">
              Att riva upp den här lagstiftningen i dag måste givetvis vägas
              mot annat. Dit hör de stora kulturhistoriska värdena som finns
              i våra fideikommiss, och man har enligt avvecklingslagen en möjlighet
              att förlänga dem.
            </seg>
            <seg xml:id="i-44a8e35b7c1b1613-0">
              Jag vill upprepa att det är viktigt att vi ser till de kulturhistoriska
              värdena och låter avvecklingslagen ha sin gång. Det finns ingen
              anledning att ändra på det.
            </seg>
            <seg xml:id="i-6cb14894e629e7d6-0">
              En sista punkt av intresse är de historiska arrendena. Historiska
              arrenden har diskuterats här många gånger. De blir färre och färre
              i vårt land. Jordbruken blir större och större och slås samman
              för att kunna uppehålla en rationalitet. Många arrenden upphör
              också på grund av att arrendatorerna går i pension.
            </seg>
            <seg xml:id="i-9df2695ced1155ac-0">
              Man får inte glömma bort att detta med historiska arrenden drivs
              av ett litet fåtal, och det finns någon enstaka större jordägare
              som har problem med sina arrendatorer. Att samma familj har innehaft
              sitt arrendeställe förekommer inte bara hos privata jordägare
              utan även hos kyrkan, staten och universiteten. Som Lunds universitet
              påpekade är detta med friköpsrätt inte särskilt intressant för
              deras arrendatorer eftersom köpeskillingarna riskerar att bli
              väldigt höga.
            </seg>
            <seg xml:id="i-5d359ee3b8aa4813-0">
              Den här frågan har utretts ett antal gånger, och regering och
              riksdag har kommit fram till att detta med att tillåta friköp
              inte är motiverat. Som skäl anförs att man har stärkt arrendators
              ställning, och det skulle då vara obilligt mot jordägaren eftersom
              det finns starka skäl för detta i vår grundlag och i internationella
              konventioner. Jag menar att det är klarlagt att den här motionen,
              som nu har väckts ett antal gånger, fortsättningsvis är onödig.
            </seg>
          </u>
          <note type="speaker" xml:id="i-0ede510f1347b939-0">
            Anf. 31 JAN LINDHOLM (MP):
          </note>
          <u who="jan_lindholm_73d248" xml:id="i-60507d7fcba7971d-0">
            <seg xml:id="i-a658065b92175b32-0">
              Herr talman! Jag ska inte bli mångordig den här gången. Jag begärde
              ordet för att det slog mig att några av de lyssnare vi har funderar
              över varför Miljöpartiet den här gången inte reserverar sig när
              det gäller bostadsarrenden. Vi har ju gjort det tidigare. När
              vi nu har en regering som inte har egen majoritet verkar det kanske
              lite konstigt att vi inte ansluter oss till den övriga oppositionen
              i frågan för att på det sättet fälla regeringen.
            </seg>
            <seg xml:id="i-5c81ff6e3c3fe40f-0">
              Nu ser vi det inte som ett egenvärde att fälla regeringen. Vi
              tycker att vi under utskottsbehandlingen av detta betänkande i
              princip har fått våra yrkanden och ställningstaganden tillgodosedda.
              Vi ser fram emot att utredningen kommer och att vi får ett fortsatt
              arbete som vi kan delta i och se positivt på. Jag ville säga detta
              för att räta ut det frågetecken som jag kan tänka mig att många
              har.
            </seg>
          </u>
          <note xml:id="i-88d67be68cc81a86-3">
            Överläggningen var härmed avslutad.
          </note>
          <note xml:id="i-5a64ce26d3c0575f-0">
            10 § Biometriska kännetecken i uppehållstillståndskort och EU:s
            viseringskodex
          </note>
          <note xml:id="i-e9fabcdecd4df95e-5">
            Föredrogs
          </note>
          <note type="speaker" xml:id="i-972f99c82b91d81a-0">
            Anf. 32 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-3fb40f80b237ec95-0">
            <seg xml:id="i-eb48d000c1c7ae1a-0">
              Herr talman! Sveriges yttre gräns går även vid floden Evros mellan
              Grekland och Turkiet. Det är lätt att glömma bort att Sveriges
              gränser inte längre går endast mot Norge, Finland och Danmark.
              I och med Schengen är EU:s gränser även Sveriges. Man kan tycka
              vad man vill om det.
            </seg>
            <seg xml:id="i-6b6c317acb3f7b9a-0">
              För precis en vecka sedan stod delar av socialförsäkringsutskottet
              just vid den grekisk-turkiska gränsen i ett förvar i Fylakion.
              Det som mötte oss var en syn som borde få alla i Europa att skämmas.
              Vi stod inför smutsiga och överfyllda burar med ca 50 migranter
              i varje migranter som aldrig eller ytterst sällan fick komma ut
              i dagsljuset. Inte sällan var de inlåsta under dessa kränkande
              förhållanden i fyra till sex månader. Aldrig har det varit så
              smärtsamt tydligt att vi har en mycket lång väg att gå innan mänskliga
              rättigheter omfattar alla i Europa, även migranter, oavsett om
              de har flytt krig eller förtryck eller blott söker ett bättre
              liv.
            </seg>
            <seg xml:id="i-21fe0f78f8c4fbfa-0">
              Herr talman! Debatten om biometriska kännetecken i uppehållstillstånd
              i dag handlar just om detta. Vilka skillnader ska vi acceptera
              när det gäller mänskliga rättigheter och integritet för EU-medborgare
              respektive tredjelandsmedborgare? Det är en debatt som just nu
              förs inom många olika områden och som egentligen klarnar först
              om vi träder ett steg tillbaka och ser den i sin helhet. Det kräver
              att vi nogsamt sorterar i bruset och urskiljer de pusselbitar
              som tillsammans bildar en ganska oroväckande bild.
            </seg>
            <seg xml:id="i-d7b82684c95e296d-0">
              Herr talman! Vad är det då för bild som uppenbaras? Det handlar
              om allt från handfasta, fysiska kränkningar av mänskliga rättigheter
              som de vi såg i förvaret i Fylakio men även nonchalering av rättigheter
              som vi anser självklara för oss EU-medborgare.
            </seg>
            <seg xml:id="i-48e875866a0353c7-0">
              Det kan vara allas rätt till vård och hälsa som fortsatt förvägras
              papperslösa och asylsökande här i Sverige. Gårdagens utredning
              gav glädjande besked, och vi får se om migrationsministern fortsätter
              att vägra ta till sig att rätten till vård är en mänsklig rättighet
              individuell och oberoende av juridisk status. Men det är en helt
              annan diskussion.
            </seg>
            <seg xml:id="i-51839bd3c1858cbd-0">
              Det kan också vara rätten till sin familj som just nu konsekvent
              förvägras människor från Somalia. Det kan vara rätten att få en
              individuell asylprövning, där Amnesty nyligen i sin årliga rapport
              om mänskliga rättigheter påtalat att de skäl som asylsökande romer
              från till exempel Serbien anför avfärdas som uppenbart ogrundade.
            </seg>
            <seg xml:id="i-7e129a98b8f94859-0">
              Herr talman! Det är de samlade små stegen som till slut tillåter
              brott mot integritet och mänskliga rättigheter. Den gula stjärnan
              på kläderna kom inte utan förvarning utan föregicks av lagändringar
              som pekade ut vissa grupper, steg för steg, allt tydligare. Man
              menade att den oskyldiga hade väl inget att dölja, men den oskyldiga
              blev till slut skyldig i kraft av sin identitet, sin grupptillhörighet
              som antingen jude, homosexuell eller rom.
            </seg>
            <seg xml:id="i-beffd2513c980fee-0">
              När förslag eller lagändringar som kan inkräkta på integriteten
              presenteras används inte sällan argumentet att den som inte har
              något att dölja inte behöver vara orolig, men varje integritetskränkande
              åtgärd måste noggrant vägas mot den nytta åtgärden kan tänkas
              ha för samhället. Så snart staten väljer att inkräkta på den personliga
              integriteten förändras nämligen även maktbalansen mellan individ
              och samhälle. Individen blir sårbar för förtryck och diskriminerande
              strömningar i samhället.
            </seg>
            <seg xml:id="i-7d622e5491522cd0-0">
              Sverige kan inte motsätta sig att införa biometriska kännetecken
              i uppehållstillståndskort. Men regeringen väljer att frivilligt
              gå ännu längre genom att tillåta att inre utlänningskontroll nu
              även ska omfatta fotografering och fingeravtryck.
            </seg>
            <seg xml:id="i-b6462ce6de58c4fc-0">
              Herr talman! Låt oss nu föreställa oss hur en omfattande och
              utvidgad kontroll av uppehållstillstånd kan gå till. Den första
              frågan som uppstår är så klart vilka personer som kommer att utsättas
              för utvidgad utlänningskontroll med fotografering och fingeravtryckstagning.
              Är det blåögda personer med ljus hud eller är det faktiskt personer
              med ett utseende som med en rasistisk term kan klassas som utomeuropeiskt?
              Gruppen romer, som vi ju tyvärr av erfarenhet redan vet utsätts
              för omfattande diskriminering i Europa och även i Sverige, kommer
              även att riskera att utsättas för ständiga kontroller.
            </seg>
            <seg xml:id="i-17b91901de2540d7-0">
              Därmed riskerar jämförelsen av biometriska kännetecken i uppehållstillståndskorten
              även att befästa en redan existerande rasism och diskriminering.
              Den som har ett utseende som upplevs som europeiskt kommer inte
              att utsättas för samma kontroller som den som upplevs som annorlunda.
              Kontrollerna kommer sannolikt oftast att ske på allmän plats,
              och när allmänheten ser polisen stoppa mörkhyade människor, fotografera
              dem och ta deras fingeravtryck kan detta inte undgå att negativt
              färga uppfattningen av dessa människor. Bilden blir att den som
              utsätts för detta antagligen är misstänkt för brott, kanske till
              och med terrorism. Det kommer att bidra till utstötning och marginalisering
              och motverka integration. Motsättningarna mellan vi och dem byggs
              upp och förstärks.
            </seg>
            <seg xml:id="i-b214f6c67b247e17-0">
              Herr talman! Regeringsformen ger envar skydd gentemot det allmänna
              för den personliga integriteten. Det är tveklöst att en öppning
              för kontroll av biometriska kännetecken i uppehållstillståndskorten
              innebär en inskränkning av den personliga integriteten i den betydelsen.
              Inskränkningar får bara ske för ändamål som är godtagbara i ett
              demokratiskt samhälle och aldrig gå utöver vad som är nödvändigt
              med hänsyn till det ändamål som föranlett det.
            </seg>
            <seg xml:id="i-4650e664c0620e6f-0">
              Det är minst sagt tveksamt om dessa krav är uppfyllda i detta
              fall. Det är även tveksamt om förslaget står i överstämmelse med
              artikel 8 i Europakonvention om skydd för privatlivet.
            </seg>
            <seg xml:id="i-375ad0bd7229490d-0">
              Flera remissinstanser, bland annat Migrationsverket och Statens
              kriminaltekniska laboratorium, har motsatt sig förstörande av
              de insamlade uppgifterna och föreslagit att de samlas i en nationell
              databas. Det är lite beklämmande att Migrationsverket och Statens
              kriminaltekniska laboratorium här hamnat i dåligt sällskap med
              Sverigedemokraterna som i vanlig ordning tar alla chanser att
              misstänkliggöra och kriminalisera utlandsfödda i allmänhet och
              tredjelandsmedborgare i synnerhet.
            </seg>
            <seg xml:id="i-8905edbcec5eccc1-0">
              Så blir det som tur är inte just nu, men det är lätt att förutse
              en sådan utvidgning om några år. Då ökar kränkningen och utpekandet
              av de andra ännu mer.
            </seg>
            <seg xml:id="i-e8be66833ba5a8b9-0">
              Herr talman! Nu till förslaget om viseringskodex. Visumkrav riktade
              mot länder där det pågår krig eller omfattande kränkningar mot
              mänskliga rättigheter är en viktig del av EU:s utestängningspolitik
              mot flyktingar och andra skyddsbehövande. Detta är ett allvarligt
              hot mot asylrätten. Regeringen bör inom EU verka för att korta
              ned listan över visumpliktiga länder och för att visumkrav inte
              ska användas för att stänga ute flyktingar och därmed kortsluta
              Genèvekonventionen.
            </seg>
            <seg xml:id="i-79e26b03056532e6-0">
              För vad innebär egentligen betänkandet om viseringskodex? Cecilia
              Malmström föreslog senast den 25 maj återinförande av visumkrav
              för Serbien och Makedonien eftersom, som det sades, tusentals
              personer från dessa länder sökt asyl i EU-länder men endast en
              handfull haft legitima asylkrav. Därmed har dessa länder enligt
              Malmström missbrukat visumfriheten.
            </seg>
            <seg xml:id="i-8d4e76dc9e581129-0">
              Malmström kunde ha påpekat att det handlar om asylsökande romer
              som utsätts för en fruktansvärd diskriminering i dessa länder.
              Diskrimineringen kan vara så svår att den uppfyller kravet på
              förföljelse i flyktingkonventionen. Amnesty International publicerade
              för att par veckor sedan rapporten Romer i asylprocessen som visar
              att asylsökande romer i Sverige i de flesta fall avvisas med omedelbar
              verkställighet utan att grundläggande krav på en rättssäker asylprocess
              uppfyllts.
            </seg>
            <seg xml:id="i-97c0cf1f8b8c833f-0">
              Malmströms förslag skulle få som konsekvens att romer hindras
              från att utnyttja sin mänskliga rättighet att söka och åtnjuta
              asyl. Vänsterpartiet är oerhört kritiskt till att visum används
              för att kortsluta flyktingkonventionen och asylrätten.
            </seg>
            <seg xml:id="i-e96c08196dbe5a72-0">
              Herr talman! Vi kan inte motsätta oss merparten av de ändringar
              i utlänningslagen som följer av viseringskodexen, eftersom vi
              är rättsligt förpliktade till detta. Men på en punkt går propositionen
              längre än vad som EU-rätten kräver. Det rör bevisregeln i 3 kap.
              2 § utlänningslagen.
            </seg>
            <seg xml:id="i-0b944a68045c45f9-0">
              I propositionen föreslås denna bevisregel upphöra, detta eftersom
              viseringskodexen anses ersätta nationella bestämmelser om enhetlig
              visering i Schengenkonventionen. Vänsterpartiet menar, precis
              som juridiska fakulteten vid Lunds universitet betonar i sitt
              remissvar, att formuleringen i artikel 32.1 i viseringskodexen
              om att sökanden ska styrka ändamålet och villkoren för vistelsen
              kommer att uppfattas som en skärpning av beviskravet, vilket inte
              skulle motsvara den EU-rättsliga lagstiftarens avsikt.
            </seg>
            <seg xml:id="i-a8efbb4b9da48435-0">
              Det kommer med andra och helt vanliga ord att bli svårare för
              människor från krigs- eller orosdrabbade länder att få komma till
              Sverige för besök hos anhöriga eller vänner. Bevisbördan på den
              sökande ökar, eftersom det finns risk att denna kommer att söka
              asyl. Ni hör hur det låter: Om risk finns att personen i fråga
              kan visa sig vara skyddsbehövande får denna inte komma hit. Det
              är ett mycket märkligt och helt orimligt resonemang ur ett människorättsperspektiv.
            </seg>
            <seg xml:id="i-a4fc63c8ad65f4f2-0">
              Herr talman! Vi kan faktiskt välja. Med små steg kan vi försöka
              röra oss i en riktning bort från förvaret i Fylakio, där migranters
              mänskliga rättigheter inte respekteras. Vi kan röra oss i en riktning
              där alla, oavsett juridisk status, papper eller ej, behandlas
              med värdighet och respekt för integritet och enligt gällande mänskliga
              rättigheter. Eller också kan vi välja att med små steg ge avkall
              på integritetsskyddet och rättigheter för vissa grupper.
            </seg>
            <seg xml:id="i-aea3d8be063766d5-0">
              Förslagen vi diskuterar i dag är just sådana små steg, till synes
              obetydliga men i helt fel riktning. Vänsterpartiet kan aldrig
              acceptera förslag som bygger på att utländska medborgare behandlas
              grundläggande annorlunda än svenska medborgare och att utländska
              medborgare därför inte åtnjuter samma integritetsskydd och mänskliga
              rättigheter.
            </seg>
          </u>
          <note xml:id="i-595d22dcdbe2c9d7-0">
            Med detta, herr talman, yrkar jag bifall till reservation 3 kring
            biometriska kännetecken och till reservation 4 kring EU:s viseringskodex.
          </note>
          <note type="speaker" xml:id="i-ef0e893c2c6c6f86-0">
            Anf. 33 EVA-LENA JANSSON (S):
          </note>
          <u who="eva-lena_jansson_c25f33" xml:id="i-28811acdc19c2355-0">
            <seg xml:id="i-6db35f8f3e076697-0">
              Herr talman! Jag vill börja med att yrka bifall till förslagen
              i SfU8 och SfU9.
            </seg>
            <seg xml:id="i-7d1567e23bf47f95-0">
              Förra veckan besökte socialförsäkringsutskottet, precis som Christina
              Höj Larsen sade, Grekland och Aten, men också flyktinglägret.
              Den aktuella situationen var precis så omskakande som Christina
              Höj Larsen beskriver. Det understryker också vikten av en gemensam
              asyl- och flyktingpolitik, att vi faktiskt hanterar människor
              på samma bra sätt över hela Europa, inte bara i Sverige. Det vi
              såg i Fylakio var omskakande. Människor hanterades på ett sätt
              som vi inte skulle anse vara värdigt djur.
            </seg>
            <seg xml:id="i-37729121e975b720-0">
              Hur man säkerställde var de här människorna kom ifrån var också
              en diskussion som faktiskt fördes. Vi tyckte att det fanns en
              tydlig osäkerhet när det gällde hur man hade identifierat de här
              personerna. Vi upplevde det som ganska osäkert.
            </seg>
            <seg xml:id="i-791e00e64aea434c-0">
              Nu när vi diskuterar biometriska kännetecken i uppehållstillstånd
              pratar vi om att man ska säkerställa en tillförlitlig koppling
              mellan en person och hans eller hennes uppehållstillstånd. Det
              är ju viktigt att man vet att personerna är de som de utger sig
              för att vara.
            </seg>
            <seg xml:id="i-90b96feb3ee6243d-0">
              Vi tycker att regeringen har gått balansgång i sin proposition
              och vi tycker att vi kan stå bakom den. Det kommer att innebära
              att ett fotografi och två fingeravtryck sparas i ett lagringsmedium
              i uppehållstillståndskortet. Därmed blir det enklare att känna
              igen personen.
            </seg>
            <seg xml:id="i-8e3d319070d3e669-0">
              Enligt artikel 4 i den aktuella EU-förordningen ska uppgifter
              i uppehållstillståndet säkras, och lagringsmediet ska ha tillräcklig
              kapacitet för att det ska vara möjligt att garantera uppgiftens
              integritet, autenticitet och sekretess. Utskottet vill ändå framhålla
              att det är viktigt att detta följs vid utformningen av uppehållstillståndskortet
              och att regeringen kan återkomma till riksdagen med en redovisning
              i denna del just för att säkerställa den personliga integriteten.
            </seg>
            <seg xml:id="i-36e6468ee2d089f2-0">
              När det gäller viseringskodex handlar det om att också följa
              de regler vi har att acceptera utifrån att vi är medlemmar i EU.
              Det innebär gemensamma bestämmelser om handläggning av och beslut
              angående viseringsansökningar som avser planerade vistelser som
              inte varar längre än tre månader under en sexmånadersperiod. Det
              här kan verka vara regelmässigt, men det är också viktigt att
              vi har en gemensam lagstiftning, att vi hittar gemensamma regler
              för hur vi inom EU hanterar människor som kommer och att viseringarna
              fungerar bra.
            </seg>
            <seg xml:id="i-188a2ed815dc768d-0">
              Med det, herr talman, tänkte jag som sagt yrka bifall till förslagen
              i de här betänkandena.
            </seg>
          </u>
          <note type="speaker" xml:id="i-592285cbae94ff50-0">
            Anf. 34 EVA LOHMAN (M):
          </note>
          <u who="eva_lohman_df68f3" next="cont" xml:id="i-3d56b1d9ab0af3b7-0">
            <seg xml:id="i-9def5b0c9cde7392-0">
              Herr talman! I dag debatterar vi två betänkanden från socialförsäkringsutskottet,
              dels det som handlar om biometriska kännetecken, dels det som
              gäller EU:s viseringskodex. Inledningsvis vill jag yrka bifall
              till förslaget både i SfU8 Biometriska kännetecken i uppehållstillståndskort
              och i SfU9 EU:s viseringskodex .
            </seg>
            <seg xml:id="i-eaed9ccb51f460cc-0">
              Med detta tar Sverige och EU ytterligare ett viktigt steg framåt
              i det fortsatta arbetet med en harmonisering av asyl- och migrationspolitiken.
              Det är positivt. EU behöver en rättssäker, gemensam migrationspolitik
              och den behöver skyndas på.
            </seg>
            <seg xml:id="i-599c2f0611c2f36c-0">
              Det handlar helt enkelt om att EU:s alla länder ska ha samma
              system vad gäller uppehållstillstånd. De nya uppehållstillståndskorten
              har ett lagringsmedium i form av ett chip som innehåller ett fotografi
              och två fingeravtryck. Med detta chip får vi en mer tillförlitlig
              koppling mellan innehavaren och dennes uppehållstillstånd. Det
              blir också svårare att använda korten i olaglig verksamhet och
              det blir svårare att olagligt invandra och bosätta sig i Sverige.
            </seg>
            <seg xml:id="i-fb9c5bf6f101a3a2-0">
              En person som söker uppehållstillstånd i Sverige måste låta sig
              fotograferas och lämna fingeravtryck. Dessa biometriska data alltså
              fotografi och fingeravtryck lagras i ett litet chip som sitter
              på uppehållstillståndskorten. Om en person söker uppehållstillstånd,
              blir fotograferad och lämnar fingeravtryck men sedan får avslag
              på sin ansökan förstörs uppgifterna omedelbart. Det är viktigt
              att detta förfarande är rättssäkert för den enskilde och att sekretess
              finns.
            </seg>
            <seg xml:id="i-c45a3c7b7682296a-0">
              Om det är fysiskt omöjligt att ta fingeravtryck gäller naturligtvis
              inte skyldigheten att lämna fingeravtryck. Det gör den inte heller
              för barn som är under sex år.
            </seg>
            <seg xml:id="i-b78bf69697c0015f-0">
              Förfarandet med att ta biometriska kännetecken ska fastställas
              i enlighet med de nationella rutinerna i de berörda medlemsstaterna
              och med de säkerhetsföreskrifter som fastställts i den europeiska
              konventionen om skydd för de mänskliga rättigheterna. Det ska
              vara rättssäkert och tryggt för den enskilde.
            </seg>
            <seg xml:id="i-994a5d8f70ed7e51-0">
              Herr talman! Det handlar också om att den svenska utlänningslagen
              måste anpassas till EU:s regelverk och om hur visum får utfärdas
              eller avslås. Detta är en EU-förordning och gäller som lag i Sverige.
              För att kunna genomföra detta behövs några kompletteringar i utlänningslagen,
              som vi i dagligt tal kallar viseringskodexen. Den innehåller gemensamma
              bestämmelser om ansökningar om visum för planerade besök. Det
              gäller besök som ska vara i minst tre månader under en sexmånadersperiod.
            </seg>
            <seg xml:id="i-b14d1dbd17ecbfec-0">
              Ett sådant visum gäller i alla EU:s stater och det är positivt.
              Det är också positivt att man kan överklaga ett negativt beslut
              till en migrationsdomstol. Ett nationellt visum, som vi fortsättningsvis
              kommer att ha kvar, går inte att överklaga.
            </seg>
            <seg xml:id="i-b2723a64d67282e3-0">
              I länder utanför Schengenområdet där Sverige saknar representation
              kan andra Schengenstaters representation utfärda visum för Sveriges
              räkning. På samma sätt kan Sverige bistå andra länder som saknar
              representation i något land där Sverige finns. Men det ska vara
              en behörig myndighet som utfärdar visumet. Det är viktigt att
              påpeka. Sverige är för närvarande representerat av annan Schengenstat
              på 79 orter i världen och vi representerar andra stater på 18
              orter.
            </seg>
          </u>
          <note xml:id="i-16c98c3760c4d6c8-0">
            Bestämmelserna i utlänningslagen kommer nu att ändras i enlighet
            med detta.
          </note>
          <u who="eva_lohman_df68f3" prev="cont" xml:id="i-c200bddce9242379-0">
            <seg xml:id="i-f8df2e7743eaa519-0">
              Dessutom kommer ett nytt stycke att införas. Det är samarbete
              med extern tjänsteleverantör eller en kommersiell mellanhand i
              enlighet med viseringskodexen. Det kan vara en byrå som tillhandahåller
              administrativa tjänster, transportföretag eller en resebyrå.
            </seg>
            <seg xml:id="i-d88482d6367cb283-0">
              Det kan vara säkerhetsskäl som gör att en beskickning eller ett
              konsulat väljer att anlita en tjänsteleverantör eller en kommersiell
              mellanhand, men dessa ska alltså endast tillhandahålla ansökningsformulär.
              De har ingen myndighetsutövning.
            </seg>
            <seg xml:id="i-082a90d982a3b45a-0">
              Detta regleras också i en artikel där det står att medlemsstaterna
              får samarbeta med kommersiella mellanhänder när det gäller att
              ta emot viseringsansökningar men att kommersiella mellanhänder
              inte får ta upp biometriska kännetecken. Ett sådant här samarbete
              grundar sig också på en så kallad ackreditering av den aktuella
              medlemsstatens behöriga myndighet.
            </seg>
            <seg xml:id="i-3f36eb817b2ffe43-0">
              Herr talman! Sverigedemokraterna vill ha hårdare krav vad gäller
              både biometriska kännetecken och EU:s viseringskodex.
            </seg>
            <seg xml:id="i-d371fbfcc9ca0eb1-0">
              Sverigedemokraterna vill spara fingeravtrycken i ett nationellt
              register som inte bara Migrationsverket utan också andra rättsvårdande
              myndigheter ska ha tillgång till. Det kommer att bli lättare att
              identifiera dem som vistas olagligt i Sverige, till exempel utlänningar
              som när de har fått avslag på sin ansökan inte har lämnat landet
              utan gömmer sig. Vi tycker att ett sådant register inte ska användas
              i polisiärt arbete utan för helt andra ändamål.
            </seg>
            <seg xml:id="i-9a1645ca7db5f18c-0">
              Jag tycker också att det är fel utgångspunkt när man ser alla
              som potentiellt kriminella. Vi måste se till att den personliga
              säkerheten och rättssäkerheten alltid kommer på första plats och
              inte på andra plats.
            </seg>
            <seg xml:id="i-023dae10d479b428-0">
              Jag håller med om att alla rånare är kriminella, men alla asylsökande
              är inte kriminella. Som asylsökande har man rätt till personlig
              integritet, sekretess och rättssäkerhet.
            </seg>
            <seg xml:id="i-2c83d7bbda354514-0">
              Sverigedemokraterna menar också att Schengensamarbetet är överstatligt
              och att viseringskodexen, till exempel, är en produkt av det gränslösa
              Schengensamarbetet som lett till ett närmast totalt avskaffande
              av gränskontroller, vilket i sin tur medfört ökad organiserad
              brottslighet med ligor som rånar äldre och med stöldturnéer, smuggling,
              trafficking med mera.
            </seg>
            <seg xml:id="i-ac672a6edd4ccf95-0">
              Jag håller inte med. Migrationsrörelser i sig är inte brottsliga,
              och flyktingar är heller inte brottsliga personer.
            </seg>
            <seg xml:id="i-30c48b6f060baf96-0">
              Sverige är inte en isolerad ö utan vi behöver samverka med andra
              för att växa och utvecklas. I och med inträdet i EU har Sverige
              överlåtit mycket kompetens till EU. Vi har samtyckt till detta.
            </seg>
            <seg xml:id="i-c6960fd082f3c0dd-0">
              Andra konventioner som vi verkar efter och som är ett uttryck
              för internationellt samarbete och samsyn i viktiga frågor är till
              exempel Europakonventionen, barnkonventionen och FN-stadgan. Vi
              kan inte heller här besluta om sådant som går stick i stäv med
              dessa konventioner.
            </seg>
            <seg xml:id="i-6d73c3a34e405f2f-0">
              Vänsterpartiet menar att det är integritetskränkande om den som
              redan har uppehållstillstånd vid en kontroll är skyldig att låta
              sig fotograferas och ta fingeravtryck en gång till. Det är för
              att kontrollera att uppgifterna motsvarar de som finns på chippet.
            </seg>
            <seg xml:id="i-8fbf5486c9659843-0">
              Det betonas i betänkandet och i propositionen att fotografi och
              fingeravtryck som tagits för kontroll av uppehållstillståndskort
              inte får användas för andra ändamål. Det understryks vidare att
              fotografi, fingeravtryck och biometriska data som tagits fram
              i samband med kontroll omedelbart ska förstöras när en kontroll
              av uppehållstillståndskortet har genomförts. Ändå ser Vänsterpartiet
              förslaget som integritetskränkande, inte minst för att förslaget
              bygger på att utländska medborgare behandlas på ett grundläggande
              annorlunda sätt än svenska medborgare och att utländska medborgare
              inte åtnjuter samma integritetsskydd och rättigheter enligt Vänsterpartiet.
              En sådan kontroll, menar jag, kan inte anses bidra till stärkt
              främlingsfientlighet. Det är rimligt att låta sig fotograferas
              och ta nya fingeravtryck, och de data som tagits fram kommer dessutom
              omedelbart att förstöras.
            </seg>
            <seg xml:id="i-bfcac68795aa6a4f-0">
              Herr talman! Jag avslutar mitt anförande med att ännu en gång
              yrka bifall till förslagen i betänkandena SfU8 och SfU9.
            </seg>
          </u>
          <note type="speaker" xml:id="i-3f7974afc9315628-0">
            Anf. 35 MARIA FERM (MP):
          </note>
          <u who="maria_ferm_5a996c" next="cont" xml:id="i-f1b6d9ff7468d265-0"/>
          <note xml:id="i-1526cb1c7007f89c-0">
            Herr talman! Miljöpartiet de gröna ingick i mars detta år en
            överenskommelse med regeringen om samarbete inom migrationspolitikens
            område. I överenskommelsen ingick bland annat ett snabbt antagande
            av både EU:s viseringskodex och förordningen om biometriska kännetecken
            i uppehållstillståndskort.
          </note>
          <u who="maria_ferm_5a996c" prev="cont" xml:id="i-d3b47ca71e5c526a-0">
            <seg xml:id="i-2a1bdd3baa47d888-0">
              Till följd av en ny EU-förordning om biometriska kännetecken
              i uppehållstillståndskort krävs kompletteringar i utlänningslagen.
              Förordningen stipulerar att en utlänning som ansöker om uppehållstillstånd
              blir skyldig att låta Migrationsverket, Regeringskansliet eller
              utlandsmyndigheter som ambassader och konsulat fotografera personen
              och ta hans eller hennes fingeravtryck. Uppgifterna ska sparas
              i ett lagringsmedium i uppehållstillståndskortet. Korten kommer
              att ersätta dagens tillståndsmärken för uppehållstillstånd. Foton
              och fingeravtryck får också tas vid kontroll vid inresa, utresa
              eller vid inre utlänningskontroll. Samtidigt avkrävs inte en utlänning
              som är under sex år eller som inte har någon fysisk möjlighet
              att lämna fingeravtryck att göra det.
            </seg>
            <seg xml:id="i-cd1b58765c759919-0">
              I grunden är Miljöpartiet de gröna inte positivt till att Sverige
              tvingas införa biometriska kännetecken i uppehållstillståndskort.
              Det är inte fokus på mer övervakning av människor som behövs i
              framtiden utan snarare att rörlighet över gränser tillåts och
              uppmuntras. Nu är dock situationen att EU kräver att Sverige inför
              detta. Därför har det varit viktigt för oss i framtagandet av
              denna proposition tillsammans med regeringen att garantera att
              informationen som samlas in hanteras på ett säkert sätt och tar
              hänsyn till den personliga integriteten. Därför vill jag påpeka
              att jag är glad att fingeravtryck som inte sparats i lagringsmedium
              i uppehållstillståndskortet och de biometriska data som tas fram
              ur fingeravtrycken och ur fotografiet omedelbart ska förstöras
              när uppehållstillståndskortet har lämnats ut eller ärendet om
              uppehållstillstånd har avgjorts utan att utlänningen har beviljats
              uppehållstillstånd. Jag vill med det yrka bifall till förslaget
              i det betänkandet.
            </seg>
            <seg xml:id="i-cb702c9609e98dc9-0">
              Herr talman! Samarbetet om migration mellan regeringen och Miljöpartiet
              ska bland annat också leda till stärkt rättssäkerhet för enskilda
              personer som berörs. I dag krävs ofta visum för att resa in i
              EU. Helst skulle vi från Miljöpartiets håll se att medborgare
              från allt fler länder kunde slippa visumkrav och att EU:s murar
              mot omvärlden nedmonterades. Men i dagsläget är fokus självfallet
              på att underlätta för enskilda när det handlar om visering samt
              att stärka rättssäkerheten. Genomförandet av EU:s viseringskodex
              sker på flera sätt. Detta handlar för övrigt också om en förordning
              som är bindande för Sverige som medlemsland i EU.
            </seg>
            <seg xml:id="i-1f91ee40e8b170cb-0">
              Med genomförandet av viseringskodexen måste beslut om avslag
              på viseringsansökningar motiveras, och avslagsbesluten kan överklagas.
              Äntligen! Nu kan den som får avslag få reda på varför och också
              överklaga beslut till migrationsdomstol för att få sin talan prövad.
              Besluten blir enhetligt utformade med tydliga motiveringar och
              skäl för eventuella avslag. Det här hoppas jag är en positiv trend
              som ska följas av fler liknande reformer inom migrationsområdet.
              Med viseringskodexen införs också möjligheter för dem som ansöker
              om visum att göra det genom så kallade ombud, som förmedlar ansökan
              vidare till den svenska beskickningen. För den som bor i Ryssland
              eller andra länder med långa avstånd kommer detta att leda till
              mycket stora förbättringar. Enskilda kommer att slippa resa långt
              för stora pengar. Även detta är en reform som kommer att göra
              livet lättare för många människor.
            </seg>
            <seg xml:id="i-22fca94b188ebae2-0">
              Tack vare propositionen görs livet enklare för människor som
              söker visum. Hårdare krav ställs på svenska beskickningar och
              rättssäkerheten för enskilda ökar. Jag vill därför också yrka
              bifall till utskottets förslag till beslut i socialförsäkringsutskottets
              betänkande 9.
            </seg>
          </u>
          <note type="speaker" xml:id="i-bd9245753dfece68-0">
            Anf. 36 ULF NILSSON (FP):
          </note>
          <u who="ulf_nilsson_b2871f" xml:id="i-17d6536130d2cec1-0">
            <seg xml:id="i-9abff3794e428adc-0">
              Herr talman! Även jag var med vid besöket i Grekland som tidigare
              talare har berättat om, och även jag blev skakad av intrycken
              i det flyktingmottagande vi såg. Det var utan tvivel helt omänskliga
              förhållanden, som jag inte ska gå in på att beskriva närmare här.
            </seg>
            <seg xml:id="i-6898721f088a411c-0">
              Samtidigt fick vi också information om hur EU-kommissionen har
              agerat med kraft, hur kompetens i form av personal och resurser
              har förmedlats från dels EU:s solidaritetsfond, dels Frontex och
              andra organ. Samtidigt kunde jag som svensk känna en tacksamhet
              för att svenska Migrationsverket har beslutat att tills vidare
              inte skicka människor tillbaka till Grekland enligt Dublinförordningen
              så länge förhållandena är sådana.
            </seg>
            <seg xml:id="i-6807330cc9949425-0">
              Samtidigt som intrycket var deprimerande var det också hoppfullt.
              Det stärkte mig i min uppfattning att Europa inte kan klara flyktingmottagande
              och migrationspolitik utan att samarbeta. EU utgör i grunden även
              om man inte behöver hålla med om allt som EU beslutar en positiv
              möjlighet för att vi gemensamt ska klara av de åtaganden vi har
              i fråga om internationella konventioner och solidaritet.
            </seg>
            <seg xml:id="i-6d387189d68efdbd-0">
              EU-samarbetet innebär att vi medlemsländer kommer överens om
              ett antal saker om miljö, handel, tullar och forskning. Ibland
              fastnar diskussionerna i en mängd tekniska frågor, om hur EU-direktiv
              ska tolkas eller inte. När vi gick med i EU sade många EU-motståndare
              att vi kan samarbeta ändå utan att komma överens om en mängd bindande
              beslut. Det är faktiskt precis tvärtom. Det som är riktigt samarbete
              innebär ju att man kommer överens om gemensamma linjer för ett
              antal områden, just sådana områden där länder annars brukar ha
              konflikter och som de brukar bråka med varandra om.
            </seg>
            <seg xml:id="i-b3b5bdd6e491b87d-0">
              Jag gillar, som sagt, inte riktigt alla beslut som fattas på
              EU-nivå, men när jag tänker tillbaka på vad EU inneburit för Europa
              med fred, öppenhet, fri rörlighet för både människor och varor
              och utveckling är det självklart att EU i det långa perspektivet
              har varit en positiv kraft i det gamla splittrade och krigshärjade
              Europa. Förutom handel, miljö, forskning, rörlighet för arbetskraft
              och så vidare är det svårt att tänka sig migrationspolitik i stort
              utan europeiskt samarbete. Det är över huvud taget svårt att tänka
              sig att inte ha internationellt samarbete med EU som en bra grund.
            </seg>
            <seg xml:id="i-9c20b60e2bd41064-0">
              Helsingforssprogrammet som antogs under Sveriges ordförandeskap
              ritade upp en politik för solidaritet och mänskliga rättigheter
              och för att skapa enhetliga principer för uppehållstillstånd i
              hela EU. Kommissionen under Cecilia Malmström agerar också, som
              sagt, aktivt för att stödja länder som får särskilt stora flyktingströmmar,
              och ett stödkontor för flyktingar har inrättats.
            </seg>
            <seg xml:id="i-12509fb3b00c12fe-0">
              De propositioner vi beslutar om i dag gäller teknisk-juridiska
              detaljer inom migrationspolitiken men är ändå ganska viktiga.
              Det handlar, som vi har hört, om hur vi reglerar resandet till
              och från EU och mellan EU-länder. Som helhet tycker jag att det
              är uppenbart och självklart att EU ska ha gemensamma regler för
              visum och för uppehållstillstånd. Med de här betänkandena anpassar
              vi oss efter EU-direktiv om hur viseringar ska gå till med två
              huvudtyper av visum. Det är allmänna så kallade Schengenviseringar
              för hela EU och nationella viseringar. När det gäller de allmänna
              viseringarna ska man, som vi hörde, ha rätt att överklaga avslag
              till migrationsdomstol.
            </seg>
            <seg xml:id="i-4536ca9d8f896a85-0">
              Sverigedemokraterna vill, som vi har sett, avslå propositionen
              eftersom de anser att EU sätts över svensk lag. Om man tänker
              efter lite mer tycker jag att det är självklart att inse att det
              är bra att vi har de här gemensamma reglerna för hur vi hanterar
              tillstånd för människor att komma till EU. Det är praktiskt, och
              det underlättar för kontakter med affärsförbindelser, turister
              och studenter. Det underlättar också för ett gemensamt agerande
              och mottagande av flyktingar.
            </seg>
            <seg xml:id="i-0f53649e45abff38-0">
              Vänsterpartiet har en annan utgångspunkt. De reserverar sig därför
              att de tycker att det är för hårt att kunna avslå en visumansökan
              därför att man inte verkar hederligt ha angett avsikten med resan.
              Jag tycker inte att det är särskilt konstigt när man ansöker om
              visum att de uppgifter man lämnar ska stämma med verkligheten.
              Sedan är det en annan sak att vi på många nivåer, inte minst vi
              liberaler i EU-parlamentet, arbetar för att minska visumtvånget
              till EU, vilket vi tänker fortsätta att göra.
            </seg>
            <seg xml:id="i-f45ae4b5a3121513-0">
              Det känns på något sätt, herr talman, som att riksdagens två
              EU-negativa partier riktigt slår knut på argumenten även i de
              här juridisk-tekniska frågorna för att kunna gå emot allt som
              har med EU att göra.
            </seg>
            <seg xml:id="i-1edf50ed99df5994-0">
              Det andra huvudförslaget som vi har att ta ställning till handlar
              om foton och fingeravtryck, så kallade biometriska kännetecken,
              som ska kunna användas i hanteringen av ansökan om uppehållstillstånd.
              Det är inte heller konstigt, tycker jag, att man vid en gränskontroll
              kan kontrollera om de sparade uppgifterna stämmer och att de kan
              kontrolleras genom en datorstödd jämförelse. Sedan förstörs, som
              sagt, foton och fingeravtryck.
            </seg>
            <seg xml:id="i-b5fa902c02074925-0">
              Här menar då Vänsterpartiet, som vi hörde, att det kan leda till
              ökad främlingsfientlighet eftersom utlänningar behandlas annorlunda
              än svenskar. Jag tycker att det är ganska långsökt. Så länge det
              går till på ett korrekt och respektfullt sätt är det inte ovant
              för någon av oss som har varit utanför Sveriges gränser att det
              är någon form av annan och noggrannare kontroll för andra medborgare
              än för dem som bor i det land dit man kommer. Det kallar inte
              jag diskriminering.
            </seg>
            <seg xml:id="i-1a366c2afd08cb04-0">
              Här blir det tvärtom när Sverigedemokraterna vill att riksdagen
              ska uttala hur det alternativt ska lösas för de människor som
              det på grund av handikapp eller av någon annan anledning inte
              går att ta fingeravtryck på. Jag är övertygad om att för de få
              människorna kan praxis utvecklas utan att svenska riksdagen lägger
              sig i och ger praktiska förslag om hur det ska gå till.
            </seg>
            <seg xml:id="i-4af0f2d8bef14999-0">
              Herr talman! Jag slutar som jag började. Dagens beslut med ett
              antal juridiska detaljer får inte skymma grundidén att det blir
              lättare både att resa mellan EU-länder och att ha kontakter med
              länder utanför EU om vi har tydliga, enkla gemensamma principer
              för hur visum och uppehållstillstånd beviljas i EU. Besluten om
              dagens två betänkanden är några små steg på vägen mot ökat samarbete
              mellan länderna i EU små steg men några av många.
            </seg>
          </u>
          <note xml:id="i-87122817d02d86f1-0">
            Därmed yrkar jag bifall till förslagen i betänkandena SfU8 och
            SfU9.
          </note>
          <note type="speaker" xml:id="i-869c00e6a302e841-0">
            Anf. 37 CHRISTINA HÖJ LARSEN (V) replik:
          </note>
          <u who="christina_hoj_larsen_ac4135" xml:id="i-3fb40f80b237ec95-1">
            <seg xml:id="i-be27a90633752839-0">
              Herr talman! Om Ulf Nilsson hade valt att lyssna på mitt anförande
              hade han kanske lagt märke till att det inte var något EU-kritiskt
              anförande i sig utan att det handlade om farhågor kring integritet
              något som Folkpartiet brukar vara ganska måna om. Jag tycker att
              vi fortsätter på det spåret och pratar om det jag talade om, nämligen
              integritetsfrågan.
            </seg>
            <seg xml:id="i-a6bca1fc5227b454-0">
              Jag kan fortsätta med frågan om visering. Det var situationer
              till exempel under inbördeskriget på Sri Lanka där personer som
              sökte visum för att komma till Sverige fick frågan vilken grupp
              de tillhörde. Vi vet alla att en grupp regelmässigt förtrycktes
              av staten och regeringen där, och de som tillhörde den gruppen
              kunde inte få komma till Sverige. Då fanns det risk att de skulle
              söka asyl något som man ansåg var ohederligt. För dem som tillhörde
              den majoritet som förtryckte den andra gruppen gick det väldigt
              bra.
            </seg>
            <seg xml:id="i-72e9643f0114ecce-0">
              Detta är enligt min och Vänsterpartiets uppfattning helt fel.
              Så kan det inte gå till. Det var det mitt anförande gick ut på
              det samt integritet. Därför ber jag dig svara: Ska det vara beroende
              av vilken folkgrupp man kommer från?
            </seg>
          </u>
          <note type="speaker" xml:id="i-5268ae1d27df2c11-0">
            Anf. 38 ULF NILSSON (FP) replik:
          </note>
          <u who="ulf_nilsson_b2871f" xml:id="i-17d6536130d2cec1-1">
            <seg xml:id="i-89673e6aa87a9cd4-0">
              Herr talman! Jag känner inte till det exemplet. Men enligt min
              uppfattning kan det inte vara så att man går efter vilken folkgrupp
              människor tillhör. Det finns naturligtvis inte heller inskrivet
              i någon form av reglering eller bestämmelse i Sverige. Ibland
              har saker och ting säkert gått fel historiskt i olika exempel,
              men det finns inget sådant regelverk i Sverige.
            </seg>
            <seg xml:id="i-b3c1724e5d9526b7-0">
              Som jag sade tidigare arbetar vi liberaler både i diskussionerna
              här hemma i Sverige och inte minst på EU-nivå när det gäller de
              gemensamma EU-direktiven om viseringar för att vara så öppna som
              möjligt från EU:s sida i fråga om viseringar. Men själva principen
              att en visering där man uppger ändamålet med resan som ska vara
              ärligt menat har alltid gällt. Det är det som är själva idén med
              viseringar: Om man skriver att man kommer till ett land för att
              studera avser man att studera.
            </seg>
            <seg xml:id="i-f584fd7159ee80a2-0">
              Det är därför jag menar att det inte är någon drastisk förändring
              av gamla principer att vi får en gemensam kodex för detta. Även
              om Christina Höj Larsen personligen inte sade någonting negativt
              om EU tycker jag att detta problem förstoras i och med Vänsterpartiets
              reservation. Detta är egentligen bara en formalisering av ett
              gemensamt hanterande av en princip som alltid har funnits. Själva
              idén med ett visum är att man uppger ändamålet med resan hederligt.
            </seg>
          </u>
          <note type="speaker" xml:id="i-3f402c72f7f902fb-0">
            Anf. 39 CHRISTINA HÖJ LARSEN (V) replik:
          </note>
          <u who="christina_hoj_larsen_ac4135" xml:id="i-3fb40f80b237ec95-2">
            <seg xml:id="i-ac44c1771d65b47e-0">
              Herr talman! Ja, det är just frågan om hederlighet som är lite
              svår när det gäller asylsökande. Om man lever i en förtryckande
              och svår situation är det inte alltid enkelt att ange att man
              tänker resa till Sverige för att söka asyl. Detta torde vara väldigt
              självklart. Och det är just när vi har detta krav som det blir
              väldigt svårt för människor som faktiskt står i behov av vårt
              skydd, och har rätt till det, när de inte har den möjligheten.
            </seg>
            <seg xml:id="i-9bcf198341ed1a29-0">
              Något som Folkpartiet också brukar stå upp för är just rätten
              till asyl och att värna den. Det är just detta frågan handlar
              om, att hederligheten knyts till rätten till asyl, och det är
              det vi tycker är problematiskt. Det var detta jag försökte anknyta
              till i mitt anförande, inget annat.
            </seg>
          </u>
          <note type="speaker" xml:id="i-2d7fb58cfd6881e2-0">
            Anf. 40 ULF NILSSON (FP) replik:
          </note>
          <u who="ulf_nilsson_b2871f" xml:id="i-17d6536130d2cec1-2">
            <seg xml:id="i-976d002e2fea126d-0">
              Herr talman! Man kan föra en bred och intressant diskussion som
              jag hoppas att vi kan återkomma till om motsättningen mellan att
              ha effektiva och riktiga gränskontroller och att samtidigt leva
              upp till kraven i fråga om asyl. Jag noterar med tillfredsställelse
              att regeringen och ministern i diskussioner om EU:s gränsbevakning
              alltid brukar lyfta fram att man ska problematisera och se problematiken
              med att ha en effektiv gränsbevakning samtidigt som det är viktigt
              att bevaka att människors möjlighet till asylprövning finns med.
            </seg>
            <seg xml:id="i-41b1c2588f0be8eb-0">
              Vi som parti har tidigare utan att nu aktualisera det i regeringsförhandlingar
              eller så diskuterat möjligheten till flyktingvisum och annat.
              Det finns många saker att ta upp.
            </seg>
            <seg xml:id="i-879acae24e39e922-0">
              Jag tycker inte att detta är något principiellt nytt negativt.
              Det innebär snarare att vi får ordning och gemensamma regler,
              så att man inte upplever att visumansökningar hanteras på ett
              annat sätt när man kommer till ett visst land. Dessutom införs
              möjlighet till överklagande.
            </seg>
            <seg xml:id="i-ad9f58d2b572e64f-0">
              Just i den sakfråga som vi diskuterar i dag blir det ingen väsentlig
              försämring för dem som söker asyl.
            </seg>
          </u>
          <note type="speaker" xml:id="i-cc4846a55e3d9b79-0">
            Anf. 41 FREDRICK FEDERLEY (C):
          </note>
          <u who="fredrick_federley_cc742f" next="cont" xml:id="i-131d1c36863016e8-0">
            <seg xml:id="i-42865fa12f96b364-0">
              Herr talman! Vi har två betänkanden framför oss som är av ganska
              teknisk natur. Jag ska försöka anlägga en vinkel som inte redan
              har framförts i denna kammare jag ser ingen anledning att står
              här och återupprepa goda argument som mina meddebattörer redan
              har anfört.
            </seg>
          </u>
          <note xml:id="i-f4866fbd523eb1b9-0">
            Från Centerpartiets sida vill jag börja med att yrka bifall till
            förslagen i betänkandena 8 och 9 från socialförsäkringsutskottet.
          </note>
          <u who="fredrick_federley_cc742f" prev="cont" xml:id="i-0cce8e49411a8e0c-0">
            <seg xml:id="i-6374a5bce2ded439-0">
              Den aspekt som jag kan tycka saknas i diskussionen hittills och
              som jag tycker bör tillföras är just hur vi i och med dessa två
              betänkanden faktiskt stärker rättssäkerheten för den enskilde.
              Migrationsrätten såsom den ser ut är knuten till att enskilda
              personer är de som får beslut om att få stanna eller inte få stanna.
              Då är det just den individens enskilda skäl som är de väsentliga.
              Därför är det viktigt att man vet att personen är just den som
              den uppger sig vara så att man kan få en bättre och smidigare
              process.
            </seg>
            <seg xml:id="i-d98d599d7ac94f0f-0">
              På flera sätt skulle det också kunna tänkas underlätta en asylansökan
              om man vet att personen de facto är den som den uppger sig vara
              och man slipper den typ av diskussioner som riskerar att bli väldigt
              misstänkliggörande av den enskilde och som vi tidigare har fått
              rapporter om. Detta är ett sätt att säkerställa att person A,
              som kommer hit och söker asyl, har korrekt identitet, så att vi
              vet vem personen är.
            </seg>
            <seg xml:id="i-f52d9673895f90d3-0">
              Det handlar inte om att man ska gå i riktning mot mer av övervakning
              eller kontroll av den enskilde. Det är precis som att vi alla
              här när vi reser måste ha med oss ett pass som anger vilka vi
              är eller behöver legitimera oss när vi köper något och då måste
              kunna visa att det är just vi som står bakom våra Visakort eller
              vad det handlar om. Därvidlag är diskussionen inte så märklig
              eller svår på något sätt.
            </seg>
            <seg xml:id="i-6c5c7ede4308f11b-0">
              Det är också ett naturligt steg i och med att vi ska gå mot mer
              av en harmoniserad migrationspolitik i Europa att se till att
              inte bara regler och möjligheter ska bedömas lika inom unionen
              utan också att man kan veta att de personer som kommer till unionen
              är de personer som de har uppgett att de är.
            </seg>
            <seg xml:id="i-8f44c126fbeaca1a-0">
              Med detta, herr talman, nöjer jag mig, så vi kan gå vidare i
              debatten.
            </seg>
          </u>
          <note type="speaker" xml:id="i-0c6f0345e5763def-0">
            Anf. 42 EMMA HENRIKSSON (KD):
          </note>
          <u who="emma_henriksson_459a1e" xml:id="i-3a6250d47eb40d13-0">
            <seg xml:id="i-e50f8407c18f9df6-0">
              Herr talman! Jag vill börja med att yrka bifall till förslagen
              i de båda betänkandena.
            </seg>
            <seg xml:id="i-d726a95e884e783a-0">
              Jag är också glad att Erik Almqvist nu har kommit in i salen.
              Eftersom du inte var närvarande när debatten började var jag orolig
              över att jag inte skulle få möjlighet att ställa de frågor som
              jag har till dig.
            </seg>
            <seg xml:id="i-be56c6609386da6c-0">
              Jag tycker att det mesta av de motiv som vi har för de slutsatser
              som vi har kommit fram till i utskottet har framförts av mina
              allianskamrater, så jag tänker inte gå in på det utan tänker gå
              in direkt på det som har framförts i Sverigedemokraternas motion.
            </seg>
            <seg xml:id="i-baab003190477568-0">
              Sverigedemokraterna är självfallet i sin fulla rätt att ha synpunkter
              på olika saker i propositionen, skriva en motion om det och motivera
              sina förslag. Det jag tycker är otroligt anmärkningsvärt är att
              man här har skrivit en motion där man helt och hållet underlåter
              att motivera det man föreslår.
            </seg>
            <seg xml:id="i-195fd235f316022c-0">
              Ni begär fyra tillkännagivanden.
            </seg>
            <seg xml:id="i-b66678ef8782442f-0">
              Det andra är att ni begär ett tillkännagivande om vad som sägs
              i motionen och vill inte att man ska utöka möjligheten för tredjelandsmedborgare
              att överklaga ett beslut om avslag om Schengenvisering. Ni hänvisar
              till vad ni skriver i motionen om detta men i motionen står det
              inte en enda rad om detta. Det står ett antal floskler om hur
              illa ni tycker om EU men inte en rad om varför ni inte vill att
              tredjelandsmedborgare ska kunna överklaga.
            </seg>
            <seg xml:id="i-f8fbe6695770808b-0">
              Min lilla förhoppning var att det i reservationen skulle komma
              en förklaring. Ni skriver i reservationen att ni inte vill, att
              ni inte tycker att det ska vara möjligt. Det är en enda mening
              som säger att ni inte vill men ingen motivering! Varför ska inte
              tredjelandsmedborgare ha möjlighet att överklaga ett beslut om
              avslag?
            </seg>
            <seg xml:id="i-db1e6f827b882784-0">
              Det är samma sak med det tredje tillkännagivandet. Här skriver
              ni att man inte ska låta privata tjänsteleverantörer fatta myndighetsbeslut
              och hänvisar till vad ni skriver i motionen om detta. Men det
              står absolut inte en enda rad om detta det nämns över huvud taget
              inte. Vad är det ni menar? Vad är det ni hänger upp er på?
            </seg>
            <seg xml:id="i-69eba1dee5cbaa08-0">
              Det är samma sak här: I reservationen sägs ingenting. Det är
              bara en mening om att ni inte vill. Det är i princip rubriken
              som är innehållet i reservationen ingen motivering, ingen förklaring.
            </seg>
            <seg xml:id="i-100933621ffdff40-0">
              Vad är ni rädda för? Vilken typ av privata institutioner är ni
              rädda för? Det är en lagstiftning som har funnits i Sverige sedan
              1993 som anger att det här är möjligt.
            </seg>
            <seg xml:id="i-0249e8777e64f31d-0">
              Det handlar om att den svenska exportmyndigheten Exportrådets
              institutioner i länder där vi inte har någon svensk beskickning,
              där det inte finns någon ambassad, ska kunna sköta behandlingen
              av visum för någon som vill komma hit och besöka en släkting en
              vecka, någon som vill komma och semestra, någon som vill studera
              eller någon som vill komma hit och gå på idrottsaktivitet.
            </seg>
            <seg xml:id="i-fec8bd60203b0820-0">
              Det handlar inte om några stora mängder, utan det handlar om
              vissa ställen i världen vad jag känner till är det bara Taiwan.
              Är det detta ni är rädda för?
            </seg>
            <seg xml:id="i-afd2ee58908694f8-0">
              Jag tycker att det hör till anständigheten att om man föreslår
              att det ska göras tillkännagivanden ska man också åtminstone med
              någon liten rad säga vad man vill och varför.
            </seg>
          </u>
          <note type="speaker" xml:id="i-a5043e0f31660214-0">
            Anf. 43 Statsrådet TOBIAS BILLSTRÖM (M):
          </note>
          <u who="per_bill_00555d" next="cont" xml:id="i-0b6be142ef09b1c4-0">
            <seg xml:id="i-db47e56e45c51280-0">
              Herr talman! Den europeiska harmoniseringen fortgår på asyl-
              och migrationsområdet. Utgångspunkten för vårt europeiska samarbete
              är genomförandet av Helsingforssprogrammet. Sverige verkar för
              en gemensam politik i Europeiska unionen.
            </seg>
            <seg xml:id="i-0cb4695fb611a432-0">
              Denna gemensamma politik ska vara human, rättssäker och effektiv.
              Asylsökande och andra som söker uppehållstillstånd ska behandlas
              på ett likvärdigt sätt oavsett vilken medlemsstat de söker asyl
              i eller till medlemsstat vilken de lämnar en ansökan om uppehållstillstånd.
            </seg>
            <seg xml:id="i-bb12f3ff53faf18b-0">
              I april 2008 antogs en EU-förordning som innebär att bevis om
              uppehållstillstånd till medborgare i tredjeland ska utfärdas som
              en separat handling, ett uppehållstillståndskort, med ett lagringsmedium
              innehållande innehavarens ansiktsbild och fingeravtryck. EU-förordningen
              är bindande och direkt tillämplig i Sverige.
            </seg>
          </u>
          <note xml:id="i-79533eb229a8d5ac-0">
            I propositionen Biometriska kännetecken i uppehållstillståndskort
            lämnar regeringen förslag till de kompletteringar i utlänningslagen
            som EU-förordningen föranleder.
          </note>
          <u who="per_bill_00555d" prev="cont" xml:id="i-10a04dc6d7d11191-0">
            <seg xml:id="i-e120bce8bd38942d-0">
              Det föreslås att en utlänning som ansöker om uppehållstillstånd
              ska vara skyldig att låta Migrationsverket, en utlandsmyndighet
              eller Regeringskansliet fotografera honom eller henne och ta hans
              eller hennes fingeravtryck. Skyldigheten att låta en myndighet
              ta fingeravtryck gäller inte om utlänningen är under sex år eller
              om det är fysiskt omöjligt för utlänningen att lämna fingeravtryck.
            </seg>
            <seg xml:id="i-b73e99fd15ae796e-0">
              Ett fotografi och två fingeravtryck ska sparas i ett lagringsmedium
              i uppehållstillståndskortet. Fingeravtryck som inte har sparats
              i ett sådant medium och de biometriska data som tas fram ur fingeravtrycken
              och ur fotografiet ska omedelbart förstöras när uppehållstillståndskortet
              har lämnats ut eller ärendet om uppehållstillstånd har avgjorts
              utan att utlänningen har beviljats uppehållstillstånd.
            </seg>
            <seg xml:id="i-29e00de8714dfe5e-0">
              Den kontroll av ett uppehållstillståndskort som sker vid gränskontrollen
              eller en inre utlänningskontroll bör omfatta en kontroll av att
              de uppgifter som finns sparade i kortet motsvarar innehavarens
              uppgifter. Utlänningen bör därför vara skyldig att låta en befattningshavare
              som genomför kontrollen ta fotografi och fingeravtryck av honom
              eller henne. När en kontroll av uppehållstillståndskortet har
              genomförts ska det fotografi och de fingeravtryck som tagits för
              kontrollen omedelbart förstöras. Detsamma gäller de biometriska
              data som tagits fram i samband med kontrollen. Detta är naturligtvis
              viktigt ur en integritetsaspekt.
            </seg>
            <seg xml:id="i-09c0584b7243ab2b-0">
              Dessa förslag innebär inte det kan vara värt att notera att utländska
              medborgare behandlas grundläggande annorlunda än svenska medborgare.
              I passlagen finns en bestämmelse om svensk medborgares skyldighet
              att låta sig fotograferas och lämna fingeravtryck för kontroll
              av uppgifter i passet.
            </seg>
            <seg xml:id="i-e168af9f1d21762c-0">
              Herr talman! Även på viseringsområdet verkar Sverige för en fortsatt
              europeisk harmonisering, både genom lagstiftning och genom praktiskt
              samarbete. Likaväl som asylsökande och andra som söker uppehållstillstånd
              ska behandlas lika ska även viseringssökande behandlas lika.
            </seg>
            <seg xml:id="i-23e144a07f21ebf3-0">
              Viseringspolitiken ska skapa så stor frihet för rörelse över
              gränserna som möjligt inom ramen för den reglerade invandringen.
              Besök ska underlättas och mellanfolkliga kontakter främjas. Exemplen
              är många på hur detta kan bidra till såväl demokratisk som ekonomisk
              utveckling.
            </seg>
            <seg xml:id="i-ab52c05ac0906229-0">
              Samtidigt måste konsekvenser undvikas där viseringsfritt resande
              utnyttjas för andra ändamål än de avsedda. Organiserad brottslighet
              och förmedling av resor under falska förespeglingar om uppehållstillstånd
              i andra länder får inte dra fördel av vår öppenhet mot omvärlden.
            </seg>
            <seg xml:id="i-3c5cf66977277045-0">
              Bland de viktigare förslagen skulle jag vilja nämna att beslut
              om avslag på en ansökan om Schengenvisering nu får överklagas
              av alla. Tidigare har endast EES-medborgares familjemedlemmar
              och familjemedlemmar till medborgare i Schweiz kunnat överklaga
              negativa viseringsbeslut.
            </seg>
            <seg xml:id="i-c715267e9450befb-0">
              Utlänningslagens bevisregel avseende visering föreslås tas bort.
              I regeln anges att om det vid en samlad bedömning framstår som
              sannolikt att avsikten med vistelsen är en annan än den uppgivna
              eller att utlänningen inte kommer att lämna Sverige eller Schengenstaternas
              territorium efter viseringstidens utgång får visering inte beviljas.
            </seg>
            <seg xml:id="i-65ccc37568891d2d-0">
              Vilka beviskrav som ska gälla vid tillämpning av viseringskodexen
              är en fråga om tolkning av kodexens bestämmelser. Det är inte
              förenligt med kodexen att ställa upp nationella beviskrav.
            </seg>
            <seg xml:id="i-d68975f9c3c0b52b-0">
              Utlänningslagens bestämmelser föreslås också ändras så att regeringen
              ska få ingå en överenskommelse med en Schengenstat om att den
              statens behöriga myndigheter får besluta om Schengenvisering,
              såväl bifall som avslag.
            </seg>
            <seg xml:id="i-47ac49015b7c3d4e-0">
              Vidare föreslås att regeringen får besluta om samarbete med en
              extern tjänsteleverantör eller en kommersiell mellanhand i enlighet
              med viseringskodexen. Ett exempel är att ta upp biometriska kännetecken.
              Ett sådant samarbete kan nämligen underlätta för den sökande,
              öka tillgängligheten och dessutom minska köerna utanför ambassaderna.
              Det är dock inte meningen att beslutsfattandet i viseringsärenden
              ska överlämnas till externa tjänsteleverantörer.
            </seg>
            <seg xml:id="i-23b0c58c5f72fb9c-0">
              Med dessa förslag tar vi några kliv vidare mot harmonisering.
              Individens rättigheter stärks samtidigt som vårt intresse av ordning
              och reda tillvaratas. Det är en sådan balans och ett sådant ansvarstagande
              som måste ligga till grund för den fortsatta harmoniseringen.
              Det förvånar mig därför inte heller att se reservationer och motioner
              från riksdagens två ytterlighetspartier.
            </seg>
          </u>
          <note xml:id="i-1f7cec9cf3d03e89-0">
            I propositionen EU:s viseringskodex som riksdagen har att ta
            ställning till lämnas förslag till ändringar i utlänningslagen
            bestående av dels nödvändiga kompletteringar vad gäller de nationella
            bestämmelserna, dels borttagande av nationella bestämmelser som
            inte är förenliga med kodexen.
          </note>
          <note type="speaker" xml:id="i-8734b8a78917770d-0">
            Anf. 44 ERIK ALMQVIST (SD):
          </note>
          <u who="unknown" next="cont" xml:id="i-aef3d3ac1b2919f7-0"/>
          <note xml:id="i-338171539a9261d6-0">
            Herr talman! Jag vill börja med att yrka bifall till reservationerna
            1 och 2 i SfU8 och till reservationerna 1, 2, 3 och 5 i SfU9.
          </note>
          <u who="unknown" prev="cont" xml:id="i-b419eceb966e29aa-0">
            <seg xml:id="i-8e3daa978c84574d-0">
              I våra reservationer framkommer några av Sverigedemokraternas
              ställningstaganden. Det här har redan bemötts av en del kritik.
              Jag tänkte börja med Eva Lohman som företräder Moderaterna och
              Alliansen och som menar att det inte är rimligt att man lagrar
              fingeravtryck i ett nationellt register. Det är inte rimligt att
              man tillgängliggör det här för rättsinstanser.
            </seg>
            <seg xml:id="i-30e922d7ada13d78-0">
              Jag tycker att det är ett ganska signifikant ställningstagande
              för de nya Moderaterna, att man inte vågar ställa krav, att man
              inte vågar vidta åtgärder för att kunna stävja internationell
              brottslighet som är ett stort problem i Sverige i dag.
            </seg>
            <seg xml:id="i-d9c0e71c5fcdec26-0">
              Eva Lohman säger att det handlar om att skydda de laglydiga invandrarna,
              men jag förstår inte hur den som är laglydig skyddas av att vi
              har sämre förutsättningar att hantera dem som inte är laglydiga,
              dem som inte vill oss väl. För det är ett stort problem. Bland
              dem som får avslag och utvisningsbeslut är det en hög andel som
              avviker och stannar kvar i landet illegalt. I denna grupp är det
              endast 25 procent som polisen sedan lyckas verkställa avvisning
              av. Man har alltså inte de medel som behövs för att kunna fullfölja
              sitt uppdrag.
            </seg>
            <seg xml:id="i-26e3f0bbafb2b71f-0">
              Om vi tittar på brottsligheten i Sverige kan vi se att det av
              de långtidsdömda i svenska fängelser bara är en minoritet som
              är av svenskt ursprung. Merparten har utländsk bakgrund. En hög
              andel är utländska medborgare. Det är alltså ett stort problem.
            </seg>
            <seg xml:id="i-18af4114af4bbddc-0">
              Biometri och lagring av biometri, fingeravtryck, dna eller liknande,
              skulle så klart underlätta för polisen att bekämpa den här typen
              av internationell brottslighet. Det skulle framför allt underlätta
              för de laglydiga invandrarna som kommer till Sverige med goda
              avsikter, eftersom vi inte låser upp våra resurser vid illegal
              invandring och kriminell invandring, men också därför att den
              allmänna attityden till invandrare så klart påverkas av vilka
              erfarenheter vi har. I Sverige är vi i dag väldigt dåliga på att
              sålla. Vi har bevisligen inte de metoder som behövs. Det här är
              ett förslag för att förbättra de möjligheterna.
            </seg>
            <seg xml:id="i-bdddae34140a1976-0">
              Ulf Nilsson från Folkpartiet hävdar att EU-viseringen, Schengenvisering,
              är någonting bra för att det underlättar för invandring. Ja, om
              man ser invandring som ett självändamål kanske man tycker att
              allting som underlättar är bra. Men vi Sverigedemokrater menar,
              precis som det stipuleras i grundlagen, att makten i Sverige bör
              utgå från det svenska folket. Då tycker vi också att det är högst
              rimligt att det är det svenska folket som bedömer vilka som har
              rätt att bosätta sig i eller resa till Sverige.
            </seg>
            <seg xml:id="i-2a9f269bcc8e04ee-0">
              I och med att vi inte vill ha Schengenvisering är det ganska
              logiskt att vi inte heller vill ha en överprövning av beslut om
              Schengenvisering. Det är kanske svar även på Emma Henrikssons
              fråga.
            </seg>
          </u>
          <note type="speaker" xml:id="i-3c0b88a93e87e3df-0">
            Anf. 45 EMMA HENRIKSSON (KD) replik:
          </note>
          <u who="emma_henriksson_459a1e" xml:id="i-3a6250d47eb40d13-1">
            <seg xml:id="i-faf8663c5de1d633-0">
              Herr talman! Det gäller att vara snabb med att trycka på knappen
              när ett anförande avslutas snabbare än vad man har tänkt. Jag
              väntade nämligen på svar från Erik Almqvist på de frågor jag ställde.
            </seg>
            <seg xml:id="i-7aae2b4373aef164-0">
              Är det så att ni faktiskt har någonting på fötterna i de tillkännagivanden
              ni begär, eller är det så att ni inte har någon aning om vad det
              här handlar om?
            </seg>
            <seg xml:id="i-d030d2040eef0dab-0">
              Rubriken är: Privata tjänsteleverantörer. Det låter jättestort
              och vitt och brett. Här pratar vi om en bestämmelse där man ändrar
              en liten formulering i lagstiftningen, men innehållet är precis
              detsamma. Sedan 1993 har de som tillhör Exportrådet i vissa fall
              kunnat ge visum på de ställen där vi inte har en utlandsbeskickning.
              Är det här ett stort problem? Varför är det ett stort problem?
            </seg>
            <seg xml:id="i-b3f2ac1b4201e456-0">
              Uppenbarligen tycker ni att det är ett så stort problem att ni
              tycker att det ska göras ett tillkännagivande från riksdagen till
              regeringen om att det här ska ändras i lagstiftningen. Men om
              den här lagstiftningen, som har funnits sedan 1993, är så anmärkningsvärd
              och upprörande måste ni kunna motivera det. Ni måste veta varför
              ni vill ändra det här. Det nämns inte med ett ord. Du nämnde det
              inte heller med ett ord i ditt anförande. Det är något allmänt
              tal om att ni inte gillar invandring. Men här pratar vi om visum
              för någon som vill komma hit och hälsa på eller arbeta under en
              kortare period. Vill ni inte att människor ska komma och besöka
              Sverige heller? Är det en sådan utveckling Sverigedemokraterna
              är på väg mot? Det skulle vara intressant att veta.
            </seg>
            <seg xml:id="i-fb3a84e6607d06e7-0">
              Det är samma sak när det handlar om den andra frågan. Jag fick
              inte något svar på den heller. Varför vill ni inte att tredjelandsmedborgare
              ska kunna överklaga sina beslut? Är inte det en ganska bra princip
              att man ska kunna överklaga om man får avslag? Eller vill ni göra
              skillnad på svenskar och invandrare? Tycker ni att det är bra
              för svenskar att kunna överklaga ett beslut, att det är en del
              av rättssäkerheten, men att det är någonting som inte ska omfatta
              invandrare?
            </seg>
          </u>
          <note type="speaker" xml:id="i-91041d6ae4ec9ca0-0">
            Anf. 46 ERIK ALMQVIST (SD) replik:
          </note>
          <u who="unknown" xml:id="i-30b1dbfb6c7d9e95-1">
            <seg xml:id="i-af5e3b3923713a01-0">
              Herr talman! Det säger sig självt att om vi inte vill att Schengen
              ska utfärda visum till Sverige vill vi inte heller att man ska
              kunna överklaga Schengenbeslut om visering. Vi vill att visum
              ska utfärdas nationellt, i Sverige.
            </seg>
            <seg xml:id="i-0aaee8952c6cc610-0">
              För oss är det viktigt att visering sker efter rättssäker prövning.
              Därför är det inte rimligt att man har kommersiella mellanhänder
              som hanterar viseringen därav det ställningstagandet.
            </seg>
            <seg xml:id="i-f67320784bf7bd85-0">
              Det här är två tydliga ställningstaganden.
            </seg>
          </u>
          <note type="speaker" xml:id="i-e9e276f68a129beb-0">
            Anf. 47 EMMA HENRIKSSON (KD) replik:
          </note>
          <u who="emma_henriksson_459a1e" xml:id="i-3a6250d47eb40d13-2">
            <seg xml:id="i-85234077735351e0-0">
              Herr talman! Sverigedemokraterna menar alltså att det ligger
              stora privata intressen bakom att taiwaneser vill komma hit och
              studera en kortare period, besöka en släkting eller gå på en spännande
              fotbollsmatch och att det är ett stort och omfattande problem.
            </seg>
            <seg xml:id="i-862998e9edf1e255-0">
              Kan Erik Almqvist ge ett exempel på ett tillfälle då det finns
              skäl att tro att det inte har gjorts en noggrann prövning och
              att det inte skett på ett rättssäkert sätt? Finns det något som
              tyder på att den av regeringen förordnade enheten som har rätt
              att göra bedömningarna och utfärda visum på uppdrag av svenska
              folket har misskött sig? Finns det något sådant exempel eller
              är det bara ett allmänt populistiskt uttryck från Sverigedemokraterna?
            </seg>
          </u>
          <note type="speaker" xml:id="i-c1ef6a66b31175ed-0">
            Anf. 48 ERIK ALMQVIST (SD) replik:
          </note>
          <u who="unknown" xml:id="i-30b1dbfb6c7d9e95-2">
            <seg xml:id="i-c937e6474c215ae6-0">
              Herr talman! Jag vet inte varifrån taiwaneser på fotbollsmatch
              kommer, men oavsett om man kommer från Taiwan för att gå på fotboll
              eller från Indien för att plugga eller från Afrika för att besöka
              en släkting är det rimligt att vi har en enhetlig process för
              visering.
            </seg>
            <seg xml:id="i-1620a3d29f9c09b7-0">
              Jag ser det inte som en åtstramning för den som vill komma till
              Sverige, snarare tvärtom. Det ger en ökad tydlighet om prövningen
              sker av ett statligt organ och inte av privata tjänsteleverantörer,
              till exempel resebyråer. Det är fullt rimligt. Framför allt ger
              det den som söker visum en tydlighet i processen.
            </seg>
            <seg xml:id="i-b3bf4a7ab14e32ed-0">
              Det blir också enkelt för oss som beslutsfattare att kunna utvärdera
              att processen fungerar när vi har en enhetlighet i systemet.
            </seg>
          </u>
          <note xml:id="i-88d67be68cc81a86-4">
            Överläggningen var härmed avslutad.
          </note>
          <note xml:id="i-9f7c0a5257981cb1-0">
            11 § Arbetslöshetsförsäkringen
          </note>
          <note xml:id="i-e9fabcdecd4df95e-6">
            Föredrogs
          </note>
          <note type="speaker" xml:id="i-d1c6651125b40e62-0">
            Anf. 49 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-a5b09400d3a2e8e3-0">
            <seg xml:id="i-44852993cc46ed1b-0">
              Herr talman! Vi ska debattera arbetsmarknadsutskottets betänkande
              nr 9 om arbetslöshetsförsäkringen. Arbetslöshetsförsäkringen är
              en fråga som har debatterats i kammaren vid flera tillfällen de
              senaste åren.
            </seg>
            <seg xml:id="i-b99b60cbff65e4f8-0">
              Att förstöra och rasera arbetslöshetsförsäkringen var en av de
              bärande delarna i den moderata arbetsmarknadspolitiken när man
              tog över 2006. De förändringar som den moderatledda regeringen
              har genomfört i arbetslöshetsförsäkringen har fått enorma effekter
              men kanske inte riktigt de effekter man sade att de skulle få.
            </seg>
            <seg xml:id="i-87611318ef9cf94b-0">
              500 000 personer har lämnat försäkringen. Det innebär att försäkringen
              har en mycket sämre funktionalitet och ett mycket sämre skydd
              för de många människor som står utanför på grund av den moderata
              politiken. I dag har endast 4 procent av de arbetslösa 80 procent
              av sin inkomst alltså det inkomstskydd som vi förväntar oss av
              arbetslöshetsförsäkringen och som de flesta försäkrade därför
              tror att de har. Många drabbas av en chock när de inser vart den
              moderatledda politiken har lett.
            </seg>
            <seg xml:id="i-22ba8728bddc1b1a-0">
              Endast 40 procent av de arbetslösa har någon ersättning över
              huvud taget, grundersättning eller inkomstbaserad ersättning.
              Det är skrämmande fakta i den politik som förs vad gäller arbetslöshetsförsäkringen.
              Om två år är det 25 procent av de arbetslösa som har någon form
              av ersättning med den nu förda politiken.
            </seg>
            <seg xml:id="i-47805af9029db56a-0">
              Så här ser det ut och så här går det vidare. Utan att ta till
              några som helst överord kan man säga att regeringen har förstört
              en tidigare välfungerande försäkring. Det som finns kvar i dag
              är resterna av den.
            </seg>
            <seg xml:id="i-0fcc540bb3aa1039-0">
              Varför gjorde man så här? Vad var idén bakom? Tanken med att
              förstöra arbetslöshetsförsäkringen var att sätta press på löntagarna.
              Det skulle medverka till större lönespridning i samhället. Man
              skulle dumpa lönerna, alltså sänka de lägsta lönerna, och disciplinera
              arbetstagarna och deras organisationer. Det är grunden för hela
              politiken, och finansministern har uttalat att han vill se sänkta
              ingångslöner. Ett försök att skapa en låglönearbetsmarknad var
              den teoretiska bakgrunden till detta mycket misslyckade experiment.
            </seg>
            <seg xml:id="i-681cfd9ee2ae8a84-0">
              Vi socialdemokrater har en helt annan inställning till arbetsmarknadspolitik
              och arbetslöshetsförsäkring. Vi vill koppla det till en tillväxtpolitik
              där vi ser ett Sverige som växer. Vi vill ha en arbetslöshetsförsäkring
              som främjar arbetslinjen. För oss är kopplingen mellan en aktiv
              arbetsmarknadspolitik och att främja arbetslinjen oerhört viktig.
              Arbetslöshetsförsäkringen spelar en viktig roll i en aktiv arbetsmarknadspolitik.
            </seg>
            <seg xml:id="i-8fb990b04f34100a-0">
              När jag snart går igenom mer av betänkandet kommer jag att kunna
              peka på direkt destruktiva inslag i den moderatledda politiken.
            </seg>
            <seg xml:id="i-dcafef15eb3c1005-0">
              Vi socialdemokrater står för en tillväxtpolitik, en arbetslinje.
              Här finns arbetslöshetsförsäkringen med som en del i vår helhet,
              i vår politik. Det vi vill uppnå med en fungerande arbetslöshetsförsäkring
              är att stödja och upprätthålla arbetslinjen. Vi ska stödja strukturomvandling
              i svenskt näringsliv, vilket vi så framgångsrikt gjort under decennier
              av socialdemokratiskt regeringsinnehav. Vi ska utveckla och stärka
              landet, inte genom att skapa en låglönearbetsmarknad utan genom
              att skapa nya och bra jobb med välutbildad arbetskraft. Det är
              Socialdemokraternas politik för arbetslöshetsförsäkringen.
            </seg>
            <seg xml:id="i-2e810867a56cf48b-0">
              Vi vill underlätta matchningen på arbetsmarknaden. Det är också
              en punkt i betänkandet. Den moderata politiken har skadat matchningen
              på arbetsmarknaden. Vi vill också hålla uppe efterfrågan i lågkonjunktur.
              Här är ersättningsnivåerna givetvis viktiga. Vi vill till skillnad
              från den moderatledda regeringen motverka lönedumpning, och vi
              ser arbetslöshetsförsäkringens syfte även i detta. Vi vill givetvis
              också ge ekonomisk trygghet åt den enskilde. Det är något som
              dagens moderata arbetslöshetsförsäkring fullständigt misslyckas
              med.
            </seg>
            <seg xml:id="i-0d6a6df028c75b5d-0">
              Ni har skapat ett otryggt samhälle. Ni har skapat ett samhälle
              där de arbetslösa slängs ut och får ta eget ansvar för något som
              borde vara ett samhällsansvar, ett gemensamt ansvar.
            </seg>
            <seg xml:id="i-00af5422d289beb2-0">
              Vårt svar är aktiv arbetsmarknadspolitik. Vi vill förändra regelverken
              så att de främjar arbetslinjen. Vi vill ha en inkomstförsäkring
              för förlorad arbetsinkomst. Vi vill ha det till en rimlig avgift,
              och vi vill ha en rimlig ersättning. Den rimliga ersättningen
              är att de flesta ska ha de 80 procent som de förväntar sig att
              få ut av arbetslöshetsförsäkringen.
            </seg>
            <seg xml:id="i-d65d7083666aafc9-0">
              Vi vill ha en försäkring där alla ska med. Det är vår socialdemokratiska
              politik att vi vill att alla ska kunna vara med i en försäkring.
              I dag står många utanför. De står utanför för att avgifterna har
              höjts så att lågavlönade inte har råd att vara med i försäkringen.
              De står utanför för att regelverket har gjort att man inte får
              någon ersättning om man drabbas av arbetslöshet.
            </seg>
            <seg xml:id="i-7c0d5aeef0a62e05-0">
              Vi har lösningarna på problemen. Vi vill se över regelverket
              så att den som drabbas av arbetslöshet och förlorar sin arbetsinkomst
              också ska kunna få en ersättning. Ersättningen ska vara inkomstbaserad,
              och avgiften ska vara sådan att även låginkomsttagare har råd
              att vara med i försäkringen. På det sättet skapar vi en försäkring
              för alla. Det är vår lösning.
            </seg>
            <seg xml:id="i-73e3325e7e22c465-0">
              Vi har lösningar, men den moderata regeringen bluffar. Man säger
              att man vill införa ett obligatorium. Men det är ett obligatorium
              som inte innebär att någon får mer ersättning. Det är ingen lösning
              på problemet. Med samma regelverk innebär ett obligatorium inte
              att fler än i dag får ersättning. Vi vill ha en solidariskt finansierad
              frivillig a-kassa för alla med rimliga regelverk och rimliga ersättningar.
            </seg>
            <seg xml:id="i-da47b05a2ab6f5a6-0">
              Arbetslöshetsförsäkringen är, som sagt, till för att ge trygghet
              vid omställning. Den ger en möjlighet till försörjning under en
              period utan arbete och en möjlighet att fortsätta sitt liv med
              fokus på att bli anställningsbar och hitta ett arbete. Vi kan
              konstatera att det under de gångna åren har skett stora förändringar
              i arbetslöshetsförsäkringen och i tillämpningen av reglerna för
              att man ska kunna få ersättning.
            </seg>
            <seg xml:id="i-2102efea52b6706b-0">
              Det fanns tidigare en möjlighet för den arbetslöse att under
              de första 100 dagarna begränsa sitt arbetssökande till lämpliga
              arbeten inom sitt yrke och i närområdet. I dag ställs krav på
              att den arbetssökande ska vara beredd att söka arbete i hela landet
              från första dagen. Det gör att förutsättningarna för att söka
              ett lämpligt arbete som motsvarar den sökandes utbildningsnivå
              och kompetens har blivit sämre. Enligt vår mening måste regelverket
              vara utformat så att arbetslösa matchas till rätt jobb. Vi vill
              understryka att en väl fungerande arbetslöshetsförsäkring är en
              viktig del av en flexibel och väl fungerande arbetsmarknad. Förmåga
              till omställning och innovation i näringslivet på arbetsmarknaden
              är av avgörande betydelse för att Sverige ska kunna hävda sig
              väl i den globala konkurrensen.
            </seg>
            <seg xml:id="i-ba78f61231e6f387-0">
              Vi noterar att bland annat framstående OECD-ekonomer framhåller
              att en generös arbetslöshetsförsäkring leder till en bättre matchning
              på arbetsmarknaden genom att den arbetslöse får ekonomiska förutsättningar
              att söka efter ett lämpligt arbete som motsvarar hans eller hennes
              utbildningsnivå och kompetens.
            </seg>
            <seg xml:id="i-c2473ed97b31ca9c-0">
              Finansutskottet tillstyrker i sitt yttrande till arbetsmarknadsutskottet
              förslaget om en återinförd 100-dagarsregel med motiveringen att
              det kan bedömas ha positiva konsekvenser för en väl fungerande
              arbetsmarknad och därmed för samhällsekonomin på lång sikt. Vi
              anser därför att de arbetslösa bör ha rätt att begränsa sitt arbetssökande
              under de första 100 dagarna och att regeringen ska återkomma till
              riksdagen med ett lagförslag med den innebörden.
            </seg>
            <seg xml:id="i-a4d179b0b317600d-0">
              Detta gör vi för att vi vill ha en försäkring som stöder arbetslinjen,
              produktiviteten och ett starkt näringsliv. Det är de krav vi ställer
              på försäkringen. Därför menar vi att den här förändringen är viktig.
            </seg>
            <seg xml:id="i-06f06035ef2550ef-0">
              Vi vill också se över de deltidsarbetslösas situation. Drabbas
              man av arbetslöshet och saknar egen försörjning är man ofri. Varje
              arbetad timme är en angelägen fråga, inte bara för individen utan
              också för samhället. Vi kan konstatera att tidsbegränsade anställningar
              är vanligt förekommande, framför allt inom branscher där många
              unga arbetar. Arbetsgivare har getts ökad möjlighet att använda
              visstidsanställningar, och antalet visstidsanställda har ökat
              kraftigt de senaste åren. Unga, framför allt unga kvinnor, är
              förutom att de ofta har en otrygg anställning de som jobbar lägst
              antal timmar. Från och med 2008 får de som arbetar deltid maximalt
              75 ersättningsdagar från arbetslöshetsförsäkringen. Dessa nya
              regler försätter människor i orimliga situationer när det efter
              75-dagarsperioden inte utbetalas någon ersättning. De tvingas
              välja mellan att avstå från en stor del av sin försörjning och
              att tacka nej till arbete och bli arbetslösa på heltid.
            </seg>
            <seg xml:id="i-b5ee2438138c230a-0">
              Finansutskottet påpekar i sitt yttrande till arbetsmarknadsutskottet
              att forskarna bakom Långtidsutredningen har kommit fram till att
              det är troligt att det finns välfärdsvinster kopplade till en
              längre ersättningsperiod för deltidsarbetslösa än vad som är fallet
              i dag. Sannolikt lönar det sig för lite för de heltidsarbetslösa
              att ta ett deltidsarbete i nuläget.
            </seg>
            <seg xml:id="i-d03c06ae2afaee9a-0">
              Vi instämmer i de bedömningar som finansutskottet har gjort och
              anser att arbetslöshetsförsäkringen måste vara utformad så att
              arbetslinjen upprätthålls. Det ska inte, som den moderata politiken
              i dag gör, straffa sig att tacka ja till ett arbete, vilket blev
              följden av deltidsbegränsningarna i försäkringen.
            </seg>
            <seg xml:id="i-0cdbbfd59f4df6bb-0">
              Det har kommit direktiv till Socialförsäkringsutredningen där
              det framgår att regeringen vill införa en obligatorisk arbetslöshetsförsäkring.
              Vår utgångspunkt är att medlemskapet i en a-kassa ska vara frivilligt,
              att a-kassorna ska fortsätta att vara självständiga och att arbetslöshetsförsäkringen
              även fortsättningsvis ska administreras av a-kassor knutna till
              fackförbunden.
            </seg>
            <seg xml:id="i-f908484f1da807f8-0">
              Enligt nuvarande regler räknas dagar med aktivitetsstöd in i
              ersättningsperioden för arbetslöshetsförsäkringen. Aktivitetsstödet
              betalas ut av Försäkringskassan, men alla uppgifter om nivån på
              ersättningen och hur många ersättningsdagar som finns kvar kommer
              från a-kassorna. Det ställer stora krav på informationsutbyte
              mellan a-kassan och Försäkringskassan.
            </seg>
            <seg xml:id="i-5a11ce5f4296bbb0-0">
              För ersättningstagaren skulle det bli bättre om a-kassan hade
              ett samlat grepp om arbetslöshetsersättningen och aktivitetsstödet.
              Då skulle det gå snabbare att få korrekta beslut vid byte av aktivitet,
              och man skulle slippa vända sig till två institutioner. En överflyttning
              av utbetalningen till a-kassorna skulle också minska risken för
              felaktiga utbetalningar. Resurserna skulle utnyttjas bättre. Det
              skulle bli mer kostnadseffektivt och underlätta för a-kassornas
              handläggare om kassorna fick sköta utbetalningarna. Därför bör
              ansvaret för administrationen av aktivitetsstödet överföras från
              Försäkringskassan till arbetslöshetskassorna.
            </seg>
            <seg xml:id="i-82e59cfd1d7fc229-0">
              En av grundvalarna i svensk demokrati är att människor engagerar
              sig i samhällsfrågor fackligt och politiskt. Därför måste alla
              ges förutsättningar att utföra ett förtroendeuppdrag, och en viktig
              förutsättning för det är att de förtroendevalda inte förlorar
              ekonomiskt på sitt engagemang.
            </seg>
            <seg xml:id="i-980968a5f57ff85d-0">
              Gällande regelverk bidrar till att arbetslösa inte kan ta sig
              an politiska eller fackliga uppdrag. För personer med fackliga
              förtroendeuppdrag anses den tjänstlediga tiden, som ersätts som
              förlorad arbetsförtjänst, inte vara a-kassegrundande när man har
              löneavdrag från sitt jobb. Detta hindrar många att våga sig på
              ett fackligt eller politiskt uppdrag.
            </seg>
            <seg xml:id="i-caf060d3ae531498-0">
              Hösten 2009 lämnade IAF en skrivelse till regeringen där man
              föreslår en lagändring. Förslaget skulle innebära att fackligt
              arbete utanför den egna arbetsplatsen där den förtroendevalda
              får ersättning för förlorad arbetsförtjänst likställs med vanligt
              arbete och därmed blir a-kassegrundande. Vi vill därför att regeringen
              ser över möjligheterna att jämställa frånvaro från anställningen
              som är kopplad till ett förtroendeuppdrag med förvärvsarbete i
              arbetslöshetsförsäkringen.
            </seg>
            <seg xml:id="i-e8d7bed524b471e5-0">
              Vi anser att regeringen ska återkomma till riksdagen med ett
              lagförslag där denna skrivelse kan vara en utgångspunkt.
            </seg>
          </u>
          <note xml:id="i-82825a014c7e2c19-0">
            Med detta yrkar jag bifall till punkterna 4 och 6 i betänkandet.
            Jag yrkar också bifall till reservationerna 2 och 5.
          </note>
          <note type="speaker" xml:id="i-9dc187ddc5103b68-0">
            Anf. 50 MARIA PLASS (M):
          </note>
          <u who="maria_plass_e8cc68" xml:id="i-a3ddd46c00123866-0">
            <seg xml:id="i-77a29613df4c9674-0">
              Herr talman! Arbetslösheten i Sverige sjunker nu i snabb takt
              näst snabbast i Europa. Vi ser en stark sysselsättningsökning
              i år och framåt. Även långtidsarbetslösheten sjunker de närmaste
              åren, vilket innebär att allt fler människor tar ett steg närmare
              arbetsmarknaden. Det är bra, men det finns givetvis mer att göra.
            </seg>
            <seg xml:id="i-b12f1522b6ae3f9e-0">
              På ett år har 120 000 fler kommit i arbete. 32 000 långtidsarbetslösa
              och 33 000 unga har hittat vägen tillbaka till arbete.
            </seg>
            <seg xml:id="i-9301b9ced372ad2d-0">
              Detta betänkande handlar om arbetslöshetsförsäkringen, a-kassan.
              A-kassan är en ersättning som faller ut vid arbetslöshet. För
              att få denna ersättning måste man vara medlem i arbetslöshetskassan,
              vilken oftast är knuten till ett visst yrke eller en viss bransch.
              Det finns i dag 31 a-kassor. För den som inte är medlem i en a-kassa
              finns ett grundskydd som uppgår till 320 kronor per dag.
            </seg>
            <seg xml:id="i-a07594d5603118c8-0">
              Alliansregeringen har reformerat a-kassorna i syfte att återupprätta
              deras roll som en omställningsförsäkring. A-kassan ska vara ett
              stöd på vägen till ett nytt arbete; den ska inte låsa in människor
              eller hindra dem från att få ett arbete.
            </seg>
            <seg xml:id="i-0b8af50b6d64cc51-0">
              Alliansregeringens arbetslinje är därför central. Målsättningen
              är att de som förmår arbeta ska, utifrån sina egna förutsättningar,
              ha ett arbete att gå till. De ska ha en lön och en arbetsgemenskap.
              Det ska löna sig bättre att arbeta, och det ska vara mer lönsamt
              för företagare och arbetsgivare att anställa.
            </seg>
            <seg xml:id="i-47ac24a70047b9d0-0">
              Jag ska kommentera ett par av motionsförslagen i betänkandet.
            </seg>
            <seg xml:id="i-ebc3659ab9513ab6-0">
              I Vänsterpartiets kommittémotion A387 kan vi se att Vänsterpartiet
              anser att regeringen snarast bör lyfta ut arbetslöshetsförsäkringen
              ur Socialförsäkringsutredningen och tillsätta en separat utredning
              om framtidens arbetslöshetsförsäkring. I motionen lyfts fram frågor
              som skulle vara utgångspunkt för en sådan utredning. Det som Vänsterpartiet
              lyfter fram är en återställarpolitik av stora mått. Gemensamt
              för Vänsterpartiets samtliga förslag är att de skulle öka utgifterna
              för arbetslöshetsförsäkringen. Partiet har inte presenterat några
              uppskattningar av vilka kostnader det skulle innebära, än mindre
              några tankar eller idéer om hur finansieringen skulle gå till.
            </seg>
            <seg xml:id="i-c110b384de84ebb7-0">
              Om man beräknar att slopandet av en deltidsersättning skulle
              kosta ungefär 3 miljarder kronor, vad skulle då inte ett batteri
              av de återställarförslag som Vänsterpartiet presenterar kosta
              att genomföra?
            </seg>
            <seg xml:id="i-42ce19cf54f9f290-0">
              När det gäller frågan om en separat utredning av framtidens arbetslöshetsförsäkring
              svarar direktiven till Socialförsäkringsutredningen där Vänsterpartiet
              också finns representerat på många punkter mot den typ av frågeställningar
              som partiet vill ha utredda. Jag kan inte se värdet av att bryta
              ut frågor som rör arbetslöshetsförsäkringen ur den sittande utredningens
              mandat. Jag ser tvärtom betydande fördelar med att den allmänna
              försäkringen mot sjukdom och arbetslöshet behandlas i ett sammanhang.
              Därigenom kan samspelet mellan dessa försäkringar och andra stödsystem
              i samhället belysas tidigare.
            </seg>
            <seg xml:id="i-0bf7757521b35bc4-0">
              Utredningen har också med de givna mandaten goda möjligheter
              att pröva eventuella för- och nackdelar med en harmonisering av
              försäkringarna. En sammanhållen utredning underlättar också regeringens
              ambition att se över möjligheterna att skapa ett enhetligt inkomstbegrepp
              för de olika trygghetssystemen. Ett enhetligt inkomstbegrepp ska
              enligt utredningens direktiv syfta till att underlätta kontrollen
              men även öka rättssäkerheten och förbättra andelen korrekta utbetalningar.
              Alliansen avstyrker alltså denna motion.
            </seg>
            <seg xml:id="i-5f29b88f0b997365-0">
              Socialdemokraterna, Miljöpartiet, Vänsterpartiet och Sverigedemokraterna
              har gjort gemensam sak och ställt sig bakom två motioner, dels
              motion A379 om ett återinförande av den så kallade 100-dagarsregeln,
              dels motion A279 om ersättningsregler för deltidsarbetslösa.
            </seg>
            <seg xml:id="i-cc1ef381fdd70b00-0">
              Allianspartierna anser att dessa två motioner bör avslås av riksdagen.
              Men jag vill ändå påpeka att de reformer som alliansregeringen
              har infört utvärderas kontinuerligt.
            </seg>
            <seg xml:id="i-1a87a456c53eef98-0">
              Motivet till A379 från Socialdemokraterna handlar om den så kallade
              100-dagarsregeln, det vill säga återinförandet av att yrkesmässigt
              och geografiskt begränsa sitt arbetssökande. Motivet till att
              denna regel slopades år 2007 var just begränsningen som den kunde
              leda till. När man blir arbetslös är det viktigt att hitta ett
              nytt jobb så fort som möjligt. Tyvärr minskar sannolikheten att
              hitta ett nytt jobb med tiden.
            </seg>
            <seg xml:id="i-8416c72dccfadf49-0">
              Oppositionen låter påskina att man med dagens regler ska tvingas
              söka vilket jobb som helst, oavsett vilket yrke man har eller
              oavsett hur familjesituationen ser ut. Det är därför viktigt att
              påpeka att Alliansen anser att rimlig hänsyn ska tas till den
              arbetssökandes förutsättningar för arbete och andra personliga
              förutsättningar. Arbetsförmedlingen ska göra en prövning i varje
              enskilt fall. Av exempelvis familjeskäl kan den sökande begränsa
              sitt sökområde under en övergångsperiod.
            </seg>
            <seg xml:id="i-a643d4b721c21206-0">
              Data från Arbetsförmedlingen visar att andelen arbetssökande
              som under sina första 100 inskrivningsdagar uppger att de söker
              arbete utanför den lokala arbetsmarknaden har ökat från 10 procent
              till ca 90 procent mellan åren 2006 och 2010.
            </seg>
            <seg xml:id="i-8dc85df86e587c10-0">
              Alla åtgärder som förlänger arbetslöshetstiden, om än marginellt,
              innebär betydande utgiftsökningar för staten. Detta är inget undantag.
              Exakt hur mycket en återinförd hundradagarsregel skulle kosta
              är svårt att beräkna. Men enligt Regeringskansliet skulle bara
              en dag extra med a-kassa för dem som i dag uppger till Arbetsförmedlingen
              att de söker arbete utanför den lokala arbetsmarknaden innebära
              200 miljoner extra.
            </seg>
            <seg xml:id="i-d27875aa8cfd9040-0">
              Vi liksom alliansföreträdarna i finansutskottet anser att man
              under beredningen av olika motionsförslag, även när det gäller
              tillkännagivanden, ska beakta förslagens finansiella effekter
              innan man tillstyrker dem. Så har inte gjorts denna gång.
            </seg>
            <seg xml:id="i-afe59d9077f94de9-0">
              De som tillstyrker de aktuella motionsförslagen, det vill säga
              Socialdemokraterna, Miljöpartiet, Vänstern och Sverigedemokraterna
              gemensamt, borde visa ett ekonomiskt ansvar och redovisa både
              kostnadsberäkningar och sättet att finansiera förändringar. Motion
              A279 från Socialdemokraterna skulle innebära generösare villkor
              när det gäller arbetslöshetsförsäkringen till deltidsarbetslösa.
              År 2008 infördes nya regler för möjligheten att få ersättning
              från arbetslöshetsförsäkringen på deltid. För veckor som en person
              utför eller deklarerar deltidsarbete lämnas ersättning från arbetslöshetsförsäkringen
              under längst 75 ersättningsdagar inom en ersättningsperiod. Syftet
              med denna regel var att motverka att de deltidsarbetslösa fastnade
              i ofrivillig arbetslöshet och att förstärka de deltidsarbetslösas
              incitament att söka heltidsarbete. I förlängningen skulle det
              också leda till att arbetsgivare i större utsträckning skulle
              erbjuda heltidsarbete.
            </seg>
            <seg xml:id="i-d3c9aa8a1fa66062-0">
              Att begränsa möjligheten att deltidsstämpla är ett sätt att minska
              deltidsarbetslösheten, vilket är en jämlikhetsfråga, eftersom
              ungefär 75 procent av dem som jobbar deltid är kvinnor. Dessa
              återfinns dessutom mestadels i offentlig sektor.
            </seg>
            <seg xml:id="i-e59d520832407adc-0">
              Som en parentes kan jag säga att den offentliga sektorn här verkligen
              kan föregå med gott exempel för att begränsa ofrivillig deltid.
            </seg>
            <seg xml:id="i-5d5c716608fd3188-0">
              Det är oklart vilka förändringar Socialdemokraterna, Miljöpartiet,
              Vänstern och Sverigedemokraterna gemensamt förespråkar. Oavsett
              på vilket sätt man minskar deltidsbegränsningen skulle det medföra
              betydande utgiftsökningar för statskassan, vilket man också gemensamt
              måste finna en finansiering för.
            </seg>
            <seg xml:id="i-631bb5ed103a549b-0">
              Enligt beräkningar från Regeringskansliet och riksdagens utredningstjänst
              skulle ett återinförande av de gamla reglerna om a-kassa på deltid
              kosta ungefär 3 miljarder. Det är anmärkningsvärt när oppositionen
              verkar vilja dölja dessa kostnadsberäkningar som har gjorts. Vi
              var inom utskottet överens om att inhämta beräkningsunderlag dels
              från Arbetsmarknadsdepartementet, dels från riksdagens utredningstjänst.
              Ändå väljer oppositionen att inte redovisa de beräkningar som
              har kommit in.
            </seg>
            <seg xml:id="i-8932fbef54398fce-0">
              Gemensamt för de två senaste motionerna är att de rödgröna och
              Sverigedemokraterna har ingått en ohelig utgiftskoalition där
              de lägger fram gemensamma förslag utan att ens ha en tanke på
              hur de ska finansieras. Men även i opposition måste man faktiskt
              visa vilka följder ett förslag medför i form av ökade skatter
              och indragna utgifter för välfärden. Allt annat är ren populism.
            </seg>
          </u>
          <note xml:id="i-b5b19ea3794d6280-0">
            Jag yrkar bifall till reservationerna 4 och 6 och avslag på övriga
            reservationer.
          </note>
          <note type="speaker" xml:id="i-fc2b3fe14dbb9369-0">
            Anf. 51 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-a5b09400d3a2e8e3-1">
            <seg xml:id="i-17c7c85e002aec6f-0">
              Herr talman! Nu när vi ska gå igenom denna arbetslöshetsförsäkring
              säger Maria Plass från Moderaterna att denna reform utreds kontinuerligt.
              Det vore spännande att få lite insikter i hur denna utredning
              har utfallit.
            </seg>
            <seg xml:id="i-0a3f9eb942881d65-0">
              Jag inledde mitt anförande med att påvisa några saker som har
              skett. 500 000 har lämnat försäkringen. 4 procent av de arbetslösa
              har 80 procent av sin inkomst. 40 procent av de arbetslösa har
              någon sorts ersättning. Om den moderata regeringen får fortsätta
              sin destruktiva politik kommer det om två år att vara 25 procent
              av de arbetslösa som har någon ersättning.
            </seg>
            <seg xml:id="i-5d6000dc045bd382-0">
              Är det Maria Plass och Moderaternas uppfattning att detta är
              en väl fungerande försäkring? Var det hit ni ville komma? Var
              det så här ni ville att försäkringen skulle fungera? Var det hit
              ni ville att era reformer skulle nå? Detta tycker jag skulle vara
              spännande att få ett svar på.
            </seg>
            <seg xml:id="i-922eee074df83494-0">
              När det gäller de två punkter i betänkandet som det finns majoritet
              för i utskottet skulle det vara spännande att höra Maria Plass
              argumentera emot de framstående OECD-ekonomer som hävdar att detta
              är samhällsekonomiskt vansinne att argumentera emot att en bättre
              matchning skulle vara någonting att vara rädd för. Det skulle
              vara spännande att höra Maria Plass argumentera emot att en förändring
              som stärker arbetslinjen inte ska genomföras. Det skulle vara
              spännande att höra Maria Plass argumentera för att arbetslösa
              ska välja heltidsarbetslöshet framför arbete.
            </seg>
          </u>
          <note type="speaker" xml:id="i-2d85b715ec584342-0">
            Anf. 52 MARIA PLASS (M) replik:
          </note>
          <u who="maria_plass_e8cc68" xml:id="i-a3ddd46c00123866-1">
            <seg xml:id="i-5c68b9c5a347c528-0">
              Herr talman! Det är många frågor som jag ska svara på. Jag håller
              med om att det är spännande frågor.
            </seg>
            <seg xml:id="i-0c40c4a68964831d-0">
              Jag nämnde att regeringen gör kontinuerliga utvärderingar, och
              det är regeringen som gör det. Jag kommer inte att kommentera
              dem, lika lite som jag kommer att kommentera socialförsäkringsutredningen.
              Patrik Björck låter påskina att han redan vet resultatet. Jag
              skulle inte vilja gå så långt som att säga att det kommer att
              bli på det ena eller på det andra sättet. Jag avvaktar därför
              med att kommentera detta tills vi har sett resultatet av socialförsäkringsutredningen.
            </seg>
            <seg xml:id="i-75dec9e8f529912f-0">
              Vi har gjort en del förändringar just därför att människor inte
              ska lämna a-kassan. Patrik Björck och Socialdemokraterna glömmer
              ofta att ta upp dem, utan de talar mer om hur många som har valt
              att lämna a-kassan och skyller då givetvis på regeringen.
            </seg>
            <seg xml:id="i-b46e535831c5daef-0">
              Vi har vidtagit åtgärder. Vi har till exempel sänkt avgiften,
              och vi har ändrat villkoren just därför att människor ska stanna
              kvar i a-kassan.
            </seg>
            <seg xml:id="i-eba02bc107504da7-0">
              Såvitt jag förstår har Patrik Björck tagit upp den obligatoriska
              arbetslöshetsförsäkringen i sitt anförande. Det står i direktiven
              om detta. Jag vill därför inte föregripa det. Jag kan däremot
              säga att jag tycker att det är en bra idé att människor ska ha
              en obligatorisk arbetslöshetsförsäkring, på samma sätt som sjukförsäkringen
              är obligatorisk. Vi delar inte uppfattning i fråga om detta. Patrik
              Björck anser att facken ska ha en starkare roll i detta och också
              styra över arbetslöshetsförsäkringen.
            </seg>
            <seg xml:id="i-b4ee55b3f2c648a2-0">
              När det gäller matchningen ska jag försöka svara på de ställda
              frågorna, men jag är inte säker på att jag hinner med alla. Åren
              20062010 ökade andelen arbetssökande som uppgett att de går utanför
              den lokala arbetsmarknaden. Ni är så otroligt bekymrade över denna
              missmatchning på svensk arbetsmarknad, men samtidigt verkar ni
              motverka den.
            </seg>
          </u>
          <note type="speaker" xml:id="i-630535a0bf480cbb-0">
            Anf. 53 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-a5b09400d3a2e8e3-2">
            <seg xml:id="i-a6d49148a3dbcabb-0">
              Herr talman! Att Maria Plass avvaktar med att kommentera förstår
              jag. Maria Plass kan naturligtvis inte svara på de ställda frågorna.
            </seg>
            <seg xml:id="i-9b2fb3c669395908-0">
              Men jag ska göra det ganska lätt: 500 000 har lämnat försäkringen,
              4 procent av de arbetslösa har 80 procent av sin inkomst, 40 procent
              av de arbetslösa har någon sorts ersättning och om två år har
              25 procent av de arbetslösa någon sorts ersättning är det en positiv
              utveckling, ja eller nej? Det är min första fråga.
            </seg>
            <seg xml:id="i-36776e0fac4c36a4-0">
              Maria Plass kommer med ett ganska sensationellt påstående. Hon
              påstår nämligen att man har sänkt avgiften. Men jag tror inte
              att det finns någon medlem i arbetslöshetskassorna eller någon
              annan arbetslös som känner igen sig i det påståendet. Det skulle
              vara väldigt spännande med en fundering kring hur detta motiveras.
              Är det för att man har sänkt avgiften som 500 000 har lämnat försäkringen?
              Är det Maria Plass uppfattning?
            </seg>
            <seg xml:id="i-ac4bf75539a5274c-0">
              Maria Plass säger att jag skyller detta på regeringen. Ja, skyller
              på jag konstaterar bara att regeringens politik har lett fram
              till de fakta som jag här läst upp. Om det är att skylla på regeringen
              kan man alltid fundera över.
            </seg>
            <seg xml:id="i-2fdab1ab43cb907c-0">
              Sedan till detta med att avvakta och att kommentera. Maria Plass
              behöver inte kommentera regeringens eventuella utredningar. Maria
              Plass behöver inte kommentera Socialförsäkringsutredningen. Maria
              Plass kan däremot kommentera de frågor som jag ställer till henne.
              Det hinner Maria Plass utmärkt med på två minuter om hon koncentrerar
              sig på det.
            </seg>
          </u>
          <note type="speaker" xml:id="i-0f29e9238e60c2cb-0">
            Anf. 54 MARIA PLASS (M) replik:
          </note>
          <u who="maria_plass_e8cc68" xml:id="i-a3ddd46c00123866-2">
            <seg xml:id="i-bb9ead690f715659-0">
              Herr talman! Jag gjorde ett försök att faktiskt svara på frågor
              i stället för att bara kasta tillbaka saker. Mitt försök att svara
              på de ställda frågorna uppskattades tydligen inte.
            </seg>
            <seg xml:id="i-dba8a16505da7275-0">
              Jag kan kommentera detta med sänkt avgift. Jag är själv med i
              a-kassan, och jag har fått sänkt avgift. Jag vet inte om Patrik
              Björck längre är med i a-kassan. Jag är alltså med där, av skäl
              som är viktiga för mig och andra. Det är viktigt att vi har a-kassan.
            </seg>
            <seg xml:id="i-748f3b03566de85c-0">
              Jag fick ingen kommentar om missmatchningen på svensk arbetsmarknad.
              Ni vill att människor ska söka arbete inom de hundra dagarna,
              och ni talar så mycket om matchning. Men samtidigt agerar ni på
              ett sådant sätt att ni motverkar sådant som gör att människor
              har möjlighet att få hjälp. Arbetsförmedlingen har faktiskt i
              uppgift att ordna arbete till människor i hela Sverige. Det ska
              vi kanske också ta upp. Det talas mycket om politik men väldigt
              lite om Arbetsförmedlingen som har en otroligt stor roll i detta
              avseende.
            </seg>
            <seg xml:id="i-a0d076ca0f3a8c1d-0">
              Jag vet inte om jag missade något. Det gick väldigt fort i början
              av Patrik Björcks förra replik. Om jag missade någon av punkterna
              får vi återkomma.
            </seg>
          </u>
          <note type="speaker" xml:id="i-49890adf4e97e4e4-0">
            Anf. 55 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-220065c474e6a1df-0">
            <seg xml:id="i-a4d884b3c4227c69-0">
              Herr talman! När det gäller de frågor vi nu hört Maria Plass
              och Patrik Björck lyfta fram kan jag säga att det finns två väldigt
              tydliga skillnader mellan den politik som det nu i utskottet finns
              en majoritet för och den politik som tidigare förts.
            </seg>
            <seg xml:id="i-aaaf40f2f2ead4ac-0">
              Senare kommer vi att höra företrädare precis som Maria Plass
              ta upp frågan om att det inte finns något större övergripande
              ansvarstagande. Det är väl svårt att motsäga det eftersom vi är
              i opposition. Det är regeringen och de partierna i riksdagen som
              har ansvar för att se till helheten.
            </seg>
            <seg xml:id="i-e343eaead7f4854f-0">
              När vi lyfter upp vissa delar är det inte så, i alla fall inte
              från Miljöpartiets sida, att vi stakar ut exakt hur de här problemen,
              för problem är det, ska hanteras. Vi pekar på att det finns problem.
              Dessa problem har vi flera gånger tidigare lyft fram, också innan
              ändringarna när det gäller 100-dagarsregeln och 75-dagarsregeln
              antogs. Efter det var det långa debatter, och det har skrivits
              väldigt mycket om det här i medierna. Människor och öden har belysts.
              Men regeringen har inte gjort några markanta förändringar. Därför
              har vi den i dag rådande majoritetssituationen i utskottet.
            </seg>
            <seg xml:id="i-a4312372bb25df41-0">
              Jag har mött många företagare och andra personer som berättat
              att den så kallade 75-dagarsregeln för dem snarast varit ett hinder
              för ett fungerande arbetsliv. När dessa människor berättar att
              de har fått ge upp ett deltidsarbete därför att de efter 75 dagar
              inte har råd att vara anställda på deltid blir jag lite förundrad
              över att man fortfarande talar om arbetslinjen. Man har ju en
              regel som hindrar människor att arbeta. Det gäller människor som
              är driftiga, människor som väldigt gärna vill ha ett heltidsarbete.
              Men rådande omständigheter gör att det inte går att hantera situationen
              på annat sätt än att de säger upp sig.
            </seg>
            <seg xml:id="i-ca81e48d178543dd-0">
              Det är naturligtvis inte så det var tänkt. Det var inte tänkt
              att ha regler som tvingar människor som är deltidsarbetslösa,
              som haft den typen av anställning, ut på en lite krokig bana som
              så småningom kanske slutar i fas 3. Det var inte tänkt så, utan
              från regeringens sida hade man liksom bolstrat upp med regler
              som skulle göra det möjligt för de här människorna att flytta
              från hemorten. Man skulle försöka matcha dem till jobb utanför
              det egna kompetensområdet.
            </seg>
            <seg xml:id="i-e58139d24d23651f-0">
              Men verkligheten ser inte ut så. Trots att vi i dag har rapporter
              om att arbetslösheten minskar i en rasande takt är det fortfarande
              inte få personer som hamnar i omöjliga situationer.
            </seg>
            <seg xml:id="i-79e87f0a670b07c2-0">
              Man kan titta på vad vi i utskottet nu har en majoritet kring.
              Det gäller framför allt två frågor. Den ena frågan gäller den
              utredning som det hela antagligen bygger på och där det framhålls
              att det handlar om att människor kanske inte riktigt matchas fram
              till rätt jobb eftersom de av olika skäl väljer att vara kvar
              på sin hemort och inte är villiga att flytta från hemorten för
              att ta vilket jobb som helst var som helst.
            </seg>
            <seg xml:id="i-a8df6866f8f1e09f-0">
              Nu har vi hört Maria Plass säga att det inte är så att människor
              inte längre söker jobb utanför hemorten. Den siffra vi fått höra
              och som finns i diverse dokument är att det tidigare var bara
              10 procent av de arbetslösa som sökte jobb utanför hemorten. Numera
              är det fantastiska 90 procent. Att 90 procent av de arbetslösa
              söker jobb utanför hemorten ses som en enorm framgång, och det
              kan man ju tycka.
            </seg>
            <seg xml:id="i-3d6b2e9dfc71f731-0">
              Men jag skulle vilja höra hur många av de 90 procenten som faktiskt
              får jobb utanför hemorten. Sådana siffror skulle jag vilja höra
              från regeringssidan. Det är den ena biten.
            </seg>
            <seg xml:id="i-1a7918c0790e794b-0">
              Å andra sidan handlar det om på vilket sätt vi ska hantera människor
              som inte har möjlighet att söka jobb utanför hemorten och utanför
              sitt arbetsområde. Det finns undantag, tycker man. Det står också
              om det i texten här. Men vi ska väl inte ha ett samhälle där människorna
              hela tiden behöver utnyttja undantagen, där en arbetsförmedlingstjänsteman
              ska bedöma från fall till fall.
            </seg>
            <seg xml:id="i-243836d54991b3b7-0">
              I stället ska vi väl förlänga tiden från i dag 100 dagar och
              ha något som kanske är enklare. Det skulle åtminstone skapa förutsättningar
              för det som många brukar lyfta fram och som jag tror behöver en
              lite bättre förklaring, nämligen ordet matchning.
            </seg>
            <seg xml:id="i-f7dc2a40e5c7b8f1-0">
              Vi har flera oberoende instanser även internationella sådana,
              bland annat OECD som framhåller att det finns viktiga och positiva
              effekter av en generös arbetslöshetsförsäkring. Matchning kan
              verka vara ett krångligt ord, men det handlar egentligen om att
              vi ska ha rätt arbete till rätt person, alltså ett arbete som
              motsvarar arbetstagarens utbildningsnivå och kompetens. Det är
              det som är det viktiga i första hand.
            </seg>
            <seg xml:id="i-a0b9bae981c3f9f7-0">
              Sedan säger vi inte från Miljöpartiets sida att detta ska pågå
              i evigheter, men den extremt korta tid som regeringen drog ned
              det hela till har gjort det i princip omöjligt förutom siffermässigt
              att hantera vardagen. Det blir en stressituation, och det blir
              ett ohållbart dilemma för människor som har mycket annat att tänka
              på den första dagen de blir arbetslösa. Det innebär ett trauma
              i sig att kanske ha blivit övertalig på ett jobb eller behöva
              gå från en anställning. Man ska inte från dag ett behöva fundera
              på om man ska behöva flytta om Arbetsförmedlingen kommer fram
              till att man kanske inte ryms inom de undantag som finns.
            </seg>
            <seg xml:id="i-e8292f9fbd193663-0">
              När det gäller den ändring i förordningen om arbetslöshetsförsäkringen
              som regeringen införde i början av 2008 var det nya regler för
              möjligheten att få arbetslöshetsersättning på deltid. Om vi då
              tittar på vilket sätt detta har renderat ett mervärde på ser vi
              snarare att alla andra instanser än dem regeringen verkar ha baserat
              sina uträkningar på lyfter upp att det är ett problem att det
              inte riktigt ser ut så som det gör i teoriboken.
            </seg>
            <seg xml:id="i-011b86d55646a82c-0">
              En väl fungerande arbetsmarknad förutsätter nämligen att arbetskraften
              används på ett effektivt sätt, och att det är så tror jag nog
              att regeringens tänkare har kommit fram till. Det är teorin. På
              vilket sätt är det då effektivt? Jo, det är när de sysselsatta
              har jobb där de kan använda och utveckla sina förmågor på bästa
              möjliga sätt. Så långt tror jag att vi är med på samma båt. Problemet
              är vad som krävs av arbetstagarna och också av näringslivet, och
              det är här någonstans jag tror att vi går isär.
            </seg>
            <seg xml:id="i-842aba8c8d6d481c-0">
              För att man ska kunna använda sin egen förmåga och matcha den
              mot de arbeten som finns krävs en kontinuerlig omvandling av ekonomin
              där bra jobb skapas. Med bra jobb menar jag inte att det skulle
              vara statusjobb på något sätt, utan bra jobb är jobb där människor
              känner att de delar med sig av sina erfarenheter och kunskaper.
              De dåliga jobben försvinner. Dåliga jobb handlar inte heller om
              status eller att jag delar upp jobben i olika bitar, utan det
              handlar om jobb där människor tar skada både mentalt och fysiskt.
            </seg>
            <seg xml:id="i-60944c124732b47f-0">
              Tack och lov har vi i Sverige, i alla fall när det gäller den
              fysiska biten, nått väldigt långt. Människor ska dock känna att
              det finns en lust i jobbet och en känsla av att de tillför något
              viktigt i form av den kunskap och det kunnande de har.
            </seg>
            <seg xml:id="i-b43fd6fa4d990c16-0">
              I denna gränszon mellan bra och dåliga jobb måste vi få arbetstagare
              och arbetsgivare att mötas på ett effektivt sätt. Här någonstans
              upplever jag att den majoritet som fanns under föregående mandatperiod
              och som regeringen bygger sitt arbete på inte riktigt har hängt
              med. Alla dessa saker finns nämligen väldigt tydligt uppspaltade
              i Långtidsutredningen. Man talar om dynamiska effekter. Man talar
              om att människor utifrån sitt eget kunnande och sin egen förmåga
              faktiskt måste kunna ta till sig de signaler vi sänder här ifrån
              riksdagen.
            </seg>
            <seg xml:id="i-0944314b2fa5f6a6-0">
              De människor jag har träffat på tycker att det är väldigt förvånande
              att denna regering, som talar om en arbetslinje, har åtgärder
              som för företagarnas del har lett till att kompetenta personer
              som företagarna inte har kunnat erbjuda heltid till har blivit
              tvungna att sluta. Dessa arbetstagare, som numera är arbetslösa,
              har blivit tvungna att säga upp sig. Det kan inte ha varit meningen,
              och jag tror att regeringen kan bättre på denna punkt.
            </seg>
            <seg xml:id="i-a52b21dbde529b67-0">
              Dessa två beslut, där jag har sett borgarnas reservationer, tror
              jag kommer att återkomma från regeringshåll så att vi i så fall
              med ett bättre underlag kan besluta om nya regler den ena när
              det gäller lag, och den andra när det gäller förordning.
            </seg>
          </u>
          <note type="speaker" xml:id="i-20141ee06634ebd6-0">
            Anf. 56 MARIA PLASS (M) replik:
          </note>
          <u who="maria_plass_e8cc68" xml:id="i-a3ddd46c00123866-3">
            <seg xml:id="i-8cf2fb0ab5c89432-0">
              Herr talman! Jag måste börja med att göra ett förtydligande vad
              gäller våra reservationer. Det är reservationerna 3 och 4 jag
              yrkar bifall till. Jag ber om ursäkt för att jag läste lite snabbt
              förut.
            </seg>
            <seg xml:id="i-c9edbb7da0ce595c-0">
              Tack, Mehmet Kaplan! Jag tycker att det känns väldigt positivt.
              Det är en positiv tanke runt Miljöpartiets anförande, och jag
              ser att Mehmet Kaplan också har noterat de positiva siffrorna
              vad gäller arbetslösheten, som sjunker stadigt. Det togs upp när
              det gäller 100-dagarsregeln att 90 procent det var de siffror
              jag redovisade fler söker jobb 2010 jämfört med 2006, vilket också
              har medfört att fler har fått jobb. Det är faktiskt så att utvidgar
              man sitt sökområde är möjligheten att få ett jobb större.
            </seg>
            <seg xml:id="i-07efc2bc2f2ef575-0">
              Mehmet Kaplan kommenterade även detta med Arbetsförmedlingen,
              och där blev jag lite fundersam. Jag vet inte om jag missförstod
              det hela. Det pratades om undantagen, och undantagen från denna
              regel är just gjorda för att möta människor. De personer den arbetslöse
              möter är personerna på Arbetsförmedlingen som ska hjälpa till
              att hitta jobb. Där tycker jag att det finns en viktig tanke i
              att man ser människan, och det är väl det som är den stora möjligheten.
              Jag vet inte om den tveksamhet jag kände inför Mehmet Kaplans
              fråga var befogad.
            </seg>
            <seg xml:id="i-67b632ae0e7fcc59-0">
              Sedan har jag ytterligare en fråga. Miljöpartiet går med på dessa
              delar och vill också höja ersättningen för a-kassan. Man vill
              höja skatten på arbete, och man tycker att det är bra med en paus
              i arbetslivet. Samtidigt har vi en demografisk utveckling i Sverige
              som gör att vi har ett större antal äldre, och vi måste klara
              äldreomsorgen. Min fundering är: Hur har Miljöpartiet tänkt klara
              välfärden med de åtgärder man nu föreslår?
            </seg>
          </u>
          <note type="speaker" xml:id="i-6691acc3fb51fd38-0">
            Anf. 57 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-220065c474e6a1df-1">
            <seg xml:id="i-20f622dd7ded368b-0">
              Herr talman! Tack, Maria Plass! Jag börjar framifrån.
            </seg>
            <seg xml:id="i-614ff59bb3013d5b-0">
              När det gäller det utvidgade sökområdet säger Maria Plass att
              det finns siffror på det. Det är ett påstående, och jag har kanske
              ingen anledning att betvivla det. Jag har dock inte sett sådana
              siffror. Man kan absolut anta att ju större geografiskt område
              man söker av, desto större chans i teorin finns det att man faktiskt
              hittar ett arbete.
            </seg>
            <seg xml:id="i-0d84d1e0797defb1-0">
              Samtidigt träffar jag på arbetsgivare i områden i Sverige som
              har ett bra utbud av arbete och som säger att man får ansökningar
              från en annan del av Sverige men inte ser någon möjlighet. Man
              tycker inte att det är menat att personen ska flytta från en del
              av landet till en annan. Man söker ofta i sitt närområde, där
              människor har en bostad och en situation där de på ett enkelt
              sätt kan ta sig till och från jobbet. Man verkar alltså dela upp
              detta.
            </seg>
            <seg xml:id="i-e7602f0c68ef5ac1-0">
              Det kan naturligtvis vara fel; man kanske inte ska göra det.
              Då bör det dock finnas ett informationsarbete gentemot företagarna
              i de här fallen, där vi säger: Ni ska inte dela upp människor,
              oavsett om de söker från Lycksele eller Skinnarp.
            </seg>
            <seg xml:id="i-f2dd5062f7744f36-0">
              I grunden handlar det dock om att dessa siffror inte visar på
              att det har blivit så mycket bättre i förhållande till stressen
              och den upplevda känslan av att man faktiskt är tvungen att göra
              lite mer än vad som vore fallet de första dagarna. Det handlar
              alltså om en period, och jag tror inte att det är uppochned.
            </seg>
            <seg xml:id="i-b4dc9f5ae30f0f6a-0">
              När det gäller att möta människor och ha undantag ja, absolut,
              men det ska man göra även med de förändrade regler som regeringen
              förhoppningsvis kommer fram till.
            </seg>
            <seg xml:id="i-4ed6abf73bc0a4b5-0">
              När det gäller arbetskraft får jag svara på det i nästa replik.
            </seg>
          </u>
          <note type="speaker" xml:id="i-cfcd582a9f69b6c7-0">
            Anf. 58 MARIA PLASS (M) replik:
          </note>
          <u who="maria_plass_e8cc68" xml:id="i-a3ddd46c00123866-4">
            <seg xml:id="i-6557e92819e7e0d8-0">
              Herr talman! Jag vill upplysa om att de siffror som jag nämnde
              är data som kommer från Arbetsförmedlingen.
            </seg>
            <seg xml:id="i-48c4b3bc20cd7f39-0">
              Jag tycker att det vore bra om man skulle kunna ge ett större
              informationsmaterial till arbetsgivarna så att de kan ta del av
              vilka det är som söker. Sedan kan man diskutera definitionen av
              närområde. I storstäderna finns det mer jobb. Kanske får man söka
              sig inte bara till Helsingfors, det finns ju andra större städer,
              för att få ett jobb, men det kan ändå vara pendlingsavstånd. När
              vi pratar om att söka i hela landet kan man få en känsla av att
              personer från Skåne ska söka uppe i Gällivare. Så är det inte
              riktigt, utan det kan finnas jobb på närmare håll.
            </seg>
            <seg xml:id="i-78fd16326c32c6c9-0">
              Jag ser fram emot svaret på min andra fråga.
            </seg>
          </u>
          <note type="speaker" xml:id="i-f21cd3eee0d83840-0">
            Anf. 59 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-220065c474e6a1df-2">
            <seg xml:id="i-d76a11b6b1db83b3-0">
              Herr talman! När det gäller Arbetsförmedlingens siffror motsäger
              jag inte att de visar att 90 procent numera söker. Det vore konstigt
              annars när det finns en bestämmelse om att man måste söka utanför
              hemorten. Jag tycker att det vore konstigt om det fortfarande
              var 10 procent. Då hade Arbetsförmedlingen inte gjort sitt jobb,
              eller någon annan.
            </seg>
            <seg xml:id="i-325aed915778182a-0">
              Det jag efterlyser och som jag fortfarande inte får något riktigt
              svar på är hur många av dessa 90 procent som faktiskt får jobb.
              Man kan anta att det är ett antal till eller en liten andel till.
              Men det märkliga tycker jag är att man fortfarande inte kan säga:
              Hälften av dem som söker jobb utanför hemorten får ett jobb, eller
              en fjärdedel eller en tiondel. Jag skulle vara nöjd med det. Problemet
              är att det inte finns sådana siffror. Den enda siffra vi får är
              90 procent, och det är naturligt. Det är inte ett goddagyxskaftssvar
              men inte långt ifrån.
            </seg>
            <seg xml:id="i-93c085915591bac4-0">
              När det gäller den demografiska utvecklingen har vi en utmaning
              i Sverige, precis som i alla andra länder i Västeuropa, de utvecklade
              ekonomierna. Det måste mötas på många olika sätt. Att ta en paus
              i arbetslivet är någonting som vi absolut kan diskutera, men det
              är kanske inte rätt tillfälle nu. Vi har tagit upp frågan tidigare.
              Det finns länder där det här fungerar. Den utredning som gjordes
              efter den reform vi var med och genomförde har visat att det egentligen
              varken tillför eller tar bort någonting mer än ger känslan av
              att människor som har varit utarbetade under många år, framför
              allt kvinnor, i lågstatusyrken har möjlighet att tänka om i yrkesval
              eller karriärval. Men det är en annan fråga.
            </seg>
            <seg xml:id="i-5d4655ec3e874dcf-0">
              När det gäller demografiutvecklingen har vi tillsammans med regeringen
              sett till att öppna för arbetskraftsinvandring. Det är vi väldigt
              stolta över.
            </seg>
          </u>
          <note type="speaker" xml:id="i-4bbacf377d7e0cff-0">
            Anf. 60 HANS BACKMAN (FP):
          </note>
          <u who="hans_backman_ddec91" next="cont" xml:id="i-4bc4695a3ad45cd4-0"/>
          <note xml:id="i-be1258829e901d63-0">
            Herr talman! Jag ska börja med att yrka bifall till reservationerna
            3 och 4 av Folkpartiet, Moderaterna, Centern, Kristdemokraterna.
            I övriga delar yrkar jag bifall till förslaget i betänkandet.
          </note>
          <u who="hans_backman_ddec91" prev="cont" xml:id="i-19737698c8ecee0a-0">
            <seg xml:id="i-7970b79f6544ce0e-0">
              Socialdemokraterna, Miljöpartiet och Vänsterpartiet vill tillsammans
              med Sverigedemokraterna frångå, som framgått här i talarstolen,
              den nuvarande begränsningsregeln för ersättning till deltidsarbetslösa.
              Det är oklart exakt vilken förändring som oppositionspartierna
              egentligen förordar. Oavsett på vilket sätt man minskar deltidsbegränsningen
              skulle det medföra betydande utgiftsökningar i statskassan, något
              dessa partier gemensamt måste finna en finansiering för. I Alliansen
              vill vi behålla nuvarande begränsningsregel. Att ta bort denna
              begränsning för deltidsarbetande tror vi kommer att leda till
              en ytterligare ökning av deltidsanställningar och en försämrad
              ställning för arbetstagare på arbetsmarknaden. Det är deltidsanställningar
              man får, fast man vill ha heltid.
            </seg>
            <seg xml:id="i-e7d6449a3055bb12-0">
              Låt oss utgå från det mest näraliggande alternativet, en återgång
              till reglerna för april 2008. Vi noterar att deltidsersättningens
              andel av kostnaderna för arbetslöshetsförsäkringen är 25 procent.
              Regeringskansliet respektive riksdagens utredningstjänst, RUT,
              har för utskottets räkning räknat ut att en återgång till det
              tidigare regelverket beräknas medföra ökade utgifter för staten
              i storleksordningen 3 miljarder kronor. Alliansens företrädare
              i finansutskottet har framfört att ett ansvarsfullt agerande i
              riksdagen innebär att utskotten under beredningen av olika motionsförslag,
              även om det bara handlar om tillkännagivanden, nogsamt ska beakta
              förslagens finansiella effekter innan de tillstyrks. Vi som företräder
              Alliansen i arbetsmarknadsutskottet anser, liksom alliansföreträdarna
              i finansutskottet, att Socialdemokraterna, Miljöpartiet och Vänsterpartiet
              tillsammans med Sverigedemokraterna borde ha redovisat både kostnadsberäkningar
              och möjliga sätt att finansiera förändringen på innan man tillstyrkte
              de aktuella motionsyrkandena.
            </seg>
            <seg xml:id="i-76f275e8f7848479-0">
              Vi kan konstatera att det varken i motionen eller i utskottets
              ställningstagande, såsom vi skriver i vår reservation, finns någon
              uppgift om hur Socialdemokraterna, Miljöpartiet och Vänsterpartiet
              tillsammans med Sverigedemokraterna ska utforma ett framtida gemensamt
              budgetalternativ där denna utgift täcks in. Det är ansvarslöst
              att på detta sätt forma en utgiftskoalition i flermiljardsklassen
              utan att ens peka på en tanke om en lämplig finansiering av åtagandet.
            </seg>
            <seg xml:id="i-3512216483a74a84-0">
              Det är beklämmande att utskottsmajoriteten inte har varit beredd
              att stå för konsekvenserna av sina förslag utan velat undandra
              finansutskottet de beräkningsunderlag som har tagits fram för
              arbetsmarknadsutskottets räkning inför finansutskottets beredning.
              Utskottet var enigt om behovet av att inhämta beräkningsunderlag.
              Men när båda de inhämtade underlagen visade att en förändring
              av nuvarande regelverk skulle bli mycket kostsam för skattebetalarna
              ville inte oppositionspartierna längre att underlagen skulle användas
              i beredningen. Det är anmärkningsvärt.
            </seg>
            <seg xml:id="i-0b8521d401fd3df7-0">
              Det är också märkligt, herr talman, att oppositionspartierna
              i sak inte har något gemensamt alternativ till hur reglerna för
              ersättning till deltidsarbetslösa ska se ut.
            </seg>
            <seg xml:id="i-c5f9275d6c2ecc1c-0">
              Sverigedemokraterna och Vänsterpartiet vill avskaffa deltidsbegränsningen
              helt. Socialdemokraterna ville så sent som inför förra årets budget
              utöka antalet ersättningsdagar från 75 till 100 för deltidsarbetslösa,
              men de har inför årets budgetbehandling ändrat sig och vill bara
              begränsa regelverket. Miljöpartiet motsatte sig 75-dagarsregeln
              inför dess införande men förordade i höstas bara en översyn.
            </seg>
            <seg xml:id="i-85e0d90eee13d440-0">
              Det är olämpligt av oppositionspartierna att kräva en mycket
              kostsam förändring av regelverket utan att ha någon gemensam uppfattning
              om vad som bör komma i dess ställe. Olika typer av deltidsbegränsningsregler,
              bland annat tidsmässiga, har tillkommit under såväl borgerliga
              som socialdemokratiska regeringar och har varit vanligt förekommande
              under försäkringens historia. Motivet har varit att arbetslöshetsförsäkringen
              ska vara en omställningsförsäkring, inte ett långvarigt försörjningsstöd
              som dessutom får till följd att arbetsgivare kan låta staten subventionera
              ofrivilliga deltidsanställningar.
            </seg>
            <seg xml:id="i-c2cb944d6de51d46-0">
              De nuvarande begränsningsreglerna är ett inslag i regeringens
              arbetslinje, men argumenten att begränsa tiden med deltidsersättning
              har alltid varit relativt beständiga över tiden oberoende av regering.
              Vi i Alliansen kan utan svårighet instämma i de uttalanden om
              vikten av att försäkringen inte ska användas som en deltidsförsörjning
              som gjordes av de socialdemokratiska regeringarna år 1973, 1987
              och 1996. Vid det sistnämnda tillfället anmälde den dåvarande
              socialdemokratiska regeringen bland annat att man övervägt att
              ta bort den då gällande deltidsbegränsningen, men att ta bort
              denna begränsning för deltidsarbetande skulle enligt regeringens
              bedömning endast leda till en ytterligare ökning av deltidsanställningar
              och en försämrad ställning för arbetstagare på arbetsmarknaden.
              Detta alltså sagt av en socialdemokratisk regering.
            </seg>
            <seg xml:id="i-58d6bfbccd309fad-0">
              Herr talman! Ett viktigt led i Folkpartiets och regeringens politik
              är att göra det mer attraktivt för arbetsgivare att anställa,
              och regeringen har genomfört en stor mängd åtgärder för att fler
              människor ska få arbete och att fler av dem som vill arbeta heltid
              också ska få möjlighet att göra det. Jobbskatteavdragen gör det
              till exempel mer lönsamt för kvinnor och män att arbeta. Eftersom
              kvinnor i större utsträckning än män är låg- och medelinkomsttagare,
              bland annat beroende på att de oftare arbetar deltid, kan jobbskatteavdragen
              komma att vara av större relativ betydelse för kvinnor än för
              män och bidra till ökade ekonomiska drivkrafter för kvinnor att
              gå från deltids- till heltidsarbete. De deltidsarbetslösas incitament
              i kombination med att det faktiskt är kostsamt för företagen att
              byta ut personal med jämna mellanrum bör leda till att företag
              i högre grad än tidigare kommer att vilja erbjuda heltidsanställning
              i stället för att anställa nya personer på deltid.
            </seg>
            <seg xml:id="i-6be31d1fb9ee5975-0">
              Ofrivilligt deltidsarbete drabbar huvudsakligen kvinnor, ofta
              kvinnor som är verksamma i den offentliga sektorn. Det är därför
              angeläget att fler arbetsgivare till exempel inom vård och omsorg
              i den offentliga sektorn erbjuder bra villkor och fler heltidsanställningar.
              Alla som vill och kan måste få möjlighet att jobba mer. Jag vill
              betona arbetsmarknadens parters ansvar i denna fråga. Jag noterar
              i detta sammanhang att i flera av de kollektivavtal som träffades
              under 2010 ingår att parterna ska se närmare på just deltidsfrågan.
            </seg>
            <seg xml:id="i-92b25f3d7b53faf6-0">
              Herr talman! Jag vill ta upp ett problem med dagens system, och
              det är personer som vill jobba men tackar nej till erbjudanden
              om korta anställningar, till exempel endagsvikariat, inom den
              offentliga sektorn på grund av att sådana anställningar i dag
              gör att många deltidsstämplingsdagar går åt. Detta problem anser
              jag att det bör tittas på så att möjliga lösningar kan arbetas
              fram, för min och regeringens åsikt är att varje möjlighet till
              arbete är i grunden bra och också ger möjligheter att skapa kontakter
              som leder till mer arbete. Men att helt ta bort 75-dagarsregeln
              är inte, som jag ser det, en bra lösning.
            </seg>
            <seg xml:id="i-273885028ed93169-0">
              Herr talman! Socialdemokraterna, Miljöpartiet och Vänsterpartiet
              vill tillsammans med Sverigedemokraterna också återinföra den
              så kallade 100-dagarsregeln. Vi företrädare för allianspartierna
              vill att denna regel ska kvarstå.
            </seg>
            <seg xml:id="i-63bce9cf53e4d015-0">
              Motivet till att 100-dagarsregeln slopades var just den begränsning
              av arbetssökandet som regeln kunde leda till. Sannolikheten att
              en person ska hitta ett arbete minskar ju med tiden för den som
              är arbetslös. Därför är det viktigt att finna ett arbete så snabbt
              som möjligt. Och för exempelvis ungdomar kan möjligheten att flytta
              till en annan ort för att få ett jobb vara både utvecklande och
              stimulerande. Detta bör därför uppmuntras. Det är väl många av
              oss som har träffat på ungdomar som har tagit steget och bytt
              ort och fått ett jobb och som tycker att det är och har varit
              en positiv upplevelse.
            </seg>
            <seg xml:id="i-e1e7d1e2f37924a4-0">
              Vi i allianspartierna anser dock, som tidigare nämnts här i talarstolen,
              att hänsyn ska kunna tas till den sökandes förutsättningar för
              arbetet och andra personliga förhållanden. Det är också så sagt
              att Arbetsförmedlingen ska göra en prövning i varje enskilt fall,
              och enligt gällande föreskrifter kan en sökande av till exempel
              familjeskäl begränsa sitt sökområde. Kravet i arbetslöshetsförsäkringen
              på att byta arbetsuppgifter och arbetsort ställs också, enligt
              vad som framgår av Riksrevisionens rapport Omställningskraven
              i arbetslöshetsförsäkringen , endast i begränsad omfattning.
            </seg>
            <seg xml:id="i-ab2bbc858e1dabb6-0">
              Herr talman! Av den promemoria som upprättats i Regeringskansliet
              på utskottets begäran framgår också att ett återinförande av 100-dagarsregeln
              kommer att leda till längre arbetslöshetstider, även om det är
              svårt att beräkna den exakta längden. I promemorian konstateras
              att alla åtgärder som förlänger arbetslöshetstiden, om än marginellt,
              innebär betydande utgiftsökningar för staten. I promemorian ges
              ett exempel: Om återinförandet av 100-dagarsregeln antas höja
              den genomsnittliga tiden i arbetslöshet med bara en enda ersättningsdag
              för samtliga som i dag uppgett till Arbetsförmedlingen att de
              söker arbete utanför den lokala arbetsmarknaden redan från dag
              ett skulle det innebära en ökning av utgifterna med ca 200 miljoner
              kronor. Det visar vilka betydande utgiftsökningar som kan antas
              bli följden av de rödgrönas och Sverigedemokraternas förslag.
            </seg>
            <seg xml:id="i-6c6df9741d9f7dd4-0">
              Herr talman! Som jag tidigare har sagt anser vi i allianspartierna
              att Socialdemokraterna, Miljöpartiet och Vänsterpartiet tillsammans
              med Sverigedemokraterna borde ha redovisat både kostnadsberäkningar
              och möjliga sätt att finansiera förändringarna innan man tillstyrkte
              de aktuella motionsyrkandena.
            </seg>
            <seg xml:id="i-543039aeaea9652a-0">
              Herr talman! Just nu växer det fram en mängd nya jobb. Enligt
              Arbetsförmedlingen uppgick antalet lediga platser som anmäldes
              till landets arbetsförmedlingar under april 2011 till 62 000,
              vilket är 14 000 fler än för ett år sedan. Uppgången var särskilt
              märkbar inom vård- och omsorgsverksamheten och verkstadsindustrin.
              Det har kommit 120 000 personer fler i arbete på ett år och 33
              000 unga fler i arbete på ett år, och 32 000 färre är långtidsarbetslösa.
              Detta har skett på ett år. Och på sikt, enligt en prognos, kommer
              320 000 fler att vara i sysselsättning till år 2015. Så nog har
              regeringens politik en positiv inverkan på sysselsättning. Bland
              annat är matchningen väldigt viktig. Därför tycker vi i Alliansen
              att det är mycket anmärkningsvärt att oppositionen i detta läge
              vill ta bort en möjlighet att matcha människor, och då inte minst
              ungdomar, till jobben som nu växer fram.
            </seg>
          </u>
          <note type="speaker" xml:id="i-7e9eaeae9ccd7e9a-0">
            Anf. 61 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-a5b09400d3a2e8e3-3">
            <seg xml:id="i-422e9a3e4761aa07-0">
              Herr talman! Jag tänker ställa tre enkla frågor till Hans Backman
              och hoppas att han använder sin väl avvägda tid till att besvara
              dem. Hans Backman kommer inte att bli förvånad när han hör dem,
              för han har hört dem tidigare. Jag har ställt dem till Maria Plass,
              men där fick jag inga svar.
            </seg>
            <seg xml:id="i-c7ffd4ab5a3359bf-0">
              När det gäller den moderata arbetslöshetsförsäkringen är resultatet
              att 500 000 har lämnat den, 4 procent av de arbetslösa har 80
              procent av sin inkomst, 40 procent av de arbetslösa har någon
              sorts ersättning, och om två år är det 25 procent av de arbetslösa
              som har någon ersättning. Tycker Hans Backman att det är ett bra
              resultat av den förda politiken ja eller nej?
            </seg>
            <seg xml:id="i-70c61feb806376b8-0">
              Hur argumenterar Hans Backman mot OECD:s ekonomer som påvisat
              det samhällsekonomiskt lönsamma med en arbetslöshetsförsäkring
              som matchar rätt person till rätt jobb? Det finns alltså inget
              stöd bland forskare för den politik som Hans Backman står för.
            </seg>
            <seg xml:id="i-001ad42852d05031-0">
              Den tredje frågan: Hur förklarar Hans Backman för en arbetslös
              att det är bättre att vara helt arbetslös än att ta de påhugg
              som erbjuds?
            </seg>
          </u>
          <note type="speaker" xml:id="i-c5e0d8ffc73ed472-0">
            Anf. 62 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-0">
            <seg xml:id="i-1a96e2744be2a0cf-0">
              Herr talman! När det gäller matchningen tycker jag ändå att många
              tecken talar för att det som nu händer är att personer matchas
              in i arbete. Sedan finns det ju fler åtgärder än själva arbetsmarknadspolitiken
              som är viktiga just för att klara av den framtida matchningen
              som vi måste klara av. Inte minst gäller det att matcha in nyanlända
              svenskar i jobb. Här har utbildningssystemet en viktig roll. Bland
              annat de satsningar som vi nu kommer att göra på lärlingsutbildningar
              tror jag kommer att vara bra för många just när man ska matchas
              in i arbete.
            </seg>
            <seg xml:id="i-21f5a085c6f682f2-0">
              Jag är övertygad om att möjligheten att ge en push till en person
              som bor i exempelvis Sandviken, som är utbildad inom hotell och
              restaurang och får ett jobb i Västerås, kommer att göra att den
              personen tar jobbet snabbare. Det är ofta väldigt bra, så i så
              måtto tror jag att vår matchning fungerar. Sedan kan man alltid
              diskutera och utveckla olika system inom arbetsmarknadspolitiken,
              och det görs också av regeringen.
            </seg>
            <seg xml:id="i-b03e7433e5b2a46f-0">
              När det gäller deltidsarbetslösa nämnde jag i mitt anförande
              att både socialdemokratiska regeringar och nu alliansregeringen
              har sagt att man inte tror att det är en bra idé att ta bort 75-dagarsregeln
              helt och hållet. Man tror att det skulle förstärka problemet med
              att fler får helt enkelt deltidsanställningar mot sin vilja. Och
              jag är böjd att lyssna på de många företrädare här i riksdagen
              som har stått upp för det, både ledamöter och regeringsföreträdare.
            </seg>
            <seg xml:id="i-4119d40079ac1865-0">
              Däremot, som jag var inne på i mitt anförande, ser jag personligen
              det som ett problem att människor som kan tänka sig att ta korta
              påhugg inte gör det. Det skulle jag gärna vilja att man tittade
              närmare på för att finna möjliga lösningar, för det håller jag
              med om är ett problem. Varje arbetad timme och dag tycker jag,
              som jag tidigare har sagt, är positiv.
            </seg>
          </u>
          <note type="speaker" xml:id="i-f0fbe728960eb77a-0">
            Anf. 63 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-a5b09400d3a2e8e3-4">
            <seg xml:id="i-784f07d0595bdb8e-0">
              Herr talman! Jag tackar Hans Backman så mycket för den här öppningen.
              Nu har Hans Backman en möjlighet att rösta för våra förslag när
              de kommer till omröstning, för då hittar han en lösning på problemet.
              Det är tacknämligt att Hans Backman ställer sig bakom vår politik
              och avvisar den moderata politiken, även om han tillhör ett stödparti
              till Moderaterna.
            </seg>
            <seg xml:id="i-13e8a6ba1415730c-0">
              När det gäller punkten om OECD:s ekonomer och hur Hans Backman
              skulle argumentera mot dem tror jag inte att OECD:s ekonomer skulle
              vara så väldigt imponerade när Hans Backman säger att många tecken
              talar för eller att han tror att matchningen fungerar. Jag tror
              inte att ekonomerna skulle vara oerhört imponerade av den argumentationen.
              Jag tror att de skulle ställa lite större krav på någon sorts
              evidensbaserad bakgrund än att många tecken talar för.
            </seg>
            <seg xml:id="i-4ba451d94af8ffa9-0">
              Det är inte bara forskarna som dömer ut den moderata arbetsmarknadspolitiken.
              Det gör även Svenskt Näringsliv. De konstaterar att matchningen
              inte fungerar. De konstaterar att man missar rekryteringar. De
              konstaterar att företagen missar order på grund av att den här
              politiken leder till en felaktig matchning, som i sin tur skadar
              svensk ekonomi och skadar svensk arbetsmarknad.
            </seg>
            <seg xml:id="i-d57255736a9d28b6-0">
              När det gäller den första frågan valde Hans Backman, precis som
              kollegan Maria Plass, att inte kommentera resultatet av den förda
              politiken. 500 000 har lämnat a-kassan, 4 procent av de arbetslösa
              har 80 procent av sin inkomst, 40 procent av de arbetslösa har
              någon ersättning, om två år är det 25 procent av de arbetslösa
              som har någon ersättning. Det är resultatet av politiken från
              den moderatledda regeringen, där Hans Backmans stödparti ingår
              som underlag. Är det ett bra resultat ja eller nej?
            </seg>
          </u>
          <note type="speaker" xml:id="i-325e07f05a663041-0">
            Anf. 64 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-1">
            <seg xml:id="i-df7f1118d6cecd02-0">
              Herr talman! Din fråga var om den moderata arbetslöshetsförsäkringen.
              Jag visste inte att det fanns en sådan. Nu förstår jag att du
              menar alliansregeringens arbetslöshetsförsäkring.
            </seg>
            <seg xml:id="i-97cd6ac527521805-0">
              Jag tror att en lösning är att vi inför en obligatorisk a-kassa
              så att alla får samma trygghet vid arbetslöshet precis som de
              har vid sjukdom. Det vore tacknämligt om även Socialdemokraterna
              kunde ställa sig bakom en sådan trygghetsreform för alla arbetstagare.
            </seg>
            <seg xml:id="i-35622ec8c110f919-0">
              Jag står självklart bakom regeringens politik till fullo. Det
              som Socialdemokraterna, Miljöpartiet, Vänsterpartiet och Sverigedemokraterna
              föreslår är oklart. Man vet inte vad ni vill med förslaget. Ni
              vill ta bort nuvarande 75-dagarsregel. Men vad ni vill ha i stället
              vet vi inte. Dessutom är det inte finansierat.
            </seg>
            <seg xml:id="i-e7f75ba07dad8396-0">
              Jag kommer aldrig att ställa mig bakom förslag som inte är finansierade
              och så här oklara. Däremot ska man vara beredd att titta på och
              utveckla de system vi har i dag exempelvis genom att titta på
              situationen för dem som undviker att ta korta påhugg. Det är en
              helt annan sak än att inte stå bakom regeringens politik.
            </seg>
            <seg xml:id="i-150e666dc80ff6f5-0">
              När det gäller OECD och bevis vill jag upprepa att det är 120
              000 fler i arbete på ett år, 33 000 unga fler i arbete på ett
              år, 32 000 färre långtidsarbetslösa på ett år och på sikt enligt
              prognos 320 000 fler i sysselsättning fram till 2015. Detta är
              enligt bland annat SCB:s AKU-undersökningar.
            </seg>
            <seg xml:id="i-1393977f2482866b-0">
              Det är siffror som jag tycker talar för att ett antal av de personerna
              kommit i arbete på grund av att vår politik har en positiv effekt
              på matchningen.
            </seg>
          </u>
          <note type="speaker" xml:id="i-a32692e6826b9d92-0">
            Anf. 65 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-220065c474e6a1df-3">
            <seg xml:id="i-3898b0ce51e27106-0">
              Herr talman! Tack, Hans Backman! Jag tycker att du är väldigt
              tydlig i hur du väljer att framföra orden för din sak.
            </seg>
            <seg xml:id="i-7260eda055cd5745-0">
              Jag vill ställa en enkel kort fråga till Hans Backman utifrån
              den förklaring och redovisning som han hade i talarstolen om vad
              det var för beräkningar vi ville ha till utskottet för att kunna
              göra en bedömning av vad det kostar.
            </seg>
            <seg xml:id="i-35bdc3a1781031fd-0">
              Hans Backman och också tidigare talare från Alliansen har uppehållit
              sig vid, och det är något som vi får beskyllningar för, att vi
              inte riktigt vill redovisa siffror. Min fråga är: Vad var det
              vi i utskottet frågade Regeringskansliet och riksdagens utredningstjänst,
              Hans Backman?
            </seg>
          </u>
          <note type="speaker" xml:id="i-1aff7aa85cbd407f-0">
            Anf. 66 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-2">
            <seg xml:id="i-92c95e50bae5dd13-0">
              Herr talman! Kort och gott ville vi ha fram kostnader för de
              framlagda förslagen. Det var själva andemeningen i det hela, och
              det fick vi.
            </seg>
          </u>
          <note type="speaker" xml:id="i-690b23bf7f51126e-0">
            Anf. 67 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-220065c474e6a1df-4">
            <seg xml:id="i-92fcec6a9f38ac7a-0">
              Herr talman! Detta står i finansutskottets ställningstagande.
              Det är inte något som vi på något sätt vill dölja. Det låter på
              Hans Backman som att vi har försökt mörka någonting. Det är lite
              märkligt med tanke på att det är offentliga dokument. Betänkandet
              är offentligt och finns redan på vår hemsida Riksdagen.se.
            </seg>
            <seg xml:id="i-8a3620d2f83b9816-0">
              Det riksdagens utredningstjänst har gjort när det gäller 100-dagarsregeln
              är att de avstår från att svara. Varför då? Jo, de har skrivit
              att det är mycket svårt att göra en beräkning av 100-dagarsregeln.
            </seg>
            <seg xml:id="i-9108df16d3282d65-0">
              Regeringskansliet svarar i enlighet med det som Alliansen bygger
              sitt resonemang på. De gör en bedömning av konsekvenserna under
              antagandet att ändrade regler skulle leda till att arbetslöshetstiden
              skulle öka. Man talar om att en dag kostar si och så mycket pengar.
              Men det är inte underbyggt på något sätt, utan man gör ett antagande
              ifall det skulle vara så.
            </seg>
            <seg xml:id="i-2719569212ce3017-0">
              När det gäller 75-dagarsreglen har beräkningar gjorts för en
              återgång till tidigare regler. Men det är inte vad majoriteten
              i arbetsmarknadsutskottet föreslår. Det innebär inte en återgång
              till tidigare regler. Hans Backman säger också själv att det är
              olika förslag, och tack och lov för det. Vi är fyra olika partier
              som absolut inte är överens om vilken typ av metod vi ska ha.
            </seg>
            <seg xml:id="i-1c22caf27b76289e-0">
              Vad som är viktigt är att riksdagen inte ska binda regeringen
              vid en viss bestämd teknisk lösning. I stället handlar det om
              ett uppdrag till regeringen att se över reglerna för att få en
              bättre fungerande arbetslöshetsförsäkring som stärker den arbetslinje
              som ni håller för helig och också förbättrar matchningen på arbetsmarknaden.
              Det är vare sig mer eller mindre än det.
            </seg>
          </u>
          <note type="speaker" xml:id="i-11349b62af4c6e6e-0">
            Anf. 68 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-3">
            <seg xml:id="i-d0ed5da48a58a635-0">
              Herr talman! Jag tackar Mehmet Kaplan för frågorna. När man tittar
              på beräkningarna kan man notera att det är svårigheter att få
              fram en exakt siffra när det gäller 100-dagarsregeln. Det är ändå
              ett ganska milt antagande att arbetslösheten ökar med en dag för
              sökande som undviker att söka jobb och inte får ett jobb i samma
              trakt som i dag.
            </seg>
            <seg xml:id="i-c72352a538b9782b-0">
              Som Mehmet Kaplan själv var inne på söker nu 90 procent av de
              arbetslösa jobb utom sin hemort. Om den effekten minskar kan det
              vara rimligt att tro att det kan bli en utgiftsökning på 200 miljoner
              kronor och däromkring eller till och med mer. Det som det visar
              är att det blir en utgiftsökning.
            </seg>
            <seg xml:id="i-40f626ea873636dd-0">
              Om man tittar på den andra biten ser man att den är påtagligt
              dyrare. Att vi har valt att titta på en återgång till det tidigare
              systemet och regelverket för beräkning av deltidsersättning är
              mer att det var det konkreta exempel vi hade sedan tidigare.
            </seg>
            <seg xml:id="i-4d2297cb78046102-0">
              Sedan vet vi inte exakt vad ni har tänkt att det ska bli, om
              vi ska vara ärliga. Det blir problemet med er fyra partier, Socialdemokraterna,
              Miljöpartiet, Vänsterpartiet och Sverigedemokraterna. Vi fyra
              i Alliansen har en fast linje som vi lägger fram som ett regeringsalternativ
              och ett förslag som skulle kunna bidra till lagstiftning i Sverige.
              Ni har inget gemensamt alternativ.
            </seg>
            <seg xml:id="i-b169d11ba34e6d40-0">
              Man får ändå bedöma att kostnaderna kommer att bli betydande
              med den här typen av inriktning på förslagen. Det är vad vi har
              byggt våra texter på. Dessutom tyckte vi att det var märkligt
              nu när det är så offentligt att inte låta finansutskottet ha med
              det i sitt beredningsunderlag.
            </seg>
          </u>
          <note type="speaker" xml:id="i-9c20120db4dde720-0">
            Anf. 69 ABIR AL-SAHLANI (C):
          </note>
          <u who="abir_al-sahlani_7fd5f7" xml:id="i-6537f597f82dc523-0">
            <seg xml:id="i-a7eab005c51e5037-0">
              Herr talman! Människor som förlorar jobbet ska ha rätt till en
              bra arbetslöshetsförsäkring. Det gynnar både individen och samhällsekonomin.
            </seg>
            <seg xml:id="i-cdec28756a27157f-0">
              Men vårt välstånd bygger på arbete och inte på bidrag. Genom
              arbete får vi in skattepengar till den gemensamma välfärden, skola,
              vård och äldreomsorg. Därför måste vår politik förstärka drivkrafterna
              att snabbt gå från ersättning till lön och jobb. Ingen ska behöva
              fastna i bidragsberoende,
            </seg>
            <seg xml:id="i-369747c16a0e18ac-0">
              Att försörja sig själv är frihet för människan och grunden för
              vår välfärd. Därför måste arbetslöshetsförsäkringen vara utformad
              så att den maximerar en arbetssökandes chans att hitta ett jobb.
            </seg>
            <seg xml:id="i-c44f81ea69ea5df4-0">
              Centerpartiet och alliansregeringen jobbar för att människor
              snabbare ska komma i arbete. En fot in på arbetsmarknaden är bättre
              än bägge fötter utanför.
            </seg>
            <seg xml:id="i-f0eed79cc7b267e4-0">
              Herr talman! Centerpartiet vill dessutom att försäkringen vid
              arbetslöshet, sjukdom och arbetsskada samordnas i en samlad arbetslivsförsäkring
              med en gemensam myndighet på både lokal och nationell nivå. Detta
              skulle ge förutsättningar för en effektiv rehabilitering och minskad
              rundgång i trygghetssystemet.
            </seg>
            <seg xml:id="i-8a1e0190d57968ee-0">
              Centerpartiet vill också höja ersättningen i a-kassan de första
              månaderna och sedan snabbt trappa ned ersättningen för att öka
              tryggheten för dem som vill byta jobb och för att det ska bli
              mindre traumatiskt att förlora jobbet. Detta vill Centerpartiet
              fortsatt arbeta för i alliansregeringen.
            </seg>
            <seg xml:id="i-6a2a733093c67bf5-0">
              Herr talman! Jag har träffat många arbetslösa under min tid som
              ersättare i arbetsmarknadsutskottet. Den första frågan jag får,
              hör och häpna, är: Vad gör ni politiker så att vi kan få ett arbete?
              Det är aldrig: Vad kan jag få för bidrag?
            </seg>
            <seg xml:id="i-482902de375cafb6-0">
              Människor vill så snabbt som möjligt komma ut i arbete och inte
              fastna i trygghetsförsäkringssystemen. Det är aldrig någons dröm
              att deltidsstämpla för evigt. De flesta är beredda att flytta,
              skola om sig eller byta spår helt för att få ett arbete.
            </seg>
            <seg xml:id="i-24431661c2f5f0b6-0">
              Herr talman! Vi har i dag framför oss gemensamma motioner från
              oppositionspartierna A379 och A279. De handlar om 75-dagarsregeln
              och 100-dagarsregeln. Jag tänkte diskutera dem lite grann. Att
              flytta kan vara den enda chans man har att få en bra matchning
              arbetstagare och arbetsgivare emellan. Det kan vara en första
              chans att komma in på eller tillbaka till arbetsmarknaden och
              på så sätt skapa en egen försörjning men också få en merit till
              sitt cv som kan underlätta för vidare sökning om man nu skulle
              vilja söka ett nytt arbete i framtiden.
            </seg>
            <seg xml:id="i-9bbdcbd35c0fa659-0">
              Att söka sig utanför sitt yrke eller sin bostadsort är ett viktigt
              verktyg för att bemöta problematiken med missmatchningen på arbetsmarknaden.
              Då blir det förvånande att man slopar ett verktyg som skulle kunna
              underlätta en matchning, det vill säga att hitta rätt jobb för
              rätt person. Verkligheten för den som söker arbete ser inte ut
              på något annat sätt än för andra. Han eller hon börjar inte med
              att säga: Nu ska jag söka i hela Sverige! Man börjar i sitt närområde.
            </seg>
            <seg xml:id="i-45c28441006dcdeb-0">
              Vi har också en arbetskraftsinvandring. Människor byter land
              för att få ett jobb. Och här står vi och pratar om att människor
              inte ska kunna byta kommun och att det är ett problem i sig! Det
              tycker jag är förvånande.
            </seg>
            <seg xml:id="i-4e930bbae36f7011-0">
              Låt oss titta vidare på den andra motionen, som handlar om deltidsstämpling.
              Förr kunde människor få deltidsstämpla i upp till 300 dagar. Det
              innebar att den arbetssökande kunde vara deltidsarbetslös i tre
              år. Det cementerade deltidsarbetslösheten. Det är väl inte bra
              för någon? Det har väl inte varit meningen att skattefinansiera
              deltidsarbetslöshet? Det är mycket bättre att människor får arbeta
              utifrån sin egen förmåga än utifrån en politik för deltidsarbetslöshet.
            </seg>
            <seg xml:id="i-c50af442a6e3cb0d-0">
              Herr talman! Självfallet måste försäkringen vara utformad på
              så sätt att det inte straffar sig om man tackar ja till arbete
              även om det är på deltid, men samtidigt måste försäkringen värna
              ett bra arbetsliv. Att vara fortsatt deltidsarbetslös är väl inget
              kul scenario, men det kan vara ett sätt att komma in på arbetsmarknaden.
              Därför finns det ingen mening med att utöka det ännu mer. Deltidsarbetslöshet
              får absolut inte bli arbetsmarknadens defaultläge.
            </seg>
            <seg xml:id="i-8bb9068aeaa774d5-0">
              Det är en stor utmaning att få både fler och bra jobb. Men att
              återgå till det gamla systemet gör på intet sätt att det skapas
              fler eller bättre jobb.
            </seg>
            <seg xml:id="i-6e5862297ff712be-0">
              Herr talman! Jag vill inte gå in på detta med att motionerna
              inte är finansierade. Det finns inget resonemang varifrån man
              vill hämta pengar eller på vilket sätt man vill finansiera dessa
              motioner om de nu skulle gå igenom. Men jag tycker att det hade
              varit mer ansvarsfullt och ärligare att berätta varifrån pengarna
              till förslagen skulle komma.
            </seg>
            <seg xml:id="i-7948a414e77bd88c-0">
              Herr talman! För att fortsatt bygga en politik för arbetslinjen
              yrkar jag bifall till reservationerna 3 och 4 och avslag på resterande
              reservationer.
            </seg>
          </u>
          <note type="speaker" xml:id="i-e66d7e168a4bd3b3-0">
            Anf. 70 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-a5b09400d3a2e8e3-5">
            <seg xml:id="i-cef54e738fd1dc6f-0">
              Herr talman! Jag skulle vilja få några små kommentarer även från
              Abir Al-Sahlani när det gäller dessa tre frågor.
            </seg>
            <seg xml:id="i-a91b0f790df4b433-0">
              Abir säger här att en arbetslös ska ha en bra arbetslöshetsförsäkring.
              Då är min fråga: Anser Abir att det är en bra arbetslöshetsförsäkring
              när 500 000 personer har tvingats lämna den och när 4 procent
              av de arbetslösa har 80 procent av sin inkomst? Det är 40 procent
              av de arbetslösa som har någon ersättning över huvud taget. Det
              innebär att 60 procent inte har någon ersättning alls.
            </seg>
            <seg xml:id="i-4513f91dcfeaa4b4-0">
              Abir säger att man inte ska leva på bidrag. Men resultatet av
              detta blir att fler lever på bidrag med er politik. Hur kommenterar
              ni det?
            </seg>
            <seg xml:id="i-f37da4f6d90eb2f6-0">
              Jag skulle också vilja ha svar på frågan om huruvida det är bättre
              att vara helt arbetslös än att ta de påhugg som bjuds. Abir hävdar
              att 100-dagarsregeln är bra för matchning. Jag skulle vilja ha
              tillgång till den forskning som stöder ett sådant påstående.
            </seg>
          </u>
          <note type="speaker" xml:id="i-efb665c7173acd32-0">
            Anf. 71 ABIR AL-SAHLANI (C) replik:
          </note>
          <u who="abir_al-sahlani_7fd5f7" xml:id="i-6537f597f82dc523-1">
            <seg xml:id="i-9b25e47c8066ae68-0">
              Herr talman! Tack för frågorna, Patrik Björck! Självfallet är
              det ett problem att fler människor lever på bidrag. Men lösningen
              är inte att fler ska få arbetslöshetsförsäkring. Lösningen är
              att fler människor ska komma ut i arbetslivet. Det är mitt svar
              på frågan.
            </seg>
            <seg xml:id="i-56c6b202dd7808f1-0">
              När det gäller påhugg som finns är svaret: Ja, till en början,
              men inte i all evighet! Det system som fanns förr handlade just
              om att människor skulle få vara där i all evighet upp till tre
              år. Och vad är det man cementerar då? Nej, det var inget bra system.
            </seg>
            <seg xml:id="i-5f85f2766e3ca135-0">
              När det gäller matchningen säger jag återigen: Människor flyttar
              från land till land för att få ett arbete. Det är också ett slags
              matchning. Men människor ska tydligen inte kunna flytta från kommun
              till kommun för att där kanske skapa sig ett liv och finna ett
              jobb.
            </seg>
          </u>
          <note type="speaker" xml:id="i-0aca6ea6f5ccb18e-0">
            Anf. 72 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-a5b09400d3a2e8e3-6">
            <seg xml:id="i-3f8d72018fa796fa-0">
              Herr talman! Jag ville bara få bekräftat det jag redan misstänkte:
              Den moderata arbetsmarknadspolitiken som även Abir Al-Sahlani
              står bakom grundar sig på lösa antaganden. Man har ingen aning.
              Man tror, och man påstår, men man har ingen som helst grund för
              sina påståenden. Fromma förhoppningar och ingivelser i stunden
              det är det man bygger sin arbetsmarknadspolitik på.
            </seg>
            <seg xml:id="i-e77faa91b33c68c8-0">
              Jag har nu ställt tre enkla frågor till tre olika företrädare
              för Alliansens politik. Jag får dessa svar. Jag ska inte säga
              att jag är förvånad, herr talman. Men det är oerhört tydligt att
              den katastrofalt misslyckade arbetsmarknadspolitiken och det sätt
              som man har hanterat arbetslöshetsförsäkringen på bygger på lösa
              antaganden. Det bygger på tro och fromma förhoppningar. Det finns
              ingen grund för påståendena. Abir Al-Sahlani kunde inte visa hur
              100-dagarsregeln stöder matchningen. Hon kunde bara tro och hoppas.
            </seg>
            <seg xml:id="i-0800ea714e97ccf1-0">
              Det är en sådan politik som bara kan gå åt ett håll, det vill
              säga åt fel håll. Vi socialdemokrater står för en helt annan politik.
              Vi står för arbetslinjen. Vi står för tillväxt. Vi står för att
              man ska använda arbetsmarknadspolitiken aktivt och för att arbetslöshetsförsäkringen
              ska vara en del av denna politik som skapar tillväxt och som gör
              att våra företag i det här landet får rätt personal anställd.
              Då kan de ta in order, expandera och anställa fler. Då får vi
              en positiv utveckling av det här samhället. Och då, herr talman,
              skulle man kanske kunna komma ifrån de massarbetslöshetssiffror
              som Abir Al-Sahlanis politik leder till. 8 procents arbetslöshet
              är tydligen Abir Al-Sahlani oerhört nöjd med. Vår politik skulle
              leda till någonting helt annat tillväxt, utveckling och framtidstro.
            </seg>
          </u>
          <note type="speaker" xml:id="i-334af606cb8aa4d2-0">
            Anf. 73 ABIR AL-SAHLANI (C) replik:
          </note>
          <u who="abir_al-sahlani_7fd5f7" xml:id="i-6537f597f82dc523-2">
            <seg xml:id="i-cb5d989ce1bb29d3-0">
              Herr talman! Det största misslyckandet i debatten just nu är
              kanske att Patrik Björck fortsatt envisas med att kalla all vår
              politik för moderat politik när jag själv är centerpartist och
              stolt över att vara det.
            </seg>
            <seg xml:id="i-cddf435eab65d6a7-0">
              Jag kan tänka mig att Patrik Björck lite grann glömmer bort att
              det som missmatchningen mest beror på är den flumskola som socialdemokratin
              så länge har hållit om ryggen. Den leder till att vi inte har
              den arbetskraft som behövs. Barn går ut skolan utan att ha lärt
              sig det de behöver kunna. Det är lite roligt att Patrik Björck
              inte nämner detta. En arbetsmarknadspolitik utan en nära och intim
              koppling till skolpolitiken är inte en lyckad arbetsmarknadspolitik.
            </seg>
            <seg xml:id="i-67510f1420a11f5d-0">
              Jag ska inte prata så mycket om arbetskraftsinvandringen och
              de fördelar med matchning som kan äga rum i och med den. Jag hänvisar
              bara till Kanada och USA, dit människor kommer för att få ett
              arbete och för att kunna bygga sig en framtid.
            </seg>
            <seg xml:id="i-d875c55cdebc0f5a-0">
              Jag tycker att det är väldigt konstigt att man inte kan se de
              fördelar som finns och de resultat som kan komma av att människor
              flyttar för att få ett jobb. Det är inget tvång på det sättet,
              men hittar man ett jobb någon annanstans är det bra att man flyttar
              och tar det jobbet. Det är väl ändå det viktigaste om man företräder
              en politik för arbetslinjen.
            </seg>
          </u>
          <note type="speaker" xml:id="i-26b5a5186c1fe324-0">
            Anf. 74 JOSEFIN BRINK (V):
          </note>
          <u who="josefin_brink_149089" xml:id="i-66bc59c0cab48b90-0">
            <seg xml:id="i-8315f77c3bfc7a4b-0">
              Herr talman! I inledningen till det betänkande som vi debatterar
              i dag står det att arbetslöshetsförsäkringen består av en grundförsäkring
              och en inkomstbortfallsförsäkring. Det är så som försäkringen
              är beskriven i lagar och förordningar, men i verkligheten finns
              det väldigt lite kvar både av den allmänna grundförsäkringen och
              av inkomstbortfallsförsäkringen. I själva verket är, precis som
              har konstaterats tidigare i dag, en majoritet av de arbetssökande
              i Sverige helt utestängda från arbetslöshetsförsäkringen. Genom
              en strid ström av åtstramningar i försäkringsvillkoren har den
              borgerliga regeringen lyckats mer än halvera andelen arbetssökande
              som har rätt till arbetslöshetsersättning. År 2006 var det 80
              procent av de arbetssökande som fick ersättning. I dag är man
              nere under 40 procent, och allt detta har gått på bara fyra år.
            </seg>
            <seg xml:id="i-4ffe2b6fe2db909e-0">
              Enligt Arbetsförmedlingens prognoser kommer andelen arbetssökande
              med någon som helst arbetslöshetsersättning att vara nere på 25
              procent redan nästa år. Tre av fyra arbetssökande kommer alltså
              att vara utförsäkrade eller har över huvud taget aldrig haft en
              chans att kvalificera sig till någon ersättning. Därmed kommer
              de att vara hänvisade till att leva på bidrag. Bidragsberoendet
              bland de arbetslösa har alltså redan ökat med den borgerliga politiken,
              och det kommer att fortsätta att öka. Det beror på de försämringar
              som man har gjort i arbetslöshetsförsäkringen.
            </seg>
            <seg xml:id="i-376831f1abc70be0-0">
              Det är framför allt unga människor som drabbas av det här. Det
              handlar om unga människor som nyss har avslutat sina studier,
              men det gäller också deltidsarbetande och visstidsanställda. Det
              är de som sliter i de lågavlönade servicejobben på krogen, i vården,
              i butiker och på städfirmor som regeringen medvetet har valt att
              ställa helt utanför arbetslöshetsförsäkringen.
            </seg>
            <seg xml:id="i-7d43a896accb2b80-0">
              Det är knappast någon tillfällighet. Det finns en konsekvent
              linje i den borgerliga jobbpolitiken som har udden väldigt tydligt
              riktad mot ungdomar och mot dem som har de lägsta lönerna och
              de otryggaste jobben. Det är deras löner och deras arbetsvillkor
              som ska pressas tillbaka ännu mer. Vi fick nyligen tydliga besked
              om det av finansminister Anders Borg när han uppmanade landets
              kommunpolitiker att hålla nere ingångslönerna i vård och omsorg.
              Finansministern tyckte också att ingångslönerna i handeln, hotell-
              och restaurangbranschen och annan privat service är för höga och
              att de bör pressas tillbaka.
            </seg>
            <seg xml:id="i-6dcb023e1e33a41f-0">
              Dessutom har regeringen underlättat otrygga anställningar i just
              den här typen av jobb och planerar att ytterligare förlänga provanställningarna
              framöver exempelvis. Om den här otrygga och ännu mer lågavlönade
              arbetsmarknaden verkligen ska kunna breda ut sig och etableras
              måste det finnas folk som är så utsatta och så pressade att de
              faktiskt är beredda att acceptera och ta de här jobben. Det måste
              finnas människor som inte har något annat val än att acceptera
              ett jobb helt utan anställningstrygghet och med löner som knappt
              gör det möjligt att hålla näsan över vattnet. Då är det helt konsekvent
              att man ser till att unga, deltidsarbetande och visstidsanställda
              hålls utanför trygghetssystemen. Det har faktiskt regeringen lyckats
              bra med. Det är precis vad man har lyckats åstadkomma med åtstramningarna
              i arbetslöshetsförsäkringen.
            </seg>
            <seg xml:id="i-dd77c9cbd92c53f8-0">
              Det är alltså ingen olyckshändelse. Patrik Björck har försökt
              fråga flera av de borgerliga företrädarna i dag om de är nöjda
              med resultatet när en klar majoritet av de arbetslösa inte får
              någon ersättning. Vi har inte fått några rimliga svar, men jag
              tror att man är ganska nöjd med det här. Det är ingen olyckshändelse.
              Det är själva kärnan i den borgerliga arbetslinjen att en stor
              andel av människorna ska stå utanför trygghetssystemen och vara
              hänvisade till att ta jobb med riktigt usla villkor. Säg gärna
              emot mig, men berätta i så fall på vilka punkter det gick snett
              när ni genomförde de här förändringarna i arbetslöshetsförsäkringen!
              Vad var det som gick tokigt med tanke på att facit ser ut som
              det gör? Och berätta i så fall också vad ni tänker göra åt det
              och om ni över huvud taget tänker göra något åt det faktum att
              75 procent av de arbetslösa i Sverige inte kommer att ha någon
              som helst arbetslöshetsersättning nästa år!
            </seg>
            <seg xml:id="i-2ab4bc1c13ea3d8a-0">
              Herr talman! Den krympande skara som trots allt får ersättning
              från arbetslöshetsförsäkringen får dessutom allt sämre valuta
              för medlemsavgiften. Löftet om 80 procent av tidigare lön i ersättning
              är i dag reducerat till ett slags princip som inte riktigt ska
              tas på allvar. Bara 4 procent av de arbetslösa får i dag ut 80
              procent i ersättning från a-kassan. 96 procent får det alltså
              inte. Den genomsnittliga ersättningsnivån är i själva verket nere
              i 50 procent av tidigare inkomst. Det här ger Sverige en bottenplacering
              bland OECD-länderna. Ganska ofta hör man borgerliga företrädare
              upprepa lite som ett mantra att jämförelsevis har vi en väldigt
              generös arbetslöshetsförsäkring i Sverige. Man måste börja jämföra
              sig med utvecklingsländer om man fortfarande ska hävda det, och
              på vilka andra punkter än just när det gäller arbetslöshetsförsäkringen
              brukar vi göra det? Tjeckien och Ungern har exempelvis mycket
              bättre ersättningsnivåer i sina arbetslöshetsförsäkringar än vad
              Sverige har.
            </seg>
            <seg xml:id="i-1c2617b16b4537b5-0">
              Men inte heller den här utvecklingen är något mysterium, utan
              det är en effekt av en medveten politik och av beslut som har
              fattats konsekvent och med öppna ögon i den här riksdagen under
              de senaste fyra åren.
            </seg>
            <seg xml:id="i-6962cff0b4738fa8-0">
              Medan lönerna de senaste åtta åren har stigit med ungefär 30
              procent har den högsta dagpenningen i a-kassan legat helt still.
              Det betyder att för varje år som går minskar arbetslöshetsförsäkringen
              i värde och fler och fler blir underförsäkrade. Den högsta a-kasseersättningen
              är i dag så låg att den inte motsvarar 80 procent av genomsnittslönerna
              i någon enda sektor på den svenska arbetsmarknaden. För varje
              år som går utan att ersättningstaket höjs kommer försäkringens
              värde att fortsätta att urholkas, och löftet om 80 procent i ersättning
              kommer gradvis att omvandlas till en ren lögn.
            </seg>
            <seg xml:id="i-5f90ffbec2414332-0">
              Om regeringen inte har för avsikt att höja taket i försäkringen
              vore det hederligare att helt enkelt slopa skrivningarna om 80
              procent i ersättning och helt sluta att tala om en inkomstbortfallsförsäkring,
              vilket man påstår att vi har och att man vill ha också i framtiden.
              Det är hederligare att tala om vad det faktiskt är för typ av
              försäkring som ni vill ha, nämligen en grundtrygghetsförsäkring
              som det sedan är upp till var och en att efter förmåga komplettera
              med privata tilläggsförsäkringar. Det är ju det ni strävar efter.
            </seg>
            <seg xml:id="i-05a05924f6e803ab-0">
              Men återigen: Rätta mig gärna om jag har fel! När vi nu inom
              kort når den punkt då ingen enda heltidsarbetande på den svenska
              arbetsmarknaden kan få ut 80 procent av sin tidigare lön i ersättning,
              hur kan ni då påstå att vi har en inkomstbortfallsförsäkring?
              Hur kan ni påstå att ni vill ha en inkomstbortfallsförsäkring
              när ingen kan få ersättning i relation till sin tidigare lön?
            </seg>
            <seg xml:id="i-7e239419bb47686d-0">
              Herr talman! Alliansens svar på alla de problem som de själva
              har orsakat genom sina försämringar i arbetslöshetsförsäkringen
              är att de ska lösas i den sittande socialförsäkringsutredning
              som ska se över både sjuk- och arbetslöshetsförsäkringarna. Det
              svävande svaret på hur den här katastrofala utstötningen ur arbetslöshetsförsäkringen
              ska lösas är ett obligatorium. Vi har hört det några gånger här
              i dag, och vi hör det varje gång det pratas om arbetslöshetsförsäkringen
              och de allt större skaror som ställs utanför. Det är klart att
              det är en väldigt lockande illusion för de allt fler som helt
              och hållet har tappat förtroendet för arbetslöshetsförsäkringen.
              Det låter ju jättebra att den ska bli obligatorisk. Det låter
              som om ni säger att alla ska få rätt till ersättning, men problemet
              är att ett obligatorium varken är en garant för att fler får rätt
              till ersättning eller för att ersättningen blir skälig. Det enda
              som garanteras om man gör arbetslöshetsförsäkringen obligatorisk
              är att alla får vara med och betala för försäkringen ur sin egen
              ficka oavsett om man har en chans att någonsin få ersättning eller
              ej.
            </seg>
            <seg xml:id="i-b1f5784bcf3f3e85-0">
              Den så kallade grundförsäkringen är till exempel redan obligatorisk
              i dag. Man behöver inte söka något medlemskap i den. Men nästan
              ingen får ersättning från den eftersom den borgerliga alliansen
              stramat åt kvalifikationsreglerna så mycket att det inte är möjligt
              att få ut några pengar. Där har vi en obligatorisk försäkring
              som inte fungerar.
            </seg>
            <seg xml:id="i-3b98198288e823d4-0">
              Samma sak gäller inkomstförsäkringen. Allt färre av dem som gått
              med i en a-kassa och betalat in sina avgifter klarar de hårda
              arbetsvillkoren. Trots att man betalat sin avgift får man inte
              ut en enda krona i ersättning. Jobbar man till exempel halvtid
              och är sjuk en endaste dag har man ingen möjlighet att sedan få
              ut några pengar.
            </seg>
            <seg xml:id="i-353e8f853be22a98-0">
              Problemet med att en minoritet av de arbetslösa i dag har rätt
              till ersättning från arbetslöshetsförsäkringen och att gruppen
              dessutom minskar kommer inte att lösas bara för att alla tvingas
              vara med och betala i försäkringen. Obligatoriefrågan är ett stickspår,
              en rökridå, som Alliansen lagt ut för att lugna alla som är upprörda
              över att det är nästan omöjligt att få ersättning från arbetslöshetsersättningen
              med dagens system.
            </seg>
            <seg xml:id="i-55e2a347234309ba-0">
              Vill man ha en väl fungerande arbetslöshetsförsäkring, som ger
              arbetslösa bra förutsättningar att söka jobb i nivå med deras
              utbildning och kompetens samt rimliga möjligheter att ställa om
              vid behov, då är det inte ett obligatoriskt medlemskap som behövs
              utan ett regelverk som ger valuta för medlemskapet. Det behövs
              låga och rättvisa avgifter så att alla människor har råd att vara
              med, kvalifikationsvillkor som inte exkluderar det allt större
              antalet som inte har ett fast heltidsjobb samt ersättningsnivåer
              som ger de utlovade 80 procenten till en majoritet av a-kassornas
              medlemmar.
            </seg>
            <seg xml:id="i-db3c6b730c978f42-0">
              Slopa alla diskriminerande särregler för ungdomar, småbarnföräldrar,
              deltidsarbetande, liksom alla individuella undantag till höger
              och vänster! Se till att upprätta ett enkelt och tydligt regelverk
              som gäller lika för alla! Det är grunderna i den arbetslöshetsförsäkring
              som vi i Vänsterpartiet vill se, en försäkring som ger trygghet
              för den enskilde individen, som underlättar en bra matchning på
              arbetsmarknaden, som underlättar omställning samt motverkar lönedumpning
              och sjunkande produktivitet. Med en sådan försäkring på plats
              finns det inget behov av att tvinga människor att gå med i a-kassan.
              Ger försäkringen valuta för pengarna kommer människor också att
              vilja vara med.
            </seg>
            <seg xml:id="i-9a0f54b26e26f00c-0">
              Tvärtemot vad som påståtts av bland annat Maria Plass har Vänsterpartiet
              med dessa förslag i sin budgetmotion. Det är bara att läsa på.
              Maria Plass är hjärtligt välkommen att göra det. Flera av dessa
              förbättringar finns med där, de finns inlagda, de är finansierade.
              Det gäller bland annat ett slopande av 75-dagarsregeln som vi
              har en modell för hur vi vill utforma. Annat, såsom regelverket,
              kvalifikationsvillkoren och en hel del annat, kräver en noggrannare
              utredning och är ingenting som man snyter ur näsan på en gång.
            </seg>
            <seg xml:id="i-5b42919780c9280d-0">
              Vi har föreslagit att arbetslöshetsförsäkringen ska läggas i
              en separat utredning som till fullo fokuserar och koncentrerar
              sig på regelverket i arbetslöshetsförsäkringen så att vi kan få
              en bra, modern och väl fungerande arbetslöshetsförsäkring på plats.
            </seg>
          </u>
          <note xml:id="i-b062deed036c59e9-0">
            Herr talman! Jag yrkar bifall till reservation 1 till förmån
            för en utredning och står självklart bakom utskottets förslag
            under punkt 4 och 6.
          </note>
          <note type="speaker" xml:id="i-cd91e7e8b10b4364-0">
            Anf. 75 MARIA PLASS (M) replik:
          </note>
          <u who="maria_plass_e8cc68" xml:id="i-a3ddd46c00123866-5">
            <seg xml:id="i-6076eb29eae5e22e-0">
              Herr talman! Till skillnad från Miljöpartiet gav detta anförande
              inte någon speciellt positiv bild. Det var snarare en eländesbild
              med påståenden utan bakomliggande fakta, skulle jag vilja säga.
              Jag har några frågor till Josefin Brink.
            </seg>
            <seg xml:id="i-762dc413f0dd4c5b-0">
              Det finns ett batteri av förslag till återställarpolitik som
              jag tycker mer andas populism än ansvarsfull politik. Nu sade
              Josefin Brink att förslagen var finansierade, men jag skulle vilja
              veta hur mycket det kommer att kosta. Hur ska ni gemensamt finansiera
              detta, Josefin Brink? Det har vi inte fått svar på även om det
              hänvisas till budgeten; det är Vänsterpartiets budget som det
              hänvisas till.
            </seg>
            <seg xml:id="i-a87da98a1f293c04-0">
              Det andra jag vill fråga om gäller deltidsarbetslösheten. Oppositionspartierna
              då talar jag om de rödgröna och Sverigedemokraterna har i sak
              inget gemensamt alternativ till hur deltidsarbetslösheten ska
              se ut. Sverigedemokraterna och Vänstern vill, vad jag förstår,
              avskaffa deltidsbegränsningen helt, Socialdemokraterna vill utöka
              den till 100 dagar, åtminstone ville de det tidigare, nu vill
              de se över frågan, och Miljöpartiet vill ha en översyn. Hur ska
              ni komma överens inom de rödgröna partierna? Och hur ska ni komma
              överens med Sverigedemokraterna? Hur vill ni finansiera det hela
              och se till att det blir en seriös finansiering?
            </seg>
            <seg xml:id="i-da5f613590af1279-0">
              Det tredje jag vill ta upp är att Josefin Brink talar mycket
              om dåtid, och det visar även förslagen som innebär en återställarpolitik
              i högsta grad. Hur ser Vänsterpartiets framtid ut när det gäller
              dessa frågor? Hur ställer ni er till framtiden? Hur finansierar
              ni förslagen? Vad vill ni egentligen? Det mesta tyder på att ni
              vill ha en återgång som är oerhört generös men knappast finansierad
              och tyvärr inte speciellt seriös.
            </seg>
          </u>
          <note type="speaker" xml:id="i-4854734190fa7ec6-0">
            Anf. 76 JOSEFIN BRINK (V) replik:
          </note>
          <u who="josefin_brink_149089" xml:id="i-66bc59c0cab48b90-1">
            <seg xml:id="i-1ebab0682fa2fcdd-0">
              Herr talman! Det är alltid lika gulligt när en moderat lägger
              huvudet på sned och säger att det inte verkar riktigt seriöst.
              Jag kan säga detsamma till Maria Plass. Hanteringen av arbetslöshetsförsäkringen
              är allt annat än seriös. Det kan tyckas lite roligt att Maria
              Plass inte bryr sig om att läsa på Vänsterpartiets förslag till
              budget och i stället står i talarstolen och säger att det inte
              går att se någon finansiering i förslaget. Men läs på lite grann!
              Det finns en finansiering i vår budget, och vi kommer säkert att
              återkomma till de frågorna när vi ska debattera budget nästa gång
              som blir i höst. Jag lovar dig, Maria Plass, att vi har en finansiering
              till våra förslag som är alldeles utomordentligt seriös. Bland
              annat säger vi nej till alla de stora skattesänkningar som Moderaterna
              ytterligare en gång tänker vräka på med för människor som redan
              har arbete liksom stora, slösaktiga skatterabatter exempelvis
              till restauranger, vilket ingen tror kommer att leda till ett
              enda jobb. Där har du huvuddelen av finansieringen både av dessa
              förslag och av en hel del annat.
            </seg>
            <seg xml:id="i-0b45ed4f8f454d59-0">
              När det gäller 75-dagarsregeln är det lite märkligt att oppositionen,
              eller den nuvarande majoriteten i riksdagen, skulle utforma ett
              alternativ till och en finansiering av förslaget. Det är inte
              sant. Riksdagens majoritet är enig om att vi ska avskaffa 75-dagarsregeln
              och skickar ett uppdrag till den borgerliga regeringen att återkomma
              med ett förslag till en annan modell. Vi i Vänsterpartiet tycker
              att vi helt och hållet ska slopa den begränsningen.
            </seg>
            <seg xml:id="i-3cc7ae024cced4a1-0">
              Jag vill ställa en liten fråga till Maria Plass. Om det hade
              funnits några belägg för att deltidsarbetslösheten minskat det
              minsta lilla som en effekt av att ni införde 75-dagarsregeln hade
              jag åtminstone kunnat överväga om det var ett bra förslag, men
              såvitt jag vet finns det inga som helst sådana belägg. Har Maria
              Plass några sådana?
            </seg>
          </u>
          <note type="speaker" xml:id="i-a63119ae9946aad3-0">
            Anf. 77 MARIA PLASS (M) replik:
          </note>
          <u who="maria_plass_e8cc68" xml:id="i-a3ddd46c00123866-6">
            <seg xml:id="i-9aa5c6e6662b2d7f-0">
              Herr talman! Jag ställde många frågor inte enbart om Vänsterpartiets
              budget utan hur ni gemensamt ska göra någonting, Josefin Brink.
              Hur ska ni gemensamt komma överens? Har ni något gemensamt förslag?
              Ni har ju gått ihop för att, som ni säger, regeringen ska ta fram
              ett nytt förslag, men ni har inga gemensamma tankar. Ni spretar
              åt alla möjliga håll. Även i de särskilda yttrandena har Vänsterpartiet
              ett förslag och sedan finns särskilda yttranden också från de
              andra partierna och de stämmer inte riktigt överens. Därför undrar
              jag: Hur kommer ni överens?
            </seg>
            <seg xml:id="i-e8d7e21ec999fbb8-0">
              Jag har förstått att jobbskatteavdraget inte direkt är någonting
              som Vänsterpartiet köper, och har aldrig gjort. Är ert förslag
              då att ligga kvar på samma skattesats? Ska återställarpolitiken
              finansieras med höjda skatter? Ska ni dra ned inom äldrevården
              och sjukvården? Hur har ni tänkt er det hela?
            </seg>
          </u>
          <note type="speaker" xml:id="i-baa53390601fb206-0">
            Anf. 78 JOSEFIN BRINK (V) replik:
          </note>
          <u who="josefin_brink_149089" xml:id="i-66bc59c0cab48b90-2">
            <seg xml:id="i-774bb351d57436b9-0">
              Herr talman! Maria Plass tycker tydligen att det är lite obekvämt
              att tala om arbetslöshetsförsäkringen eftersom hon börjar tala
              om allt möjligt annat. Jag kan kasta tillbaka frågan: Hur ska
              Moderaterna klara av att finansiera välfärden i framtiden om man
              fortsätter att i samma takt som nu sänka skatterna med tiotals
              miljarder om året, och mer ändå, för höginkomsttagare och företag
              och dessutom bedriver en politik som konsekvent pressar ned löner
              och därmed köpkraft, något som i förlängningen också minskar skatteuttaget.
            </seg>
            <seg xml:id="i-d1a937364274a667-0">
              Vi kan ha en sådan debatt också om Maria Plass vill, men nu talar
              vi om arbetslöshetsförsäkringen. Jag vill upprepa att det finns
              en majoritet i riksdagen för att slopa 75-dagarsregeln i arbetslöshetsförsäkringen.
              Den i det här fallet borgerliga minoriteten är sur över det och
              försöker hela tiden hävda att vi måste lägga en gemensam budget
              för den. Det behöver vi inte alls göra, Maria Plass. Vi skickar
              ett riksdagsbeslut till den borgerliga regeringen där vi säger
              att riksdagen vill att regeringen ser över 75-dagarsregeln eftersom
              vi sett att den varit destruktiv. Vi ser att det inte är lönsamt
              för människor som är arbetslösa att ta ett tillfälligt arbete.
              Detta hindrar människor från att få in en fot på arbetsmarknaden.
              Maria Plass kanske tycker att det är bra. Jag tycker det inte,
              och där finns det en majoritet i riksdagen.
            </seg>
            <seg xml:id="i-004c3115689bda8a-0">
              Den andra fråga som jag ställde till Maria Plass hon började
              bluddra om helt andra saker var: Finns det några som helst belägg
              för att 75-dagarsregeln i arbetslöshetsförsäkringen har minskat
              deltidsarbetslösheten? I så fall måste det finnas några siffror
              som visar hur mycket den hade ökat om man inte hade infört 75-dagarsregeln,
              eftersom den faktiskt har ökat sedan 75-dagarsregeln infördes.
              Det är fler deltidsarbetslösa i dag än innan regeln infördes.
              Är det så att vi hade haft dubbelt så många eller tio gånger så
              många deltidsarbetslösa om vi inte hade infört den här regeln?
              Finns det över huvud taget några bevis för att 75-dagarsregeln
              fungerar?
            </seg>
            <seg xml:id="i-e626742316d3d05f-0">
              (Applåder)
            </seg>
          </u>
          <note type="speaker" xml:id="i-e468f67c3d00ccfa-0">
            Anf. 79 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-4">
            <seg xml:id="i-10d0f7b2f7a4c0bc-0">
              Herr talman! Jag tänkte också ställa ett par frågor till Josefin
              Brink, ganska korta och koncisa hoppas jag.
            </seg>
            <seg xml:id="i-aa7eed890dfbf9cf-0">
              Josefin Brink talar mycket om att en hel del av det som händer
              inom arbetsmarknadspolitiken är effekter av regeringens politik.
              Jag undrar vad Josefin Brink säger om följande: Det är 120 000
              fler i arbete på ett år, 33 000 fler unga i arbete på ett år och
              32 000 färre långtidsarbetslösa på ett år. På sikt ska det enligt
              prognosen bli 320 000 fler i sysselsättning fram till 2015. Bedömer
              Josefin Brink att också det är en effekt av regeringens politik?
              I så fall, är den positiv eller negativ?
            </seg>
          </u>
          <note type="speaker" xml:id="i-046c3775f534a21a-0">
            Anf. 80 JOSEFIN BRINK (V) replik:
          </note>
          <u who="josefin_brink_149089" xml:id="i-66bc59c0cab48b90-3">
            <seg xml:id="i-10c746453ed2c635-0">
              Herr talman! Återigen pratar vi om andra saker än om arbetslöshetsförsäkringen.
              Men visst det faktum att vi har en arbetslöshet på över 8 procent
              bedömer jag beror på regeringens politik. Jag anser att det är
              en katastrof. Det är massarbetslöshet. Att det dessutom är dubbelt
              så många som är långtidsarbetslösa i dag som det var innan den
              borgerliga regeringen tillträdde bedömer jag också i hög grad
              beror på regeringen, naturligtvis i kombination med finanskris
              och annat. Jag anser absolut att regeringen har ansvar för den
              katastrofala utvecklingen på arbetsmarknaden.
            </seg>
            <seg xml:id="i-6dd04871ea0205a6-0">
              Men det vi debatterar i dag är arbetslöshetsförsäkringen. Det
              är fullkomligt uppenbart att den andel arbetslösa som över huvud
              taget får någon ersättning från arbetslöshetsförsäkringen har
              halverats och att det nästa år bara kommer att vara 25 procent,
              Hans Backman. 75 procent av de arbetssökande står helt utanför
              trygghetssystemen och är hänvisade till exempelvis bidrag, till
              skillnad från arbetslöshetsförsäkringen, som inte är ett bidrag.
              Där utgår jag från att liberalerna trots allt fortfarande har
              kvar något av sin gamla idé om att det är skillnad mellan socialförsäkringar
              och bidrag.
            </seg>
            <seg xml:id="i-8546bf3c8b06383e-0">
              En liten fråga som varit uppe här tidigare har jag nu möjlighet
              att upprepa: Tycker Hans Backman att det är en bra nivå att 25
              procent får ersättning från a-kassan och att ungefär 4 procent
              får ut 80 procent i ersättning? 96 procent av dem som får a-kasseersättning
              är underförsäkrade och får inte någon inkomsttrygghet över huvud
              taget vid arbetslöshet.
            </seg>
          </u>
          <note type="speaker" xml:id="i-edce73cac2dffcdb-0">
            Anf. 81 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-5">
            <seg xml:id="i-2252a9141d095d6b-0">
              Herr talman! Jag noterar att eftersom allting enligt Josefin
              Brink måste vara effekter av regeringens politik måste även de
              positiva siffror som nu kommer om arbetslösheten vara en effekt
              av regeringens politik, och det är bra.
            </seg>
            <seg xml:id="i-5124c2d66c13d09f-0">
              På sikt kommer arbetslösheten enligt prognosen att gå ned till
              5 procent, vilket också är värt att notera. Det är nere på 70-talets
              nivåer med de beräkningssystem som användes då. Det är positivt.
            </seg>
            <seg xml:id="i-bb27269cc9dcf628-0">
              När det gäller arbetslöshetsförsäkringen tycker jag ändå att
              vi i Folkpartiet har talat om att det kan vara läge att vid tillfälle
              se över avgiftsnivån. Men det måste i så fall göras i samband
              med budgetarbetet. Det är ingenting vi kan bestämma här i dag.
            </seg>
            <seg xml:id="i-4a7ad51d6b106c02-0">
              I övrigt tycker jag ändå att det är lite märkligt att man stöder
              en sjukförsäkring som är allmän, vilket vi alla gör, men inte
              kan tänka sig på något vis att alla ska ha rätt till en arbetslöshetsförsäkring
              oavsett system.
            </seg>
            <seg xml:id="i-1382cb3ca17cccf4-0">
              Jag vill också fråga Josefin Brink om följande: Faktum är att
              Regeringskansliet tillsammans med riksdagens utredningstjänst
              har beräknat att de regelförslag som Vänsterpartiet vill genomföra
              tillsammans med Sverigedemokraterna, Miljöpartiet och Socialdemokraterna
              skulle kosta ungefär 3 miljarder kronor. Någon tanke borde ni
              väl ha redan i nuläget, även om ni ännu inte har lagt fram någon
              budgetmotion, om hur ni ska kunna finansiera detta.
            </seg>
            <seg xml:id="i-e218be12d9233a7a-0">
              Sverigedemokraterna är också med i arbetet. Har ni funderingar
              på att spara pengar genom att minska invandringen till Sverige?
              Något enda förslag borde ni väl ha i tänket när ni lägger fram
              förslag som är så här pass dyra. Det är skillnad om man har förslag
              som på ett begränsat sätt påverkar budgeten för Sverige. Men när
              det gäller sådana här förslag, där det kan röra sig om miljardkostnader,
              tycker åtminstone jag att det är seriöst och bra om man har någon
              tanke om hur det ska finansieras. Jag ser fram emot att få åtminstone
              ett svar på detta.
            </seg>
          </u>
          <note type="speaker" xml:id="i-ffeed0c4e4e7aef9-0">
            Anf. 82 JOSEFIN BRINK (V) replik:
          </note>
          <u who="josefin_brink_149089" next="cont" xml:id="i-6e09ca517e7c8c0a-0">
            <seg xml:id="i-2afea27b6e5d4181-0">
              Herr talman! Jag måste säga att Hans Backman har sjunkit ned
              under träsknivå när han försöker pådyvla Vänsterpartiet att vi
              skulle vilja finansiera en enda åtgärd här i riksdagen genom att
              strypa invandringen. Vad är det för djävla oförskämdheter? Hans
              Backman vet mycket väl att det inte har någonting att göra med
              Vänsterpartiets politik. Lägg av med den typen av låga nivåer!
            </seg>
            <seg xml:id="i-71e23e58463696c4-0">
              Vi har en finansiering i Vänsterpartiets budget för detta. Vi
              tar de pengarna från det utrymme som regeringen har avsatt till
              att sänka skatterna för höginkomsttagare och restaurangägare i
              den kommande höstbudgeten. Vi kommer att debattera det framöver,
              och du kommer att få se de tabellerna i detalj, Hans Backman.
            </seg>
            <seg xml:id="i-31cfcfdffff97406-0">
              Ni anser att alla ska ha rätt till arbetslöshetsförsäkring. Som
              sagt innebär inte ett obligatorium att alla har rätt till arbetslöshetsförsäkring.
              De förslag som Vänsterpartiet lägger fram när det gäller arbetslöshetsförsäkringen
              innebär att fler personer ska få rätt till ersättning. Vi anser
              att grundförsäkringen ska vara bättre. Den ska omfatta alla som
              har varit arbetssökande i tre månader och är inskrivna vid Arbetsförmedlingen.
              Vi anser att man ska ha kvalifikationsregler som gör att även
              den som är deltidsarbetande eller visstidsanställd ska ha möjlighet
              att komma in i försäkringen och få möjlighet till ersättning.
              Vi vill också sänka avgifterna, så att fler människor har råd
              att betala medlemsavgiften och få möjlighet till ersättning.
            </seg>
            <seg xml:id="i-b3721985190d215d-0">
              Om Folkpartiet och de andra borgerliga partierna med sitt obligatorium
              verkligen skulle vilja att fler personer blev med i försäkringen
              och fick möjligheter till ersättning, då skulle ni inte stå här
              och gaffla om hur dyrt det blir med våra förslag, för då skulle
              ert förslag vara lika dyrt. Sanningen är att det faktum att ni
              står här och gafflar om hur dyrt detta skulle bli är ett bevis
              för att ert obligatorium inte kommer att innebära att fler människor
              får ersättning från arbetslöshetsförsäkringen. Det kommer bara
              att innebära att fler människor är tvungna att vara med och betala
              för den.
            </seg>
          </u>
          <note xml:id="i-caf861659548f6a7-0">
            Anf. 83 ANDRE VICE TALMANNEN:
          </note>
          <u who="josefin_brink_149089" prev="cont" xml:id="i-b1d2cdb21d31adc2-0">
            <seg xml:id="i-4dbc4433e5618334-0">
              Jag får anmoda talaren att använda ett något mer vårdat språk
              i talarstolen.
            </seg>
          </u>
          <note type="speaker" xml:id="i-5162f527c928a4be-0">
            Anf. 84 PENILLA GUNTHER (KD):
          </note>
          <u who="penilla_gunther_920fff" xml:id="i-7b825a30572e42aa-0">
            <seg xml:id="i-d5cec921674d984a-0">
              Herr talman! Kristdemokraterna är nog för många svenskar förknippade
              med vård, omsorg och sociala frågor. En viktig del av det sociala
              ansvaret i vårt land är möjligheten till arbete, får vi väl säga.
              Arbetslösheten är ett slöseri med mänskliga resurser, och därför
              är full sysselsättning för alla som vill och kan arbeta ett oerhört
              viktigt politiskt mål.
            </seg>
            <seg xml:id="i-415b52a84f42e329-0">
              Arbetslöshet vet vi utgör en riskfaktor för såväl den fysiska
              som den psykiska hälsan. Arbete är viktigt både ur försörjningssynpunkt
              och för självkänsla och egenmakt, för att kunna styra och påverka
              sitt eget liv. Att ha ett arbete är en viktig del i människors
              välbefinnande, men det handlar naturligtvis inte bara om det.
              Den kristdemokratiska förvaltarskapstanken är inte bara en princip
              för att förvalta och inte förbruka naturresurser utan det handlar
              lika mycket om människors möjligheter att delta i samhällslivet
              och arbetslivet.
            </seg>
            <seg xml:id="i-741200925b0f5889-0">
              Herr talman! Ingen som ingår i en arbetsmarknadsåtgärd, oavsett
              om det är Arbetsförmedlingen eller kommunen som är anordnare,
              anser vi ska behöva ha försörjningsstöd från kommunen. Det är
              inte rimligt att försörjningsstödet i dag fungerar som ett alternativ
              till a-kassa för dem som står utan medlemskap och kan göra så
              år efter år.
            </seg>
            <seg xml:id="i-c8eba67a79642bbc-0">
              Målet måste på sikt naturligtvis vara att alla arbetslösa som
              uppfyller grundvillkoren ska ingå i en allmän obligatorisk arbetslöshetsförsäkring
              och få sin ersättning därifrån. Arbetsförmedlingen måste ha det
              samlade ansvaret för de arbetslösa. I dag lägger kommunerna jättestora
              resurser på arbetsmarknadspolitiska åtgärder riktade till mottagare
              av försörjningsstöd, vilket är en verksamhet som varken dokumenteras
              eller följs upp systematiskt av alla kommuner, vilket inte minst
              SKL har uppmärksammat.
            </seg>
            <seg xml:id="i-bee8eefa59b87e1d-0">
              Socialdemokraterna och Vänsterpartiet motsätter sig en allmän
              och obligatorisk försäkring och anser att den ska administreras
              av a-kassor och fackförbund även i fortsättningen. Speciellt S
              lever i det förgångna industrisamhället. Fackförbunden bör rimligtvis
              klara av att stå på egna ben. Därför är det inte bara märkligt
              utan nästan cyniskt att Patrik Björck kan stå här i talarstolen
              och orera om hur allianspartierna har försämrat möjligheten till
              medlemskap i a-kassan. Ursäkta mig, men vilket stort parti här
              i landet är det som har haft ett så nära samarbete med just den
              fackliga rörelsen att man skulle ha kunnat påverka fackets sätt
              att arbeta och få med medlemmar i större omfattning?
            </seg>
            <seg xml:id="i-9d164279e3b46fed-0">
              Det har ju visat sig, inte minst under de senaste månaderna,
              att LO-förbundens medlemmar är bland dem som faktiskt har tappat
              ersättning på grund av att man inte har varit medlem längre. Det
              tycker jag är intressant. Kom inte och skyll på oss i allianspartierna,
              utan utnyttja era egna kontakter och försök påverka inifrån!
            </seg>
            <seg xml:id="i-36e319a70e6060cd-0">
              Herr talman! Med detta sagt menar jag att vi måste ha ett socialförsäkringssystem
              i Sverige som sätter medborgarna, människorna, i centrum. Medborgarna
              efterfrågar ett tydligare och mer sammanhängande socialförsäkringssystem
              som gör det möjligt att gå mellan olika ersättningar i arbetslöshets-
              och sjukförsäkringar utan att tappa sin försörjning eller behöva
              söka försörjningsstöd vid sjukdom eller arbetslöshet.
            </seg>
            <seg xml:id="i-5124847db8468751-0">
              I ljuset av detta är det oerhört märkligt att Josefin Brink nästan
              tappar humöret över möjligheten att införa en obligatorisk allmän
              ersättning. Precis som Hasse påpekade är det märkligt att man
              då samtidigt ställer sig bakom en sjukförsäkring. Vilka krav menar
              då Vänsterpartiet och Josefin Brink att vi ska ställa på en sjukförsäkring
              om vi inte kan låta samma krav gälla för en arbetslöshetsförsäkring?
              Jag förstår inte hur hennes resonemang hänger ihop riktigt, och
              jag skulle väldigt gärna vilja få svar på detta.
            </seg>
            <seg xml:id="i-ff81d7013d508ad4-0">
              Jag tycker att det är viktigt att vi har en parlamentarisk utredning
              av socialförsäkringssystemet för att vi gemensamt från alla partier
              ska kunna få en gemensam bild av de behov som finns nu och i framtiden
              när det gäller just sjukförsäkring och arbetslöshetsförsäkring.
              Från Kristdemokraternas sida anser vi att det naturligtvis hade
              varit eftersträvansvärt att också skapa någon form av enhetligt
              inkomstbegrepp för de olika systemen och kunna harmonisera försäkringarna
              på ett bättre sätt.
            </seg>
            <seg xml:id="i-168a74405e210142-0">
              Herr talman! Det är tjockt på arbetsmarknaden. Vi har 40-talister
              kvar på arbetsmarknaden samtidigt som 90-talisterna har kommit
              ut och söker jobb. Vi tycker att det är bra att alla åldrar finns
              representerade. Vi tycker att det är viktigt att man kan jobba
              tillsammans över åldersgränserna, men vi har samtidigt en matchningsproblematik,
              för rörligheten är inte tillräckligt stor i dag. Vi anser alltså
              att det är fel väg att gå att göra som oppositionen vill och återinföra
              regeln att arbetslösa bara behöver söka arbete i närområdet de
              första 100 dagarna. Oppositionen vurmar för ett slags folkhemsmodell
              från svunnen tid, där fast arbete och fast boende var en dröm
              för alla och envar. Men i ett historiskt perspektiv har det förekommit
              endast mycket korta perioder i vårt land då det har varit på det
              sättet. Vi har haft migration och flyttat dit jobben har funnits
              i det här landet så länge man kan minnas.
            </seg>
            <seg xml:id="i-e3f9f0cc7b3229e9-0">
              Arbetsförmedlingen måste kunna uppmuntra ungdomar att vidga sina
              vyer och flytta dit jobben finns, så att de inte låser sig fast
              i arbetslöshet i hemkommunerna. Vi vet att ju fortare kontakten
              med arbetsmarknaden etableras, desto kortare blir tiden i arbetslöshet.
              Sedan är vi givetvis medvetna om att det är stor skillnad mellan
              att vara ensam och bara ha sig själv att tänka på och att vara
              familjeförsörjare och ha hus och hem och annat att ta hänsyn till.
              Arbetsförmedlingen ska inte vara hjärtlös och splittra familjer,
              utan individuell hänsyn ska tas.
            </seg>
            <seg xml:id="i-e769b5912a5a26d0-0">
              Det är förvånande att i inlägg efter inlägg från oppositionen
              få höra att oron för bristande matchning på arbetsmarknaden är
              det som står i fokus samtidigt som man inte har en enda idé för
              att lösa det. Om det hade varit så väl hade kanske också vi från
              den här sidan kunnat tycka att vi kunde ställa upp på det förslaget.
              Men tyvärr har det inte framkommit något sådant förslag i den
              här debatten.
            </seg>
            <seg xml:id="i-28eb1a17fe05992d-0">
              Reformeringen av sjukförsäkringen 2006 och införandet av etableringsreformen
              2010 har krävt att Försäkringskassan och Arbetsförmedlingen har
              fått förändra sina arbetssätt för gemensamma uppdrag. Det har
              varit en mycket bra förändring för att man ska komma närmare varandra
              också när det gäller ersättningssystemen. Från Kristdemokraternas
              sida skulle vi gärna se en bättre samordning, inte minst på de
              lokala servicekontoren, så att de kan hjälpa människor och sätta
              människors behov av egenförsörjning och arbete i fokus.
            </seg>
            <seg xml:id="i-2c629e5ab543e481-0">
              Utgångspunkterna för allt arbete i detta måste vara att få fler
              människor i arbete och undvika att människor blir hänvisade till
              att gå fram och tillbaka mellan olika myndigheter och att dessutom
              skapa en minskad risk för att man ska återfalla i arbetslöshet
              eller sjukskrivning.
            </seg>
            <seg xml:id="i-b3710a6f5ea39004-0">
              I dag är det en utbredd uppfattning bland medborgare att det
              är svårt att få en bild av de ersättningar, program och insatser
              som finns. Därför är det viktigt att vi också arbetar för att
              det ska bli tydligare med de här olika systemen.
            </seg>
            <seg xml:id="i-7e8220da9b716c18-0">
              Ett sammanhängande socialförsäkringssystem där en allmän och
              obligatorisk a-kassa ingår tror vi är en bra väg att gå för att
              även i fortsättningen få fler människor till egenförsörjning.
              Det viktigaste för oss är dock att ingen ska hamna mellan stolarna
              och inte få någon ersättning alls. Arbetslöshetsförsäkringen måste
              vara till för alla som har förmåga, vilja och en möjlighet att
              få ett arbete så småningom.
            </seg>
          </u>
          <note type="speaker" xml:id="i-8ea8989b4aae0ce9-0">
            Anf. 85 JOSEFIN BRINK (V) replik:
          </note>
          <u who="josefin_brink_149089" xml:id="i-66bc59c0cab48b90-4">
            <seg xml:id="i-8b09860b20191ac8-0">
              Herr talman! Penilla Gunther talade en hel del om det fina med
              en allmän och obligatorisk arbetslöshetsförsäkring som alla ska
              få ersättning ifrån. Det är bra. Då kan vi prata lite om det.
            </seg>
            <seg xml:id="i-33cdc93756e9720c-0">
              Vad jag sade i mitt anförande utan att förlora humöret på något
              sätt handlade om att jag inte tror att en sådan reform i sig kommer
              att leda till att fler personer får ersättning. I dagsläget är
              vi på väg ned mot 30 och enligt Arbetsförmedlingen nästa år 25
              procent som över huvud taget får någon ersättning från arbetslöshetsförsäkringen.
              Att de inte får ersättning beror inte på att försäkringen inte
              är obligatorisk, utan det beror på att kvalifikationsvillkoren
              är så hårda.
            </seg>
            <seg xml:id="i-cd0376df21b2cbf8-0">
              Den som ännu inte har fått sitt första jobb utan kommer direkt
              från studier eller har kommit hit från ett annat land och inte
              kommit in på arbetsmarknaden får ingen som helst ersättning från
              grundförsäkringen längre. Det kunde man få tidigare. Nu får man
              det inte. Vad tänker Penilla Gunther göra för de här grupperna,
              framför allt ungdomar och invandrare, med sin obligatoriska arbetslöshetsförsäkring?
            </seg>
            <seg xml:id="i-d0efc93ec4182744-0">
              Andra grupper som inte får ersättning är folk som inte når upp
              till arbetsvillkoret. Det gäller dem som jobbar halvtid och har
              kortare arbetsvecka än 40 timmar, till exempel ganska många i
              vård och omsorg. Den som jobbar halvtid och är sjuk en endaste
              dag lyckas inte kvalificera sig för ersättning liksom inte heller
              de allt fler, framför allt ungdomar och kvinnor, som har tillfälliga
              anställningar och som inte kommer upp i de minst 80 timmar som
              krävs för att få ersättning.
            </seg>
            <seg xml:id="i-f45e1cabaa4e2781-0">
              Hur ska de här personerna komma in i systemet med Penilla Gunthers
              obligatoriska ersättning? Ska det finnas några arbetsvillkor?
              Ska det finnas några kvalifikationskrav, och hur ska de i så fall
              se ut för att de här personerna ska få en möjlighet att få ersättning
              från försäkringen?
            </seg>
          </u>
          <note type="speaker" xml:id="i-08408b76f371f2df-0">
            Anf. 86 PENILLA GUNTHER (KD) replik:
          </note>
          <u who="penilla_gunther_920fff" xml:id="i-7b825a30572e42aa-1">
            <seg xml:id="i-dd664623a1203411-0">
              Herr talman! Kvalifikationsvillkor måste det finnas, Josefin
              Brink, men tydligen är det så i Vänsterpartiets egen lilla värld
              att ingen behöver kvalificera sig för någonting, för allting ska
              uppenbarligen vara gratis och till intet förpliktande. Får jag
              ställa den motfrågan, Josefin Brink?
            </seg>
            <seg xml:id="i-dccfd14781f65e31-0">
              Det måste självklart finnas någon typ av kvalifikationsvillkor,
              precis som i sjukförsäkringen. Man får ju inte ut pengar från
              en försäkring om man inte är sjuk och uppfyller någon form av
              rättvisa villkor. I dagsläget kan jag inte precisera de villkor
              som borde vara lämpliga att ställa för att människor ska få ut
              en ersättning från en allmän obligatorisk arbetslöshetsförsäkring.
              Där hänvisar jag med frimodighet till den parlamentariska utredningen,
              för jag vill inte som enskild stå här och sätta mig över dem som
              möjligtvis har bättre kunskap än vad både Josefin Brink och jag
              har i den frågan.
            </seg>
            <seg xml:id="i-5e31daf46709d7af-0">
              Som jag sade i mitt anförande ska det i en allmän obligatorisk
              arbetslöshetsförsäkring självklart finnas en möjlighet så att
              människor inte ska hamna i den mycket tråkiga sitsen att också
              behöva söka försörjningsstöd. Det är ju precis det vi vill undvika
              i det här. Men jag har inte hört Josefin Brink tala ett enda ord
              om det. Hur ska vi undvika att människor hamnar i försörjningsstöd
              i stället för att faktiskt i så fall hamna i en arbetslöshetsförsäkring?
            </seg>
          </u>
          <note type="speaker" xml:id="i-5027d35b41d763e0-0">
            Anf. 87 JOSEFIN BRINK (V) replik:
          </note>
          <u who="josefin_brink_149089" xml:id="i-66bc59c0cab48b90-5">
            <seg xml:id="i-6273db03b9025c28-0">
              Herr talman! Återigen måste jag säga att det är lite beklämmande
              att inte läsa på vad motståndarnas förslag är innan man ställer
              sig och påstår en massa dumheter. Vänsterpartiet tycker att det
              är självklart att det ska finnas kvalifikationsvillkor i arbetslöshetsförsäkringen.
              Vi har aldrig föreslagit någonting annat.
            </seg>
            <seg xml:id="i-65775f573f4430fb-0">
              Penilla Gunther står här och ger sken av att en obligatorisk
              arbetslöshetsförsäkring på något magiskt sätt skulle innebära
              att trots att man har kvalifikationsvillkor så har man det liksom
              ändå inte; alla skulle på något sätt ändå få ett slags ersättning,
              och ingen skulle hamna mellan stolarna.
            </seg>
            <seg xml:id="i-d750f8e3dc26e349-0">
              Min poäng är ju att ett obligatorium varken kommer att göra till
              eller från. Det som ett obligatorium kommer att leda till är,
              vad jag kan förstå, att alla människor kommer att bli tvungna
              att vara med och betala för försäkringen med en avgift men utan
              att ha någon möjlighet att få ersättning i väldigt många fall
              om man inte gör som exempelvis Vänsterpartiet har föreslagit i
              vårt alternativ, nämligen ser över just kvalifikationsvillkoren
              i arbetslöshetsförsäkringen så att de är anpassade efter dagens
              arbetsliv.
            </seg>
            <seg xml:id="i-bd702dcb74408e70-0">
              Det är Penilla Gunther och Alliansen som lever i det förflutna.
              I dag krävs det att man har en fast heltidsanställning för att
              man sedan ska kunna kvalificera sig till arbetslöshetsersättning,
              men så som arbetsmarknaden ser ut i dag är det fler och fler som
              är hänvisade till tillfälliga anställningar, som inte kommer upp
              i heltid och där deltidsarbetslösheten som sagt har ökat i stället
              för att minska.
            </seg>
            <seg xml:id="i-9e1aff267bd38f0d-0">
              Det är det moderna, framtida arbetslivet som ni har skapat som
              gör att människor inte släpps in i arbetslöshetsförsäkringen,
              men det är vi som har ett förslag på hur man ska lösa det här:
              sänk avgifterna, se över kvalifikationsvillkoren så att även den
              som jobbar deltid eller visstid har möjlighet att komma in och
              slopa alla undantagsregler, till exempel deltidsbegränsningen,
              som gör att det inte lönar sig för folk att ta ett tillfälligt
              arbete. Det är lösningen på problemet, inte obligatoriet.
            </seg>
          </u>
          <note type="speaker" xml:id="i-bc98efcc53247350-0">
            Anf. 88 PENILLA GUNTHER (KD) replik:
          </note>
          <u who="penilla_gunther_920fff" xml:id="i-7b825a30572e42aa-2">
            <seg xml:id="i-a245e9368f2bc713-0">
              Herr talman! Jag tror att Josefin Brink har gett sig på fel person
              när det pratas om att vara påläst. Men det vore väldigt intressant
              om Josefin Brink hade läst sina egna skrivningar, för här talas
              det om att se över kvalifikationsvillkoren. Och vad sade jag i
              mitt förra inlägg? Jo, jag sade just det att det är viktigt att
              kvalifikationsvillkoren ses över i den parlamentariska utredningen.
              Jag tror att hörseln börjar bli dålig. Det kanske har med åldern
              att göra.
            </seg>
            <seg xml:id="i-fb990d92b8fb769e-0">
              Självklart ska det löna sig att arbeta. Varenda timme är oerhört
              mycket värd i både kristdemokratisk politik och allianspolitiken.
              Därför förespråkar vi till exempel att det ska vara möjligt för
              människor att arbeta 100 procent av sin förmåga. Detta är oerhört
              viktigt att föra fram inte minst när det gäller människor med
              någon typ av arbetshinder.
            </seg>
            <seg xml:id="i-c3042f81015973e7-0">
              I dag står de fullständigt utanför arbetslöshetsförsäkringen.
              Det finns människor som aldrig kommer att ha råd att betala en
              a-kasseavgift hur man än vänder och vrider på det, därför att
              de har ett arbetshinder som gör att de inte har ett ordinarie
              arbete. Skulle de bli arbetslösa så har de en annan typ av ersättning.
              För dem skulle det betyda oerhört mycket för självkänslan och
              ekonomin att det finns en möjlighet till en arbetslöshetsförsäkring
              för att de är arbetslösa och inte för att de har någon annan typ
              av hinder. Här gäller det att lägga människor på rätt ställe i
              socialförsäkringssystemet, inte att sätta sjuka och arbetslösa
              på pottkanten så att de ska behöva söka försörjningsstöd.
            </seg>
          </u>
          <note type="speaker" xml:id="i-9d71c6a5272e9b95-0">
            Anf. 89 SVEN-OLOF SÄLLSTRÖM (SD):
          </note>
          <u who="sven-olof_sallstrom_d28bdc" next="cont" xml:id="i-48908d4a73dee939-0"/>
          <note xml:id="i-f6961db3da30774d-0">
            Herr talman! Jag tänkte börja med att yrka bifall till förslaget
            i utskottets betänkande på samtliga punkter.
          </note>
          <u who="sven-olof_sallstrom_d28bdc" prev="cont" xml:id="i-66d72b81826e398c-0">
            <seg xml:id="i-68d916c5287467f0-0">
              A-kassan ska vara en omställningsförsäkring, en trygghet vid
              arbetslöshet, en försörjning mellan två jobb. A-kassan har varit
              och ska vara en viktig del av den svenska välfärden. Därför har
              bland annat vi sverigedemokrater sagt att innan vi är beredda
              att stödja ytterligare jobbskatteavdrag vill vi att välfärden
              ska få sitt. Här har vi en del av detta a-kassan.
            </seg>
            <seg xml:id="i-06f753c2945e523f-0">
              Jag kommer mest att hålla mig kring punkt 4 och punkt 6 i betänkandet,
              som rör den så kallade 100-dagarsregeln och deltidsbegränsningen,
              alltså 75-dagarsregeln.
            </seg>
            <seg xml:id="i-3da744b043ac3788-0">
              100-dagarsregeln innebär att man i första hand under 100 dagar
              ska söka i sitt närområde och inom sin yrkeskompetens och utbildning.
              Det är nödvändigt för att tillvarata den utbildning och den kompetens
              som finns hos arbetskraften. Det är inte rimligt att man ska behöva
              ryckas upp med rötterna redan i början av arbetslösheten för att
              söka jobb i andra delar av landet som man varken har utbildning
              för eller erfarenhet av.
            </seg>
            <seg xml:id="i-1141b63bf9f7ec4d-0">
              Det är ingen bra arbetsmarknadspolitik. Den är inte human. Den
              är heller inte bra för Sverige, för ska vi klara sysselsättningen
              i framtiden måste vi ha rätt kompetens på rätt plats. Människor
              ska jobba med det de är utbildade för och det de har erfarenhet
              av.
            </seg>
            <seg xml:id="i-e8ce4e7e22e04f0e-0">
              Om en akademiker som har blivit arbetslös söker ett jobb som
              han eller hon inte har utbildning för, till exempel enkla jobb
              i en Ica- eller Konsumbutik, tror ni då att de får de jobben?
              Nej, det får de inte. Jag har själv anställt personal på den typen
              av arbetsplatser. Kommer det någon som är överkvalificerad får
              den personen inte jobbet, för man vet att de fortsätter att söka
              jobb och snart kommer att lämna arbetsplatsen. Det försätter bara
              människor i en situation där de tvingas lägga ned kraft på att
              söka jobb de inte kommer att få, som de inte vill ha och som de
              inte är utbildade för.
            </seg>
            <seg xml:id="i-8562a998d738e84f-0">
              När det gäller deltidsbegränsningen, 75-dagarsregeln, är den
              kontraproduktiv. Den håller kvar människor i arbetslöshet. Det
              har regeringens egen långtidsutredning visat. Har ni läst den?
              Den visar att 75-dagarsregeln gör att människor som är heltidsarbetslösa
              och som kommer från ett heltidsjobb inte tar ett deltidsjobb,
              trots att Långtidsutredningen säger att just ett deltidsjobb är
              en av de bästa vägarna till att komma tillbaka till ett heltidsarbete.
              För dem som jobbar deltid men som vill ha ett heltidsarbete tar
              det i genomsnitt ett år att komma till heltidsarbete. Det är en
              bra väg tillbaka till arbetsmarknaden.
            </seg>
            <seg xml:id="i-b737f1c63e751f34-0">
              Nu tar man inte deltidsjobbet därför att man förlorar ersättning.
              Man får svårt att försörja sig, svårt att behålla lägenhet eller
              hus. Begränsningen är kontraproduktiv. Det är till och med så
              att Långtidsutredningen visar att det egentligen borde vara tvärtom.
              Ersättningsdagarna för deltidsarbetslösa borde vara ännu fler
              än för heltidsarbetslösa. Läs er egen utredning!
            </seg>
            <seg xml:id="i-9c23eba959e30ed8-0">
              I övrigt tycker jag att det är positivt att en viss del av beröringsskräcken
              gentemot Sverigedemokraterna hos den övriga oppositionen verkar
              ha lagt sig. Det innebär att vi i och med dagens beslut i kammaren
              får en möjlighet att gemensamt förbättra den omställningsförsäkring
              som a-kassan ska vara.
            </seg>
            <seg xml:id="i-c50175e9f0354185-0">
              Det innebär också, som det nu ser ut, att vi senare denna månad
              kommer att få tillfälle att rätta till bristerna i fas 3 så att
              villkoren för utländska arbetare i Sverige mycket troligt förbättras
              genom att ILO 94 ratificeras.
            </seg>
            <seg xml:id="i-e0d64358138b5ffd-0">
              Herr talman! Däremot är det sorgligt att vi har en blunda-och-hoppas-regering,
              en minoritetsregering som, förutom i ett mycket litet antal frågor,
              inte förankrar regeringspolitiken i Sveriges riksdag. Nu finns
              det en riksdagsmajoritet för att förbättra a-kassan. Det finns
              en sådan riksdagsmajoritet som skickar ett tydligt uppdrag till
              regeringen att ta fram förslag och finansiering för att förbättra
              a-kassan när det gäller 100-dagarsregeln och när det gäller deltidsbegränsningen.
            </seg>
            <seg xml:id="i-44bf4917dbb0f3c5-0">
              Regeringen har inte sökt stöd för sin politik i den här frågan.
              Man har inte heller fått något stöd för sin politik i den här
              frågan. Vi har en blunda-och-hoppas-regering. Jag undrar hur länge
              vi kommer att ha den regeringen om den fortsätter att regera på
              det här viset.
            </seg>
            <seg xml:id="i-b1c58e27591d51fc-0">
              Jag tänker också gå in lite grann på vad några andra talare har
              sagt. Eftersom jag kommer in sent på talarlistan har jag inte
              haft möjlighet att replikera på alla. Men några rätt anmärkningsvärda
              saker har sagts. Jag tänkte komma in på det.
            </seg>
            <seg xml:id="i-1e1c8205e057ebe9-0">
              Jag tycker till exempel att Josefin Brink inte behöver vara arg
              på Hans Backman. Josefin gjorde det väldigt klart och tydligt
              att hon inte under några omständigheter någonsin kommer att kunna
              tänka sig att spara pengar på invandring. Det är en åsikt som
              jag tror att hon delar med Hans Backman och även med de övriga
              partierna i den här kammaren, förutom Sverigedemokraterna. Det
              är ju en helig ko.
            </seg>
            <seg xml:id="i-dae37010d1d009d7-0">
              Vi hörde tidigare hur Maria Plass påstod att vi inte har någon
              finansiering, till exempel när det gäller deltidsbegränsningen.
              Läs vår budget, Maria Plass! Det finns en finansiering där. Bland
              annat ställer vi krav på att upprätthålla och förstärka välfärden
              innan vi ger oss in på att stödja ett ytterligare jobbskatteavdrag.
              Men det finns också, som sagt, heliga kor som slaktas i vår budget.
              Läs och begrunda hur man kan finansiera förstärkt välfärd, Maria
              Plass!
            </seg>
            <seg xml:id="i-6df382daf0bbcb33-0">
              Maria Plass, Hans Backman och flera andra har pratat om att deltidsbegränsningen
              skulle kosta 3 miljarder. Man har avrundat uppåt i det här fallet.
              I utredningen från riksdagens utredningstjänst pratar man om 2
              ½ miljarder. Jag vill bara göra det förtydligandet. Det har vi
              också tagit in i vår budget. Den är finansierad fullt ut.
            </seg>
            <seg xml:id="i-bf956181cd05c814-0">
              Abir Al-Sahlani jag vet tyvärr inte om hon finns kvar i lokalen
              hade också en rätt anmärkningsvärd jämförelse. Hon jämförde arbetskraftsinvandring
              med att söka jobb i en annan kommun. Det är inte riktigt jämförbart.
              Att söka jobb i en annan kommun kan man göra redan i dag. Det
              finns inga sådana begränsningar. Jag bor i Östersund. Hade jag
              inte varit invald i Sveriges riksdag hade jag mycket väl kunnat
              söka jobb i Malmö. Den begränsningen finns inte.
            </seg>
            <seg xml:id="i-0e69688f49cf5bcd-0">
              Vad det här handlar om är att tvinga någon som är arbetslös i
              Östersund att söka jobb i Malmö. Eftersom Abir Al-Sahlani tog
              upp detta och gör den jämförelsen, innebär det att hon också tycker
              att man ska tvingas söka jobb i ett annat land? Det skulle vara
              rätt intressant att veta om det var det som var jämförelsen.
            </seg>
            <seg xml:id="i-aeafc263d2cfbeb5-0">
              Dessutom skyllde Abir lite grann Socialdemokraternas flumskola
              för att det ser ut som det gör på dagens arbetsmarknad. Men, herregud,
              ni har haft makten i fem år! Jag är inte socialdemokrat, men nu
              får ni sluta med det här. Ni har haft makten i fem år, ta ansvar
              för er politik!
            </seg>
            <seg xml:id="i-d078fe72d3d344a7-0">
              Sist, men inte minst, pratade Penilla Gunther om en folkhemsdröm.
              Det kanske var en folkhemsdröm att ha ett fast arbete, ett fast
              hem, ett tryggt hem. Men om du tycker att en folkhemsdröm är en
              svunnen tid som vi inte ska leva upp till igen är inte Kristdemokraterna
              det parti Kristdemokraterna en gång var. Det har vi sett tydliga
              tecken på tidigare under året. Det här var väl sista spiken i
              kistan.
            </seg>
          </u>
          <note type="speaker" xml:id="i-a9938a1d0fd92edb-0">
            Anf. 90 MARIA PLASS (M) replik:
          </note>
          <u who="maria_plass_e8cc68" xml:id="i-a3ddd46c00123866-7">
            <seg xml:id="i-e8b6a38790d19621-0">
              Herr talman! Jag skulle först faktiskt vilja gratulera Sverigedemokraterna
              och säga att oppositionen inte har begärt någon replik. Ni gör
              ju gemensam sak när ni vill undergräva arbetslinjen och inte ta
              något som helst ansvar för svensk ekonomi. Jag skulle vilja säga
              att vi nu har fått en ny oppositionskoalition i riksdagen.
            </seg>
            <seg xml:id="i-5cb94f3eb96b6373-0">
              Jag har frågat de övriga partierna om finansieringen av deltidsbegränsningen
              och 100-dagarsregeln, men jag tycker inte att jag har fått ett
              svar, i alla fall inte ett som har tillfredsställt mig och Alliansen.
              Därför undrar jag lite grann: Hur har Sverigedemokraterna tänkt
              finansiera detta? Budgeten togs upp i anförandet och hur man skulle
              upprätthålla välfärden, men det sades inte speciellt mycket mer
              om det. Om jag skulle kunna få svar på de frågorna skulle jag
              vara tacksam.
            </seg>
          </u>
          <note type="speaker" xml:id="i-ae470a3505795d52-0">
            Anf. 91 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-c433dc2d9ef0268b-0">
            <seg xml:id="i-81250b6fb3600883-0">
              Herr talman! Då ska Maria Plass få något så ovanligt i den här
              kammaren som ett svar.
            </seg>
            <seg xml:id="i-7bb1bf36c54fcb61-0">
              Det är trots allt regeringen, enligt det beslut vi kommer att
              fatta i eftermiddag, som ska återkomma med förslag till finansiering.
              Eftersom regeringen har varit oförmögen att få en majoritet för
              sin politik är det riksdagens mening att regeringen ska återkomma
              med ett förslag på åtgärder, genomförande och finansiering.
            </seg>
            <seg xml:id="i-6e543adf4e152c3f-0">
              Om Maria Plass och regeringen vill veta vad vi har för förslag
              till finansiering kan jag ge några stycken.
            </seg>
            <seg xml:id="i-6d2a50f40372cafc-0">
              Det femte jobbskatteavdraget låt välfärden gå före!
            </seg>
            <seg xml:id="i-86afd6b599bdf50d-0">
              Biståndspolitiken gå ned till FN:s rekommendation!
            </seg>
            <seg xml:id="i-24ced66acea6cf09-0">
              Sist, men inte minst, den heliga kon, som övriga partier i kammaren
              är överens om inga nedskärningar på invandringspolitiken. Vi har
              det i vår budget. Läs den! Ta till er av de förslagen! Skicka
              den gärna också till Regeringskansliet så kanske de när de återkommer
              med sitt förslag till finansiering kan ta till sig några av de
              vettiga förslag som finns där.
            </seg>
            <seg xml:id="i-c8fcc07abed12360-0">
              När det gäller den så kallade arbetslinjen har vi tyvärr sett
              vad den har inneburit på senare tid. Den har inneburit att människor
              har fått gå för näst intill svältlöner. De har fått utföra ordinarie
              arbetsuppgifter i något som kallas fas 3. Den har inneburit att
              man genom att öka arbetskraftsutbudet i okvalificerade yrken genom
              en oansvarig arbetskraftsinvandring håller ned lönetrycket och
              ökar löneskillnaderna i Sverige. Det är det som är arbetslinjen.
              Vi ställer inte upp på den politiken.
            </seg>
          </u>
          <note type="speaker" xml:id="i-40bde238bb45f57f-0">
            Anf. 92 MARIA PLASS (M) replik:
          </note>
          <u who="maria_plass_e8cc68" xml:id="i-a3ddd46c00123866-8">
            <seg xml:id="i-3569d8725f10f38a-0">
              Herr talman! Jag fick ungefär samma svar som jag hade förväntat
              mig. Jag kan säga att det som beskrevs kanske är Sverigedemokraternas
              arbetslinje. Det är definitivt inte Alliansens arbetslinje.
            </seg>
            <seg xml:id="i-d558d5dfd2c49581-0">
              Det svar som Sverigedemokraterna gav var inget svar. Skär ned
              på biståndspolitiken och ta bort jobbskatteavdraget, men det sades
              liksom inte riktigt hur. Och sedan ska regeringen återkomma.
            </seg>
            <seg xml:id="i-c9feaa76e52e3947-0">
              Om man hakar på de rödgröna och har ett förslag, har man då ingen
              som helst mer konkret idé? Ni säger att ni är ansvarsfulla, om
              man är ansvarsfull på riktigt tycker jag faktiskt att man svarar
              på den frågan.
            </seg>
            <seg xml:id="i-ed2b409cb93e20b4-0">
              Jag skulle vilja ställa en annan fråga. Ni säger att det inte
              ska finnas ett jobbskatteavdrag utan att utrymmet ska gå till
              välfärden. Hur ska ni minska arbetslösheten och öka sysselsättningen
              i Sverige? Det vill jag gärna veta.
            </seg>
          </u>
          <note type="speaker" xml:id="i-ef6b3634ed56cc8e-0">
            Anf. 93 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-c433dc2d9ef0268b-1">
            <seg xml:id="i-7342aa83d8330482-0">
              Herr talman! Du fick ett svar, Maria Plass. Läs vår budget. Då
              får du exakta siffror på hur välfärden och a-kassan ska finansieras.
            </seg>
            <seg xml:id="i-342dda810e23f0dc-0">
              Sedan var det frågan om arbetslinjen. Hur ska vi sänka arbetslösheten
              och få fler i arbete?
            </seg>
            <seg xml:id="i-95f444a89f4b4a96-0">
              Först och främst måste vi åtgärda er misslyckade utbildningspolitik.
              I dag och än mer i framtiden har vi vissa brister på den svenska
              arbetsmarknaden när det gäller tillgänglig arbetskraft för de
              jobb som finns. Det är konsekvensen av en bristande utbildningspolitik
              under lång tid men där ni har haft ansvaret i fem år. Det finns
              inte människor att matcha till de jobb som finns i vissa sektorer.
              På andra delar av arbetsmarknaden finns massarbetslöshet därför
              att människor inte har fått den utbildning de behöver för att
              kunna ta de jobb som finns, varken nu eller i framtiden.
            </seg>
            <seg xml:id="i-4f059d8e3000cca0-0">
              I stället för att utbilda människor för dagens och framtidens
              jobb tar ni in andra människor från andra delar av världen som
              kan ta jobben. Vi behöver inte ta in arbetskraftsinvandrare som
              ska jobba i våra restaurangkök eller städa våra golv. Det finns
              en mängd människor som vill ta de jobben. 80 procent av era arbetskraftsinvandrare
              består av de yrkeskategorierna. De tar enkla jobb utan krav på
              yrkesutbildning eller högre utbildning.
            </seg>
            <seg xml:id="i-e86254f18eb1e423-0">
              Börja där. Se till att stärka Myndigheten för yrkeshögskolan.
              Se till att stärka utbildningsväsendet. Se till att stärka arbetsmarknadsutbildningarna.
              Ge folk som är arbetslösa i dag en möjlighet att ta morgondagens
              jobb. Ni gör ingenting av detta. Er arbetslinje innebär lönedumpningspolitik
              och överutbudspolitik när det gäller arbetskraft. Ni har inga
              svar på morgondagens problem.
            </seg>
          </u>
          <note type="speaker" xml:id="i-4c9c33e96d9cee54-0">
            Anf. 94 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-6">
            <seg xml:id="i-d55d4297be69bdae-0">
              Herr talman! Jag har en fråga om finansiering till Sven-Olof
              Sällström. Det gäller frågan om att ta bort 75-dagarsregeln för
              deltidsarbetslösa. Oavsett hur man räknar, om man avrundar eller
              inte, rör det sig, enligt riksdagens utredningstjänst, om en kostnad
              på sannolikt flera miljarder kronor.
            </seg>
            <seg xml:id="i-aebf662b03587b64-0">
              Jag vill ha ett klargörande från Sven-Olof Sällström. Är en av
              de viktiga delarna för att finansiera detta i er budget att minska
              invandringen?
            </seg>
          </u>
          <note type="speaker" xml:id="i-5c4dfb62d00bd3ce-0">
            Anf. 95 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-c433dc2d9ef0268b-2">
            <seg xml:id="i-feff6340ded3d6a2-0">
              Herr talman! Ja! Det gäller även ytterligare delar, till exempel,
              som vi har sagt tidigare, att vi säger nej till ytterligare jobbskatteavdrag
              så länge välfärden inte får sitt. Vi har också aviserat nedskärningar
              i vissa delar av det svenska biståndet.
            </seg>
            <seg xml:id="i-f7fedbe8eb3b2985-0">
              Man får naturligtvis omprioritera en del övriga kostnader bland
              budgetposterna. Bland annat ser jag att vissa av allianspartierna
              har föreslagit jag tror att det finns med i budgeten men jag är
              inte säker att genomföra en sänkning av restaurangmomsen med,
              om jag inte missminner mig, i storleksordningen 5 miljarder. Det
              ska ge 3 000 jobb. De 2 ½ miljarderna som detta ska kosta motsvarar
              4 300 jobb.
            </seg>
          </u>
          <note type="speaker" xml:id="i-40411fb7c44e20d0-0">
            Anf. 96 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-7">
            <seg xml:id="i-0a2ec2965a6c0602-0">
              Herr talman! Det stämmer att vi vill sänka restaurangmomsen för
              att skapa möjlighet till fler jobb.
            </seg>
            <seg xml:id="i-54cf73ee4897a6b6-0">
              Det var ett klargörande svar av Sven-Olof Sällström att en viktig
              del av finansieringen av deltidsförändringen, att ta bort 75-dagarsregeln,
              är att minska invandringen. Det innebär att de fyra partierna
              Sverigedemokraterna, Miljöpartiet, Vänsterpartiet och Socialdemokraterna
              uppenbarligen inte har haft någon diskussion om hur man ska finansiera
              åtgärden. Bland annat har Vänsterpartiet och Sverigedemokraterna
              helt olika åsikter. Där finns inget hållbart alternativ att genomföra
              åtgärden seriöst budgetekonomiskt.
            </seg>
            <seg xml:id="i-a80bf321d9469f1b-0">
              Sven-Olof Sällström var inne på att regeringen skulle leva på
              hoppet. Olika effekter av politiken beror på regeringen. Då ställer
              jag samma fråga till Sven-Olof Sällström som jag ställde till
              Josefin Brink. Det har varit 120 000 fler i arbete på ett år,
              33 000 fler unga i arbete på ett år och 32 000 färre långtidsarbetslösa
              på ett år. Enligt prognos ska det på sikt finnas 20 000 fler i
              sysselsättning fram till 2015. Arbetslöshetsnivån är 5 procent,
              vilket motsvarar nivån på 70-talet. Bedömer Sven-Olof Sällström
              att det också är en effekt av regeringens politik? Är den positiv?
            </seg>
          </u>
          <note type="speaker" xml:id="i-bc30985d1269084b-0">
            Anf. 97 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-c433dc2d9ef0268b-3">
            <seg xml:id="i-c6ed2897763949a5-0">
              Herr talman! Det är riktigt att fler är sysselsatta, men det
              är också fler som ska ha jobben. Det är inte minst på grund av
              att ni har utökat antalet som söker jobb på grund av en vidlyftig
              invandringspolitik. Det är därför som vi fortfarande ser massarbetslöshet
              i landet.
            </seg>
            <seg xml:id="i-6447d950d02d049a-0">
              Det är högkonjunktur, och det finns en historisk chans att åter
              komma ned på låga siffror i fråga om arbetslöshet. Då för ni en
              överutbudspolitik när det gäller arbetskraft för att hålla ned
              löner och villkor för vanliga arbetare för att öka löneskillnaderna.
              Nej, vi ställer inte upp på det. Vi har en annan vision om vad
              vi ska göra i en högkonjunktur med massarbetslöshet. Vi ska se
              till att de som är arbetslösa får rätt utbildning så att de kan
              ta de jobb som finns. Vi har en vision om att de människor som
              finns i era utanförskapsområden, som ni tillsammans med de övriga
              har skapat, ska få en förutsättning att ta de jobb som finns i
              Sverige i dag. Men ni säger att de jobben ska gå till de nyanlända
              de nya som kommer till den svenska arbetsmarknaden. Men vilka
              jobb ska de som redan finns i era utanförskapsområden ha? Vilken
              utbildning ska de få?
            </seg>
            <seg xml:id="i-1c01881a33bde16a-0">
              Ni har inga svar på dagens problem, och ni har inte heller svar
              på morgondagens problem. Antalet sysselsatta är egentligen irrelevant
              om man tittar efter hur arbetslöshetssiffrorna förändras. Det
              är fler, Hans Backman, som är arbetslösa i dag än i oktober 2006
              när ni tog över makten.
            </seg>
          </u>
          <note type="speaker" xml:id="i-3938e421254ce017-0">
            Anf. 98 ANN-CHRISTIN AHLBERG (S):
          </note>
          <u who="ann-christin_ahlberg_4406d0" next="cont" xml:id="i-0f92750be8217be4-0">
            <seg xml:id="i-e62e4bd709e23cde-0">
              Herr talman! Regeringen gjorde snabbt vid maktskiftet hösten
              2006 en rad förändringar, bland annat förändrade man a-kassan
              så att den blev både sämre, dyrare och motverkade arbetslinjen.
              Nu har vi i oppositionen fått majoritet för att regeringen måste
              se över 100-dagarsregeln, vilket innebär att man inte behöver
              flytta den första arbetslösa dagen och att man kan söka lämpligt
              jobb inom sitt eget yrke de första 100 dagarna.
            </seg>
            <seg xml:id="i-5d1c9d4cbe82e49b-0">
              Dessutom ska regeringen se över reglerna för deltidsstämplingen
              så att de inte diskriminerar deltidsarbetslösa och inte motverkar
              arbetslinjen.
            </seg>
          </u>
          <note xml:id="i-83b65b651c54ea0f-0">
            Det finns en majoritet i utskottet för att bifalla flera socialdemokratiska
            motioner i frågorna. Det är bra. Därmed yrkar jag bifall till
            utskottets förslag till beslut i punkterna 4 och 6.
          </note>
          <u who="ann-christin_ahlberg_4406d0" prev="cont" xml:id="i-fcf7237ec407c82c-0">
            <seg xml:id="i-d246348a0eab9274-0">
              Herr talman! Att ha ett jobb att gå till är oerhört viktigt.
              Det är roligt, och det är arbetskamrater. Det är ofta förknippat
              med en stor yrkesstolthet och möjlighet till egen försörjning.
              För oss socialdemokrater är jobben den politiskt viktigaste frågan.
              Men att ha ett arbete är inte en självklarhet för oss alla. En
              del jobb försvinner. En del företag varslar för att färre ska
              göra jobben eller för att orderböckerna är tunna. En del arbetsgivare
              vill bli av med personal av andra orsaker.
            </seg>
            <seg xml:id="i-acb1ca8bf25d4177-0">
              En del arbetar heltid med fasta anställningar. En del har visstidsanställningar
              och får ta de timmar eller dagar som erbjuds. En del blir helt
              utan arbete. Så ser villkoren ut på svensk arbetsmarknad i dag.
            </seg>
            <seg xml:id="i-0f1c942d9d5b9e38-0">
              En stor grupp kvinnor och unga används som dragspel på svensk
              arbetsmarknad och tvingas att jobba de timmar de får, och de ska
              alltid finnas till hands, ofta med mobilen i handen, för att snabbt
              ta de timmar de får.
            </seg>
            <seg xml:id="i-20c1fb21ba28b6c3-0">
              Om olyckan är framme och man mister sitt arbete helt eller delar
              av sin sysselsättningsgrad är det viktigt att man har en bra arbetslöshetsförsäkring,
              så att man klarar sig mellan två jobb och kan fokusera på att
              söka nytt arbete eller kanske utbilda sig till ett annat yrke
              om så behövs. Då är det oerhört viktigt att man inte måste fokusera
              på hur man ska få ekonomin att gå ihop, eller rent av bli fattig
              eller väldigt fort riskera att hamna i fattigdom.
            </seg>
            <seg xml:id="i-42fb70f6af3e4814-0">
              De regelförändringar som den borgerliga regeringen har gjort
              innebär att man blir underförsäkrad när man blir arbetslös i dag.
              Inkomstbortfallsprincipen gäller enbart för väldigt få; endast
              4 procent får ungefär 80 procent av sitt inkomstbortfall. Och
              vi har fått en a-kassa som motverkar arbetslinjen. Vi vet också
              att det är bara 40 procent som får någon ersättning alls, och
              inom några år kanske det är bara 25 procent som får det.
            </seg>
            <seg xml:id="i-089474cb3357da75-0">
              Man tvingas också att tacka nej till timmar som erbjuds därför
              att man straffas med färre a-kassedagar då man har deltid eller
              har tvingats ta deltid. För att få a-kassa om man har deltid måste
              man ha haft ett heltidsarbete tidigare.
            </seg>
            <seg xml:id="i-b41d4a6265cef8c3-0">
              Särskilt dålig har a-kassan blivit för kvinnor och unga människor
              som tvingas att finna sig i att det är väldigt ojämställt på svensk
              arbetsmarknad, där deltider och visstidsanställningar råder i
              än högre grad just på kvinnliga arbetsmarknadsområden än på de
              typiskt manliga arbetsplatserna.
            </seg>
            <seg xml:id="i-32ccc1a6bfc00af4-0">
              Vid arbetslöshet diskrimineras de återigen därför att de tar
              de erbjudanden som de faktiskt får, för då får man helt andra
              regler i a-kassan. I stället för 300 dagar får man bara 75 dagar
              med den borgerliga a-kassan så är den uppbyggd. Nu är den egentligen
              anpassad efter en medelålders man som har blivit arbetslös från
              ett heltidsarbete. Det passar inte in på svensk arbetsmarknad.
              Vi har också fått ett regelsystem som motverkar arbetslinjen på
              det viset att man tvingas att bli heltidsarbetslös i stället för
              arbetslös på deltid.
            </seg>
            <seg xml:id="i-f0b30201caca7f95-0">
              Det är helt fel väg att gå då varje arbetad timme måste ses som
              ett steg i rätt riktning för den som är arbetslös och möjlighet
              för framtida heltidsarbete.
            </seg>
            <seg xml:id="i-c45c84349dd550eb-0">
              Någon sade här tidigare att det är bättre att ha en fot inne
              på arbetsmarknaden än båda fötterna utanför.
            </seg>
            <seg xml:id="i-30dfd8ff550c26c4-0">
              Vi hade i arbetsmarknadsutskottet för en tid sedan professor
              Bertil Holmlund från Långtidsutredningen, och han menade också
              att varje arbetstillfälle är viktigt att ta vara på för att få
              möjlighet till ett nytt arbete. Därför tycker vi att man måste
              ändra a-kassereglerna så att de passar in i dagens arbetsmarknadssituation,
              där tråkigt nog fortfarande väldigt många unga och speciellt kvinnor
              får finna sig i visstidsanställningar, som blir ännu fler, och
              deltider, som har blivit en stor grej på arbetsmarknaden. Speciellt
              inom de områden som Kommunal, Handels och Hotell- och restaurangfacket
              har att organisera är deltidsproblematiken väldigt stor.
            </seg>
            <seg xml:id="i-5d62bf017dcf10da-0">
              För bara några veckor sedan var jag ute på logistikföretag, och
              det nya var att de killar som jobbar där som är mellan 25 och
              27 år nu hade fått bara deltidstjänster, för deras verksamhet
              var uppbyggd så. Även på de typiska manliga företagen börjar det
              alltså komma.
            </seg>
            <seg xml:id="i-026d39d6c6055d63-0">
              Så länge vi inte har kommit bort från det faktum att vi har möjlighet
              att erbjuda heltid för alla är det oerhört viktigt att vi har
              en a-kassa som inte motarbetar arbetslinjen och att man inte straffas
              eller diskrimineras för att man tar jobb på de timmar eller dagar
              som erbjuds, så som det är i dag.
            </seg>
            <seg xml:id="i-72e3d7c434e8c37b-0">
              Den så kallade 75-dagarsregeln motverkar arbetslinjen och måste
              ses över. Det är helt fel att straffas för att man tar de jobb
              som erbjuds, och man ska inte tvingas att flytta redan första
              arbetslösa dagen. Det är omänskligt, och det är inte samhällsekonomiskt.
              Det kan få stora konsekvenser för den enskilde, och speciellt
              för familjen. Det kanske handlar om att byta skola, tvingas sälja
              sin bostad med mera. Det gör man inte på en vecka eller två.
            </seg>
            <seg xml:id="i-dddbbbf4e0ff246d-0">
              Varje arbetad timme är viktig för den enskilde, för samhället
              och för tillväxten. Vi måste få till en regelförändring så att
              arbetslinjen gäller. Nu tvingar vi regeringen att återkomma med
              bättre regler för den som är deltidsarbetslös och ta bort 100-dagarsregeln.
            </seg>
            <seg xml:id="i-5996b8e9cff5af26-0">
              Nu är det upp till regeringen att visa samma snabbhet att ändra
              till det bättre som de gjorde när de förstörde och försämrade
              a-kassan så att den blev både dyr och dålig och motverkade arbetslinjen
              och drabbade unga och kvinnor mer än män.
            </seg>
          </u>
          <note xml:id="i-2032d8640ea4987f-0">
            Jag yrkar bifall till våra reservationer 2 och 5.
          </note>
          <note type="speaker" xml:id="i-fec287bd5fa03fbf-0">
            Anf. 99 EVA-LENA JANSSON (S):
          </note>
          <u who="eva-lena_jansson_c25f33" xml:id="i-28811acdc19c2355-1">
            <seg xml:id="i-edb8f68ecf0009f2-0">
              Herr talman! Jag ska ta upp problematiken kring förtroendeuppdrag
              och arbetslöshetsförsäkringen.
            </seg>
            <seg xml:id="i-9ac3ceff99d0cfb9-0">
              Reglerna för ersättning till arbetslösa är av ett sådant slag
              att arbetslösa med politiska förtroendeuppdrag, oavsett om uppdraget
              är på 75 procent eller enstaka dagar i månaden, måste avsäga sig
              uppdragen för att inte bli av med sin a-kasseersättning. Det är
              egentligen horribelt vi pratar om svensk demokrati. Ett exempel
              på detta är en arbetslös fritidspolitiker i Örebro som utförsäkrades
              från a-kassan efter 90 dagar på grund av reglerna för deltidsarbetslöshet.
              Det politiska förtroendeuppdraget hade en tidsåtgång på ca nio
              dagar per år och ansågs enligt den ansvariga a-kassemyndigheten
              vara betydande del av heltid. Enligt kommunallagen 4 kap. 11 §
              har förtroendevalda rätt till den ledighet från sina anställningar
              som behövs för att de ska kunna fullgöra sina uppdrag. Detta innebär
              att uppdraget inte räknas som en del av anställningen. Att en
              person som har haft ett förtroendeuppdrag och arbetat sedan skulle
              tvingas avsäga sig samma uppdrag för att det helt plötsligt räknas
              som ett deltidsarbete är absurt.
            </seg>
            <seg xml:id="i-ea047d9ad830a853-0">
              Det här är ett exempel, men det finns naturligtvis fler. Jag
              har debatterat frågan här i kammaren med den tidigare arbetsmarknadsministern
              Sven Otto Littorin. Han medgav att han hade sett problematiken
              i sin roll som tidigare partisekreterare för Moderaterna, och
              han höll med om att det här var ett problem. Jag upplevde att
              vi hade en arbetsmarknadsminister som då insåg att detta var en
              viktig fråga att hantera.
            </seg>
            <seg xml:id="i-6a1db1625c94456d-0">
              När det gäller just detta att få vara förtroendevald är det viktigt.
              Vi tycker att det är viktigt att politiker ska kunna komma från
              alla yrkeskategorier men också kunna vara arbetslösa och få delta.
              Pensionärer ska kunna få vara politiker. Ingen ska hindras utifrån
              dagens roll. Några är sjuka, och det finns möjlighet också för
              dem att vara politiskt förtroendevalda.
            </seg>
            <seg xml:id="i-478c2cccab78b4d2-0">
              Ju fler med olika bakgrund och erfarenhet som deltar, desto bättre
              blir besluten. Som arbetslöshetsförsäkringen är utformad utestänger
              den en stor grupp medborgare, något som inte är önskvärt. Därför
              måste vi ändra dagens regelverk så att även arbetslösa får rätt
              att ha politiska uppdrag utan att utförsäkras.
            </seg>
            <seg xml:id="i-f45a206061118f95-0">
              Sedan finns det ytterligare en del, och det gäller dem med fackligt
              förtroendeuppdrag. Människor kan i dag inte ta fackliga uppdrag
              då de inte är a-kassegrundande trots att de ersätts för förlorad
              arbetsförtjänst. Det uppfattas alltså som att man jobbar, och
              därför måste man ta ledigt. Men det är inte a-kassegrundande.
              Men när man har ett fackligt uppdrag kan man bli avstängd från
              a-kassan om man blir arbetslös därför att man inte står till arbetsmarknadens
              förfogande.
            </seg>
            <seg xml:id="i-73c42d80a181d954-0">
              Vi har ett regelverk som är väldigt komplext och som hindrar
              människor från både politiska och fackliga uppdrag.
            </seg>
            <seg xml:id="i-025e36e9173049ad-0">
              Detta blir nu ett hinder för många att våga sig på ett fackligt
              och politiskt uppdrag. Hösten 2009 lämnade IAF en skrivelse till
              regeringen där man föreslår en lagändring. Förslaget skulle innebära
              att ett fackligt arbete utanför den egna arbetsplatsen, där den
              förtroendevalda får ersättning för förlorad arbetsförtjänst, likställs
              med vanligt arbete och därmed blir a-kassegrundande.
            </seg>
            <seg xml:id="i-cd2bcd154ac82ca9-0">
              Vi vill därför att regeringen ser över möjligheterna att frånvaro
              från anställning som är kopplad till ett förtroendeuppdrag jämställs
              med förvärvsarbete i arbetslöshetsförsäkringen. Vi anser därför
              att regeringen bör återkomma till riksdagen med ett förslag där
              IAF:s skrivelse kan vara en utgångspunkt.
            </seg>
            <seg xml:id="i-ab079040b692d37d-0">
              Jag uppfattar, herr talman, egentligen att det finns en bred
              samsyn i de här frågorna. Men ändå väljer den borgerliga minoriteten
              och även Sverigedemokraterna att avstyrka motionen, vilket jag
              tycker är synd. Jag tycker att de borde tillstyrka den i stället.
            </seg>
            <seg xml:id="i-932c8fb2497d3775-0">
              Med det yrkar jag bifall till reservation 5.
            </seg>
          </u>
          <note type="speaker" xml:id="i-4cd9e56f730a9fed-0">
            Anf. 100 MONICA GREEN (S):
          </note>
          <u who="monica_green_650948" xml:id="i-54ef83f5c2f81920-0">
            <seg xml:id="i-13ecd1538d7bf26f-0">
              Herr talman! Finansutskottet har yttrat sig över arbetsmarknadsutskottets
              förslag om att utreda reglerna för deltidsarbetslösa. Av det skälet
              har jag begärt ordet här i dag.
            </seg>
            <seg xml:id="i-bd719da6d215de3c-0">
              Dock har jag häpnat över moderatregeringens företrädare här i
              kammaren, att de i sin desperation inte på några villkor vill
              underlätta för de deltidsarbetslösa. Det är alldeles uppenbart
              att företrädarna här är förblindade i sin egen ideologi om att
              det är bra med större skillnader och att det är större skillnader
              som ger jobb. De hävdar att om man bara blir fattig så hittar
              man sig ett jobb. De förespråkar lägre löner. De förespråkar lägre
              ersättningar i a-kassan. De förespråkar att man ska tvingas stämpla
              ut på heltid. Det är beklagligt, denna förblindade ideologi.
            </seg>
            <seg xml:id="i-3a07240a972ef1fd-0">
              Herr talman! Jag vill hänvisa till Långtidsutredningen, som hänvisar
              till att det finns många välfärdsvinster. Jag vet att arbetsmarknadsutskottets
              ledamöter har tagit del av det. Då är det förvånande att de borgerliga
              ledamöterna även där har varit så ideologiskt förblindade att
              de inte har tagit till sig kunskaperna från Långtidsutredningen.
            </seg>
            <seg xml:id="i-a8f5cfebf0533b2d-0">
              Vi har från finansutskottets sida påpekat att OECD-ekonomerna
              framhåller de positiva effekterna av en generös arbetslöshetsförsäkring.
            </seg>
            <seg xml:id="i-e777a243ba275171-0">
              Vi menar att det är ett hinder för jobblinjen, ett hinder för
              tillväxten, om deltidsarbetslösa tvingas säga upp sig för att
              kunna försörja sig, om de hindras att arbeta. Det är bättre att
              ha en fot inne än att vara helt utanför. Det är bättre att arbeta
              deltid än att inte arbeta alls. Det är beklagligt att de borgerliga
              ledamöterna är så förblindade.
            </seg>
            <seg xml:id="i-ee1dba50ad52ac86-0">
              Vi vet att det är främst kvinnor som drabbas av deltidsarbetslöshet.
              De drabbas i den privata handeln. De drabbas i hotell- och restaurangbranschen.
              Det är beklagligt. De drabbas också till stor del i kommuner och
              landstinget det vet vi. Men till största delen är det inom den
              privata sektorn.
            </seg>
            <seg xml:id="i-34bfa49b9d821488-0">
              Det är oerhört beklagligt att de borgerliga ledamöterna inte
              över huvud taget vill underlätta för de deltidsarbetslösa kvinnorna.
              Som jag sade: Varje arbetad timme är viktig.
            </seg>
            <seg xml:id="i-44b70c82889f6b02-0">
              Det går bra för Sverige. Trots det har vi en massarbetslöshet.
              Vi har stor deltidsarbetslöshet. Vi har hög ungdomsarbetslöshet.
              Vi har en långtidsarbetslöshet som verkligen är värd namnet. Så
              är det för att den borgerliga regeringen under krisen har förvärrat
              situationen. Man förvärrade genom att förvägra människor en bra
              arbetslöshetsersättning. Man förvärrade genom att hindra människor
              att ta arbete, bland annat genom 75-dagarsregeln.
            </seg>
            <seg xml:id="i-2b849630ae66179e-0">
              Med andra ord, herr talman: Vi har från finansutskottets sida
              inget att anmärka på att riksdagen ber regeringen att återkomma
              med ett bättre förslag när det gäller deltidsregeln om 75 dagar
              och 100-dagarsregeln.
            </seg>
          </u>
          <note type="speaker" xml:id="i-404f8e3b68cb749d-0">
            Anf. 101 PENILLA GUNTHER (KD) replik:
          </note>
          <u who="penilla_gunther_920fff" xml:id="i-7b825a30572e42aa-3">
            <seg xml:id="i-c1c6035046c73d8c-0">
              Herr talman! Monica Green är alltid intressant att lyssna till,
              de få gånger jag har gjort det. Det är ett väldigt intressant
              ordval som Monica Green har, som denna förblindade ideologi.
            </seg>
            <seg xml:id="i-707c5850cc60beaa-0">
              Vad är det för ideologi som Monica Green drivs av, där man tycker
              att detta att sprida lögner i talarstolen här i kammaren är helt
              okej? Det brukar läggas till begreppet förnekelse, som snarare
              är ett sektbeteende. Det vore intressant om Monica Green förklarade
              hur man kan tycka att lögner är mer okej att sprida än sanningar.
            </seg>
            <seg xml:id="i-851a0db3accb9383-0">
              Att anklagas för att ha förvärrat situationen på arbetsmarknaden
              och att hindra människor att ta arbete är ganska kraftiga ord,
              när vi har hört siffror och vet genom statistiken att ett antal
              människor har fått arbete de senaste åren som kanske annars inte
              hade fått det.
            </seg>
            <seg xml:id="i-a0f3962ddc69a205-0">
              Om man inte över huvud taget tar hänsyn till att det har varit
              en lågkonjunktur och framför allt inte tar hänsyn till att de
              som har varit arbetslösa längst och borde ha fått jobb för länge
              sedan, när de var färska i sin arbetslöshet, då kan jag påminna
              Monica Green om att det var den socialdemokratiska regeringens
              politik som gällde då. Hur förklarar du det, att det fortfarande
              finns människor som tycker att det var bättre förr? Du verkar
              tillhöra en av de grupperna.
            </seg>
          </u>
          <note type="speaker" xml:id="i-6d9acf8215d957aa-0">
            Anf. 102 MONICA GREEN (S) replik:
          </note>
          <u who="monica_green_650948" xml:id="i-54ef83f5c2f81920-1">
            <seg xml:id="i-0f766720e5322361-0">
              Herr talman! Det är svårt att bemöta sådana märkliga påståenden.
              Det är klart att jag inte gillar lögner. Jag tar avstånd från
              alla typer av lögner.
            </seg>
            <seg xml:id="i-279b9786ecca6ef3-0">
              Men att ni förvägrar människor att arbeta är sant. Ni gör det
              genom 75-dagarsregeln. Ni hävdar ju att människor ska säga upp
              sig från sitt deltidsarbete för att kunna bli heltidsarbetslösa.
              Det är det ni gör! Det är sanningen. Sanningen kanske är jobbig
              att lyssna på. Men det är det som är sant.
            </seg>
            <seg xml:id="i-852fd919d8ae671f-0">
              Att vi har haft en kris är hemskt, och det var väldigt jobbigt
              för Sverige att vi gick ned i en lågkonjunktur. Men efter lågkonjunktur
              kommer alltid högkonjunktur det brukade ni säga när vi var som
              värst i krisen. Sedan dess har det tillkommit många jobb. Det
              strömmar till jobb nu fantastisk bra! Men trots det har vi en
              massarbetslöshet som är högre än den som fanns när ni tog över
              2006.
            </seg>
            <seg xml:id="i-e1482a475011a102-0">
              Vi vet att det år 2006 tillströmmade 157 000 nya jobb, för då
              var det högkonjunktur. Det kunde vi inte hävda i valrörelsen då,
              men vi vet det i efterhand. Vi vet att vår politik ledde till
              jobb.
            </seg>
            <seg xml:id="i-63a95737ad0e698f-0">
              Vi vill att människor ska arbeta. Vi vill att människor ska få
              möjlighet till utbildning, bristyrkesutbildning och kompetensutbildning.
              Det är vårt svar för att möta upp mot den massarbetslöshet som
              vi har och den brist på matchning som finns i dag.
            </seg>
            <seg xml:id="i-0ebdccd8bf20deb9-0">
              Den borgerliga regeringen har förvärrat för människor att kunna
              ta ett arbete, och ni har försämrat för människor att kunna försörja
              sig. Det är sanningen.
            </seg>
          </u>
          <note type="speaker" xml:id="i-fb84eac4066d3766-0">
            Anf. 103 PENILLA GUNTHER (KD) replik:
          </note>
          <u who="penilla_gunther_920fff" xml:id="i-7b825a30572e42aa-4">
            <seg xml:id="i-d5d9590e30502d0a-0">
              Herr talman! Monica Green sitter inte i arbetsmarknadsutskottet.
              Då hade hon varit med och lyssnat på en föredragning från just
              en av författarna till Långtidsutredningens rapport. Jag ställde
              frågan om det fanns någon forskning om det olika antalet dagar
              som har funnits i deltidsbegränsningen även tidigare. I dag är
              det 75 dagar, tidigare var det 150 dagar, och det har varit andra
              antal dagar för begränsningen.
            </seg>
            <seg xml:id="i-180eeae32488a735-0">
              Svaret på den frågan var att det inte finns någon forskning som
              visar att det var bättre med 150 dagar än med 75 dagar. Det finns
              alltså ingen forskning som visar att det är bättre att förlänga
              den här perioden, än att ha det antal dagar som vi har nu. Det
              kan man tycka vad man vill om. Jag har i ett tidigare anförande
              sagt att jag tycker att varje arbetad timme för varje person som
              kan och vill och har förmågan att arbeta är viktig.
            </seg>
            <seg xml:id="i-0d131adb4ce43e39-0">
              Massarbetslöshet talar Monica Green om. Hur stor arbetslöshet
              hade det inte varit om inte alliansregeringen hade tagit tag i
              de stora problemen? Den frågan vill jag ställa.
            </seg>
            <seg xml:id="i-b8d6f0e82ac8516c-0">
              Vi vet att människor under tidigare lågkonjunkturer har fastnat
              i en långtidsarbetslöshet. Jag kommer själv från en socialdemokratiskt
              styrd kommun den har varit det sedan inlandsisen låg över landet
              och det har sannerligen varit en arbetslöshet som har legat dubbelt
              över snittet i Sverige. Så jag är inte den första att tro att
              socialdemokratisk politik ska lösa problemet med arbetslösheten.
            </seg>
          </u>
          <note type="speaker" xml:id="i-67597ce370ed5d29-0">
            Anf. 104 MONICA GREEN (S) replik:
          </note>
          <u who="monica_green_650948" xml:id="i-54ef83f5c2f81920-2">
            <seg xml:id="i-e4284cc3eb1f2d12-0">
              Herr talman! Nu börjar det diskuteras om sannolikheten i vissa
              kommuner. Jag kan inte kommentera det. Jag vet bara att ni förhindrar
              människor att ta arbete. Efter 75 dagar tvingar ni dem att säga
              upp sig från sitt deltidsarbete. Jag tycker att det är bättre
              att man jobbar än att man inte jobbar. Jag vill ha utbildning
              och jobb och se till att människor kommer i arbete, ungdomar,
              de långtidsarbetslösa och de som har förvägrats arbete genom er
              politik. Jag vill ändra på detta.
            </seg>
          </u>
          <note type="speaker" xml:id="i-80e0c48429246b5e-0">
            Anf. 105 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-8">
            <seg xml:id="i-a94f03a769c25496-0">
              Herr talman! Jag blir förvånad när jag hör Monica Green så ilsket
              fördöma den här förändringen i fråga om deltidsarbetslöshetsdagarna,
              som vi har infört, de 75 dagarna. Så sent som 1996 hade ju socialdemokraterna
              själva i regeringsställning diskussioner om det här med begränsningsregler.
            </seg>
            <seg xml:id="i-1520aa91fd5caae3-0">
              Som jag sade i mitt anförande sade den dåvarande socialdemokratiska
              regeringen följande: Att ta bort denna begränsning för deltidsarbete
              skulle enligt regeringens bedömning endast leda till en ytterligare
              ökning av deltidsanställningar och en försämrad ställning för
              arbetstagare på arbetsmarknaden.
            </seg>
            <seg xml:id="i-80abaf651816d586-0">
              Menar Monica Green att den socialdemokratiska regeringen också
              var usel och tvingade folk att inte ta arbete?
            </seg>
          </u>
          <note type="speaker" xml:id="i-2f0bd27b97a88dbc-0">
            Anf. 106 MONICA GREEN (S) replik:
          </note>
          <u who="monica_green_650948" xml:id="i-54ef83f5c2f81920-3">
            <seg xml:id="i-b67994ee3e0e4928-0">
              Herr talman! Ja, jag tycker att alla begränsningar som har kommit
              fram här och som ni har genomfört är en försämring. Jag tycker
              inte att det var bra när vi tvingades att göra detta efter 90-talskrisen,
              när ni styrde förra gången, när vi fick spara på vartenda område.
              Jag tycker inte att det vi gjorde då var bra. Men tyvärr fick
              alla vara med och spara. Vi fick spara på vartenda område. Allting
              som vi gjorde då var inte bra, men vi var tvingade för att klara
              välfärdsstaten för framtiden.
            </seg>
            <seg xml:id="i-deda4f0c7342d557-0">
              Sedan vill jag se till att vi har en bra och smidig arbetsmarknad.
              Jag tycker att vi ska uppmuntra människor att arbeta och inte
              uppmuntra dem att säga upp sitt deltidsarbete. Jag tycker att
              vi ska uppmuntra människor att skaffa sig en utbildning. Jag tycker
              att vi ska uppmuntra människor att se till att få bra på fötterna
              för att kunna ta ett arbete. Ni hindrar människor. Det beklagar
              jag.
            </seg>
          </u>
          <note type="speaker" xml:id="i-daf2e0c00a3d9be0-0">
            Anf. 107 HANS BACKMAN (FP) replik:
          </note>
          <u who="hans_backman_ddec91" xml:id="i-6f7b1e5b9e4e6cc5-9">
            <seg xml:id="i-77ba600dd6ac1090-0">
              Jag uppfattar det som att Monica Green anser att den tidigare
              socialdemokratiska regeringen också hindrade människorna att ta
              ett arbete. Jag delar inte den uppfattningen, varken när det gäller
              den regeringen eller vår regering.
            </seg>
            <seg xml:id="i-44597c3849c51b6b-0">
              Det fanns ju vissa problem med det tidigare systemet för deltidsarbetslöshet
              och stämpling. Vissa arbetsgivare använde tyvärr det som ett argument
              mot vissa anställda: Ja, men du kan gå på deltid, för du kan stämpla
              upp till heltid. Det var sådana problem som fanns som vi ville
              mota. Jag gissar att det var sådana problem som också den gamla
              socialdemokratiska regeringen såg.
            </seg>
            <seg xml:id="i-95ad1adb6b1e2f2a-0">
              Sedan vill jag dementera det som Monica Green sade i talarstolen,
              att vi av ideologiska skäl bara skulle vilja tvinga folk utanför
              arbete. Jag tog i mitt anförande upp bland annat problemet med
              dem som inte vill ta korta påhugg, på någon dag exempelvis inom
              den offentliga sektorn. Jag sade att det kan finnas skäl att titta
              över sådana saker. Men jag tror att det är bättre att utveckla
              det system vi har i dag än att ofinansierat ta bort det och dra
              på staten en kostnad på 2 miljarder eller 3 miljarder kronor.
            </seg>
            <seg xml:id="i-4b88fc50b0f684e0-0">
              Det är också väldigt oroväckande att det har framkommit i kammaren
              att de fyra partier som står bakom det här, Socialdemokraterna,
              Vänsterpartiet, Miljöpartiet och Sverigedemokraterna, inte har
              haft ett enda resonemang om hur man ska finansiera det. Jag vet
              att Monica Green inte skulle vilja minska invandringen för att
              finansiera detta. Men det vill Sverigedemokraterna. Ni har inte
              någon gemensam finansiering av förslagen. Ibland talar ni om de
              gamla liberalerna, de gamla folkpartisterna. Jag tycker inte att
              detta känns som de gamla socialdemokraterna, som ändå hade koll
              på statsbudgeten.
            </seg>
          </u>
          <note type="speaker" xml:id="i-c71f064337be01d7-0">
            Anf. 108 MONICA GREEN (S) replik:
          </note>
          <u who="monica_green_650948" xml:id="i-54ef83f5c2f81920-4">
            <seg xml:id="i-e66022223a4172c4-0">
              Herr talman! Om nu Hans Backman vill förbättra de dåliga regler
              som ni har är han välkommen att rösta med oss i eftermiddag. Välkommen
              att rösta på förslaget om att man ska be regeringen att återkomma
              med ett bättre förslag! Det är nämligen det som majoriteten i
              dag kommer att rösta för. Välkommen till den omröstningen!
            </seg>
          </u>
          <note type="speaker" xml:id="i-e1f034c1accb9576-0">
            Anf. 109 MEERI WASBERG (S):
          </note>
          <u who="meeri_wasberg_8279a7" xml:id="i-748269e762c28351-0">
            <seg xml:id="i-e1b0fc0efa676e61-0">
              Herr talman! En av de saker som har förvånat mig mest under den
              här debatten är hållningen att det ska vara arbetsförmedlarna
              som löser upp dagens knutar i ett stelbent regelsystem, för det
              är vad jag har hört från flera håll.
            </seg>
            <seg xml:id="i-5ff559717e4136ae-0">
              Jag minns ett tidigare statsråd som sade att det inte går att
              lagstifta om sunt förnuft. Jag är benägen att hålla med honom
              om det. Men jag tror faktiskt att det är fullt möjligt att lagstifta
              bort möjligheten att använda sunt förnuft. Det tycker jag också
              blir tydligt när man så hårdnackat argumenterar för att slippa
              ta hem, överväga, göra om och komma tillbaka med ett nytt och
              bättre förslag.
            </seg>
            <seg xml:id="i-2296a18f903329bc-0">
              Vill man vara illvillig skulle man kunna tolka en hel del av
              de borgerliga debattörerna i dag som att de faktiskt vill ge ett
              carte blanche till arbetsförmedlarna att faktiskt göra avsteg
              från regelverk hit och dit. Jag skulle vilja se den arbetsförmedlare
              som i personalansvarsnämnden argumenterar så här: Detta avsteg
              från regelverket har jag gjort därför att jag använde mitt sunda
              förnuft, och detta har stöd i Sveriges riksdag och från Sveriges
              regering.
            </seg>
            <seg xml:id="i-19a4b679d30d547c-0">
              Jag tror faktiskt inte att det skulle hålla när man gör en strikt
              juridisk bedömning av vad arbetsförmedlaren får och inte får göra.
            </seg>
            <seg xml:id="i-f932f7e8ee874cb3-0">
              Nej, om dagens debattörer vill se en situationsanpassad användning
              av dagens regler borde de justeras utifrån det, och den möjligheten
              finns på alla möjliga sätt.
            </seg>
            <seg xml:id="i-365c9dbe8e49ef76-0">
              Jag anser som socialdemokrat att det är oerhört viktigt att människor
              har möjlighet att arbeta och att man kommer i arbete så snabbt
              som möjligt om man har blivit arbetslös. Men det är också viktigt
              att personernas kompetens och erfarenhet används på ett så bra
              sätt som möjligt, för vi vet att människor har störst möjlighet
              att få arbete inom de områden som de antingen har utbildning för
              eller erfarenhet av. Dessutom har människor möjlighet att vara
              aktiva på arbetsmarknaden, kanske genom att få ett deltidsarbete.
              Det är också en gammal sanning men den håller faktiskt väldigt
              bra att det är lättare att få ett nytt jobb när man redan har
              ett. Av den anledningen blir det orimligt att inte vilja se över
              till exempel deltidsreglerna på ett sådant sätt att man inte diskriminerar
              dem som har ett deltidsarbete. Menar man att det ska löna sig
              att arbeta måste man också se deltidsarbetet och det tillfälliga
              påhugget, någon timme här och där, som en möjlighet för den här
              personen att komma tillbaka på arbetsmarknaden och få ett arbete
              på heltid.
            </seg>
            <seg xml:id="i-220a006a1096ba83-0">
              Låt därför regeringen skyndsamt återkomma med förslag om hur
              a-kassan kan utformas, så att de som är aktiva på arbetsmarknaden
              och upprätthåller sin kontakt, om det så är på deltid, inte diskrimineras.
            </seg>
            <seg xml:id="i-6ea7b2177a5a422c-0">
              Det ska, som sagt, löna sig att arbeta. Då måste man kunna visa
              det i handling också.
            </seg>
            <seg xml:id="i-b148ef9ea3990479-0">
              Anf. 110 TOMAS TOBÉ (M):
            </seg>
            <seg xml:id="i-44d6a1e6e52eef16-0">
              Herr talman! Jag tänker inte gå in på de olika argumenten, som
              har framförts av olika ledamöter i den här kammaren. Men jag tycker
              att det finns tre iakttagelser som är värda att uppmärksamma lite
              extra och som jag tror kan vara viktiga i det fortsatta arbetet,
              också inom arbetsmarknadsutskottet.
            </seg>
            <seg xml:id="i-358778e7b81f9f42-0">
              För det första gäller det Sverigedemokraterna. Jag tror att det
              var första gången i kammaren som Sverigedemokraterna öppet tackade
              de rödgröna för att de uppenbarligen inte längre hade en beröringsskräck.
              Det har också framförts från Sverigedemokraterna, lite stolt,
              att det kan komma fler tillkännagivanden framöver, och det klargörs
              att mycket av den arbetskraftsinvandring som finns i Sverige egentligen
              inte behövs.
            </seg>
            <seg xml:id="i-1a0208176fedf7ab-0">
              Det är möjligt, kan jag tycka, att detta borde leda till lite
              mer eftertanke i den kommande behandlingen när det gäller vilka
              tillkännagivanden man gör och med vem man ställer sig bakom dem.
            </seg>
            <seg xml:id="i-c33f5c2de4f1ebf4-0">
              För det andra har vi beräkningarna. Man kan ha olika åsikter
              om hur regelverk och annat ska vara uppställt i arbetslöshetsförsäkringen.
              Så är det, och det är därför vi alla är politiker och engagerade.
              Vi var dock överens om att hämta in beräkningsunderlag, och det
              är något som riksdagsordningen kräver av oss. När vi ska göra
              tillkännagivanden som kostar är det viktigt att lämna rimliga
              beräkningsunderlag.
            </seg>
            <seg xml:id="i-b92a436e6b513acb-0">
              Vi valde att hämta in underlag från både riksdagens utredningstjänst
              och Regeringskansliet. De rödgröna och Sverigedemokraterna hade
              synpunkter på beräkningarna, vilket var helt okej. Dessa synpunkter
              hade man kunnat lämna i ett yttrande. I stället valde man att
              försöka dölja dessa beräkningar. Om vi landar i liknande situationer
              framöver tycker jag att eventuella tillkännagivanden till regeringen
              som handlar om kostnader i tremiljardersklassen förtjänar att
              ha beräkningar.
            </seg>
            <seg xml:id="i-34a93dd22b27fda8-0">
              För det tredje har socialförsäkringsutredningen kommenterats.
              Redan nu verkar många ledamöter döma ut den. Låt mig påminna om
              att det är en parlamentarisk socialförsäkringsutredning. Det är
              tydligt att vi här försöker uppnå något genom ett brett politiskt
              samarbete.
            </seg>
            <seg xml:id="i-ffb582d024a7f2b4-0">
              Det är allmänt känt att Alliansen tycker att det vore en klok
              idé att få fram en obligatorisk arbetslöshetsförsäkring. Vi är
              dock beredda att inom ramen för utredningen tala om arbetsvillkor
              och avgifter allt i syfte att öka sysselsättningen och tryggheten
              för arbetstagarna på svensk arbetsmarknad. Vi är beredda att fortsätta
              driva en arbetslinje i Sverige, ta ansvar för statens finanser
              och se till att vi får hållbara försäkringar och system. Men det
              är också upp till de enskilda oppositionspartierna att bestämma
              sig för vilken hand man vill hålla i.
            </seg>
          </u>
          <note type="speaker" xml:id="i-ff5331bf5839de54-0">
            Anf. 111 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-a5b09400d3a2e8e3-7">
            <seg xml:id="i-765a5e898515f7df-0">
              Herr talman! Tomas Tobé har gjort tre iakttagelser och försöker
              kladda ned Socialdemokraterna, Miljöpartiet och Vänsterpartiet
              med Sverigedemokraterna. 90 procent av alla förslag från Alliansen
              stöds av Sverigedemokraterna; det är fakta. Sverigedemokraterna
              är självklart fria att stödja vilka förslag de vill, och i de
              allra flesta fall stöder de alliansregeringens förslag.
            </seg>
            <seg xml:id="i-537c01c3cb28dd5f-0">
              Beräkningsunderlaget har Mehmet Kaplan redan gått noga igenom,
              så det kommer ni ingen vart med. Det beskrivs väl i betänkandet
              hur det har hanterats, och Mehmet gjorde det klart och tydligt.
            </seg>
            <seg xml:id="i-3529446e8ee05d35-0">
              Den mest intressanta av Tomas Tobés iakttagelser är den sista
              om socialförsäkringsutredningen. Tomas Tobé säger att det är klokt
              med en obligatorisk a-kassa. Där har Moderaterna gjort en tvärvändning.
              Det var inte länge sedan finansminister Anders Borg kallade det
              en straffskatt. Det var inte länge sedan Fredrik Reinfeldt förnekade
              att det över huvud taget skulle kunna bli en obligatorisk a-kassa.
              Det var inte länge sedan som man slängde utredningen om detta
              i papperskorgen. Nu har Tomas Tobé och Moderaterna tvärvänt.
            </seg>
            <seg xml:id="i-bc3fed7725719cac-0">
              Allra mest intressant är att Tomas Tobé vill se över de regelverk
              som han under fem års tid har slagits för och hävdat att de är
              en viktig del av den moderata arbetsmarknadspolitiken. Det är
              fascinerande och spännande. Men på vilket sätt skulle regelverken
              förändras och förbättras av ett obligatorium? Det som Tomas Tobé
              vägrar genomföra i det nuvarande a-kassesystemet skulle plötsligt
              gå i ett obligatorium. Det skulle vara spännande att se på vilket
              sätt det förändras, för nu gör Tomas Tobé ett fullständigt avsteg
              från den tidigare moderata arbetsmarknadspolitiken.
            </seg>
            <seg xml:id="i-f7ff1a97c15c4722-0">
              Anf. 112 TOMAS TOBÉ (M) replik:
            </seg>
            <seg xml:id="i-e3e72b372fdebabd-0">
              Herr talman! Nej, det handlar inte om att kladda ned Socialdemokraterna
              eller Miljöpartiet. Jag noterar dock att Sverigedemokraterna i
              dag har avgivit denna deklaration i kammaren. Sverigedemokraterna
              kan välja att stödja olika förslag, och så kommer många partier
              att göra. Jag pekar bara på att man har ett ansvar för hur man
              väljer att formulera sig och på vilket sätt man gör det. Det är
              ett ansvar som varje enskilt parti kommer att behöva ta framöver.
            </seg>
            <seg xml:id="i-76fb1a0b5fa6f277-0">
              När det gäller beräkningarna har vi som bekant olika åsikter.
              Det hade varit rimligt att ni hade framfört era synpunkter och
              inte försökt dölja beräkningarna i finansutskottet på det sätt
              som skedde. Vi bör inte ha en sådan ordning framöver, utan man
              får helt enkelt stå för att man tyckte att det var en klok idé
              att hämta in underlagen och inte försöka ta bort dem bara för
              att man inte gillar resultatet.
            </seg>
            <seg xml:id="i-109787ffae28f551-0">
              När det gäller den obligatoriska a-kassan försöker jag peka på
              att vi med ansvarstagande är beredda att göra saker tillsammans
              med Socialdemokraterna och Miljöpartiet. Skulle vi landa i en
              obligatorisk a-kassa och vill se till att många fler omfattas
              måste vi också diskutera arbetsvillkoren; det är fullständigt
              självklart.
            </seg>
            <seg xml:id="i-6921003141e0aed1-0">
              Det som är pinsamt här i dag, herr talman, är att höra hur Socialdemokraterna
              ondgör sig över deltidsbegränsningen. Socialdemokraternas senaste
              kända uppfattning om deltidsbegränsningen är att den ska vara
              100 dagar. Vilken revolutionerande skillnad från dagens 75 ersättningsdagar!
              Det duger inte, utan visar att det handlar mer om plakatpolitik,
              mer om en vilja att göra tillkännagivanden till regeringen än
              att lägga fram ansvarsfulla förslag som är finansierade.
            </seg>
          </u>
          <note type="speaker" xml:id="i-ae9f53dd71fe8529-0">
            Anf. 113 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-a5b09400d3a2e8e3-8">
            <seg xml:id="i-6fd8b076af9cd441-0">
              Herr talman! Tomas Tobé talar om att se över regelverk och diskutera
              arbetsvillkor. Ni har ägnat fem år åt att slåss för att försämra
              a-kassan. Ni har motiverat det med att det var den viktigaste
              delen av er arbetsmarknadspolitik. Nu är ni beredda att överge
              det, och det är intressant och spännande. På vilket sätt ska regelverket
              överges? På vilket sätt ska ersättningarna ses över? Hur ska man
              se till att fler får mer vid arbetslöshet? Hittills har er politik
              varit att se till att färre får mindre för att det skapar arbete.
            </seg>
            <seg xml:id="i-c4493b4ed2efaa0f-0">
              Det är dramatiskt, men givetvis positivt, om ni nu överger denna
              politik. Men vad återstår av den moderata arbetsmarknadspolitiken
              om ni går över till en mer socialdemokratisk syn på arbetslöshetsförsäkringen
              som en konstruktiv del av en arbetsmarknadspolitik? Då faller
              er politik, och ni har inget kvar.
            </seg>
            <seg xml:id="i-6ac17f62a29aff2b-0">
              Vad är det som gör att de förändringar som varit omöjliga för
              er att ta till er i debatt efter debatt plötsligt får en annan
              påverkan på arbetsmarknadspolitiken för att försäkringen blir
              obligatorisk? Det skulle vara spännande att höra Tomas Tobé förklara
              det.
            </seg>
            <seg xml:id="i-c1218370437d3b2d-0">
              När det gäller deltidsbegränsningen är det stora problemet inte
              antalet dagar. Det stora problemet är att ni har ändrat definitionen
              av vem som är deltidsarbetslös. Den som tar ett tillfälligt påhugg
              och följer samhällets normer och regler straffas. Den som vill
              arbeta kastas av den moderata arbetsmarknadspolitiken ut i heltidsarbetslöshet.
              Det är problemet som vi kritiserar och jagar och som en majoritet
              av riksdagen kommer att sätta stopp för i voteringen om en stund.
              Där har ni misslyckats. Ni har inte lyckats hålla arbetslinjen;
              den står vi socialdemokrater för.
            </seg>
            <seg xml:id="i-b1da9f4220fe5c31-0">
              Anf. 114 TOMAS TOBÉ (M) replik:
            </seg>
            <seg xml:id="i-788fec626adaf0ca-0">
              Herr talman! Jag kan försäkra Patrik Björck om att vi står fast
              vid vår arbetslinje. Det är viktigt att det är lönsamt att arbeta,
              att det är billigt och enkelt att anställa och att det är fokus
              på matchningen på arbetsmarknaden. Den linjen ligger fast. Just
              nu sjunker arbetslösheten näst snabbast i hela Europa. Mot slutet
              av mandatperioden kan vi komma ned i en arbetslöshet på 5 procent,
              eller 3 procent med det gamla socialdemokratiska sättet att räkna.
              Tro mig, vi kommer inte att avvika från detta.
            </seg>
            <seg xml:id="i-71d300b118f491b6-0">
              När det gäller försäkringssystemen försöker vi ta lite större
              ansvar. Det gör vi med den parlamentariska socialförsäkringsutredningen.
              Jag blir dock lite bekymrad om det ska låta så här framöver. Är
              oppositionen inte intresserad av att vi tillsammans försöker ta
              fram ett bättre försäkringsskydd? Även Patrik Björck kan väl erkänna
              att det inte var bra att 700 000 människor stod utan försäkringsskydd
              i Socialdemokraternas Sverige. Vore det inte en god idé att vi
              i stället hittar ett system som gör att fler av dem som arbetar
              på svensk arbetsmarknad är med och finansierar försäkringar så
              att vi långsiktigt kan trygga ersättningar vid korta perioder
              av arbetslöshet?
            </seg>
          </u>
          <note type="speaker" xml:id="i-aa42a40b0f411d31-0">
            Anf. 115 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" next="cont" xml:id="i-48908d4a73dee939-1">
            <seg xml:id="i-03bd025574a3e5f3-0">
              Herr talman! Tomas Tobé säger att vi har avgivit en deklaration.
              Före valet hade Socialdemokraterna en partiledare som sade att
              Socialdemokraterna inte på några villkor skulle medverka till
              att vi påverkade politiska beslut i denna kammare. Moderaterna
              hade en partiledare som kanske hade en mer realistisk syn på verkligheten
              och inte tog avstånd lika kategoriskt. Moderaterna har inte skämts
              för att få igenom politiska beslut med Sverigedemokraternas hjälp.
              Jag ser ingen skillnad.
            </seg>
            <seg xml:id="i-da9c3792fedcff65-0">
              Vi har en hoppas-och-blunda-regering. Ni i regeringen Moderaterna
              och övriga allianspartier förankrar inte era politiska viljeinriktningar
              i Sveriges riksdag. Ni hoppas att ni ska få igenom era politiska
              förslag. Ni är en minoritetsregering och måste förankra era politiska
              förslag och viljeinriktningar. Om man vill veta vilka problem
              som kan dyka upp i framtiden räcker det med att läsa vårt valmanifest
              och vår budget och jämföra det med den övriga oppositionen. Ni
              pratar inte med oss, och ni förhandlar inte med oss. Det har ni
              sagt att ni inte ska göra. Ni verkar inte prata och förhandla
              med så många andra heller.
            </seg>
            <seg xml:id="i-a1f895e70c3db659-0">
              Vi har bara att ta ställning till det som vi har lovat våra väljare
              i valet och i våra budgetar. När sådana frågor kommer upp på bordet
              kommer väljarna att stödja de förslagen. Om regeringen inte har
              lyckats förankra sin politik i kammaren ska ni inte skylla på
              oss eller Socialdemokraterna eller någon annan för att vi råkar
              ha en samsyn i vissa frågor. Det är regeringens misslyckande.
            </seg>
          </u>
          <note xml:id="i-295de7ebc5afa976-0">
            Anf. 116 TOMAS TOBÉ (M) replik:
          </note>
          <u who="sven-olof_sallstrom_d28bdc" prev="cont" xml:id="i-66d72b81826e398c-1">
            <seg xml:id="i-6204d05bbb065b78-0">
              Herr talman! Jag kan upplysa Sven-Olof Sällström och Sverigedemokraterna
              om att vi under ganska lång tid har haft minoritetsregeringar
              i Sverige. Det är inte något ovanligt. Det är snarare det som
              har varit det normala i Sverige under lång tid. Minoritetsregeringar
              kommer alltid att behöva hitta olika samarbeten i Sveriges riksdag.
            </seg>
            <seg xml:id="i-950cadf155ad4c15-0">
              Det är bara med en samlad opposition, det vill säga när Socialdemokraterna,
              Miljöpartiet, Sverigedemokraterna och Vänsterpartiet gör gemensam
              sak och är fullkomligt överens om motivering och enskilda förslag,
              som Alliansen inte har majoritet. Det kommer att inträffa ibland.
              Det kommer varje minoritetsregering att få leva med. Det är det
              parlamentariska stöd som svenska folket har valt in i kammaren.
            </seg>
            <seg xml:id="i-34816b4717c0ea2f-0">
              Vi i Alliansen har tydligt deklarerat hur vårt samarbete ser
              ut. Vi kommer i första hand att söka samarbete med Miljöpartiet
              och i andra hand med Socialdemokraterna. Vi kommer inte att känna
              oss trygga i den parlamentariska socialförsäkringsutredningen
              med att hitta en långsiktigt hållbar arbetslöshetsförsäkring tillsammans
              med enbart Sverigedemokraterna. Det kan jag vara tydlig med.
            </seg>
            <seg xml:id="i-82e24220b3cbd419-0">
              Det som har gjort mig beklämd i den här debatten är att andra
              debattörer inte verkar vara intresserade av detta. Man verkar
              inte vilja ta ansvar för hur man formulerar sig i arbetsmarknadsutskottets
              betänkanden. Man har öppnat för Sverigedemokraterna att få en
              större påverkan. Jag kan gratulera Sven-Olof Sällström, men jag
              gratulerar inte Sverige för den utvecklingen.
            </seg>
          </u>
          <note type="speaker" xml:id="i-06edf0ef6211c08f-0">
            Anf. 117 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" next="cont" xml:id="i-48908d4a73dee939-2">
            <seg xml:id="i-f572ead5afc719cd-0">
              Herr talman! Ni verkar inte lyckas så bra med att förankra regeringens
              politik. Det är bara att studera de politiska förslag och åsikter
              vi hade inför valet och den budget som ligger så ser ni var ni
              kommer att få problem. Det kan väl inte vara så fruktansvärt svårt
              att försöka komma överens med andra konstellationer här i kammaren
              för att få en samförståndslösning så att regeringen har möjlighet
              att få igenom sin politik. Det verkar som om ni inte har möjlighet
              eller vilja. Jag har lite svårt att sätta fingret på det.
            </seg>
            <seg xml:id="i-998de1a07bf0e2ca-0">
              Ni kommer uppenbarligen att stöta på motstånd. Det kommer att
              bli svårare och svårare för regeringen under mandatperioden, om
              man inte förankrar sin politik här i kammaren.
            </seg>
            <seg xml:id="i-215ced1910775790-0">
              Visst har vi haft minoritetsregeringar i Sverige under många
              år. De har nästan alltid haft stödpartier utanför regeringen.
              I vissa fall har det varit Vänsterpartiet, i andra fall till exempel
              Miljöpartiet. Den här regeringen har inget uttalat stödparti.
              Det är en renodlad minoritetsregering utan egen majoritet med
              eller utan stödpartier i Sveriges riksdag.
            </seg>
            <seg xml:id="i-875308b627dea8bd-0">
              När ni får problem bör ni väl söka samförståndslösningar i stället
              för att gång på gång åka på pisk i riksdagens kammare? Det är
              resultatet om ni inte söker lösningar på era problem.
            </seg>
            <seg xml:id="i-9947b59acc8ff607-0">
              Vi sverigedemokrater har bara våra väljare att svara för, inga
              andra.
            </seg>
            <seg xml:id="i-318a2ce92bd2ba4b-0">
              Anf. 118 TOMAS TOBÉ (M) replik:
            </seg>
            <seg xml:id="i-42bb11fa0aa6e7d9-0">
              Herr talman! Jag får be om ursäkt till protokollet för att det
              här blir en historielektion.
            </seg>
            <seg xml:id="i-63bb9c7e4cdeb24a-0">
              Sven-Olof Sällström målar upp en bild av att denna regering gång
              på gång åker på stryk här i kammaren.
            </seg>
            <seg xml:id="i-841d03f5705563a0-0">
              Låt oss gå tillbaka till när Sverige senast hade en minoritetsregering.
              Det var en socialdemokratisk minoritetsregering där Göran Persson
              var statsminister. Hur såg det ut riksdagsåret 2006? Den regeringen
              fick en annan majoritet emot sig 48 gånger. Det är fullt naturligt.
              Jag kan lova att Alliansen ligger under det talet.
            </seg>
            <seg xml:id="i-2cd56c1bbe53342d-0">
              I vårt utskott har vi haft 76 förslagspunkter. I två fall, än
              så länge, har det bildats en annan majoritet. Eventuellt är två
              ytterligare på väg här i dag. Så kommer det att vara.
            </seg>
            <seg xml:id="i-dcafd5b2add0dda8-0">
              Vi kommer att fortsätta att vara öppna för samtal. Vi kommer
              inte att vara öppna för samtal med Sverigedemokraterna. Vår hand
              är utsträckt till Miljöpartiet och Socialdemokraterna.
            </seg>
          </u>
          <note xml:id="i-88d67be68cc81a86-5">
            Överläggningen var härmed avslutad.
          </note>
          <note xml:id="i-e22d0fb6d3336780-0">
            Ajournering
          </note>
          <note xml:id="i-54362834db4c7358-0">
            Kammaren beslutade kl. 15.27 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="sven-olof_sallstrom_d28bdc" prev="cont" xml:id="i-66d72b81826e398c-2">
            <seg xml:id="i-fc28f9c9ea01e46f-0">
              Återupptagna förhandlingar
            </seg>
            <seg xml:id="i-fcd090167985163d-0">
              minst tre fjärdedelar
            </seg>
            <seg xml:id="i-0e1853f650c68151-0">
              mer än hälften
            </seg>
            <seg xml:id="i-fcd090167985163d-1">
              minst tre fjärdedelar
            </seg>
            <seg xml:id="i-0e1853f650c68151-1">
              mer än hälften
            </seg>
            <seg xml:id="i-fcd090167985163d-2">
              minst tre fjärdedelar
            </seg>
            <seg xml:id="i-0e1853f650c68151-2">
              mer än hälften
            </seg>
            <seg xml:id="i-fcd090167985163d-3">
              minst tre fjärdedelar
            </seg>
            <seg xml:id="i-0e1853f650c68151-3">
              mer än hälften
            </seg>
            <seg xml:id="i-9127556d4ddcdb13-0">
              Esabelle Dingizian
            </seg>
          </u>
          <note xml:id="i-7d1d7a0cd2f6d805-0">
            Förhandlingarna återupptogs kl. 16.00.
          </note>
          <note xml:id="i-fd4012fa9a0f4b54-0">
            12 § Beslut om ärenden som slutdebatterats den 19 maj
          </note>
          <note xml:id="i-72d169a684d7df1b-0">
            Punkt 1
          </note>
          <note xml:id="i-c218f0ef38473382-0">
            Punkt 2
          </note>
          <note xml:id="i-a2905fbb6ba6f77e-0">
            Punkt 3
          </note>
          <note xml:id="i-8290324db47e80f4-0">
            Punkt 4
          </note>
          <note xml:id="i-e76311073e91bcbc-0">
            Punkt 5
          </note>
          <note xml:id="i-3daf1f5c38a9f531-0">
            Punkt 7
          </note>
          <note xml:id="i-f17706a6ea457934-0">
            Punkt 8
          </note>
          <note xml:id="i-784a94c0852181bf-0">
            Punkt 9
          </note>
          <note xml:id="i-14070a26d5cc417f-0">
            Punkt 10
          </note>
          <note xml:id="i-f0ec20c3f32d9226-0">
            Punkt 14
          </note>
          <note xml:id="i-410571477a67d4c0-0">
            Punkt 15
          </note>
          <note xml:id="i-4657602b2482b1f6-0">
            Punkt 16
          </note>
          <note xml:id="i-7edee4c2e6d58d84-0">
            Punkt 18
          </note>
          <note xml:id="i-d66b35a39dd71ddb-0">
            Punkt 20
          </note>
          <note xml:id="i-c8a7a4f4461aee2f-0">
            Punkt 21
          </note>
          <note xml:id="i-fcd5af5d248ac70f-0">
            Övriga punkter
          </note>
          <note xml:id="i-2d1514c6e2722936-0">
            Punkterna 1 och 2
          </note>
          <note xml:id="i-a2905fbb6ba6f77e-1">
            Punkt 3
          </note>
          <note xml:id="i-7438ad61cb903d4f-0">
            13 § Beslut om ärenden som slutdebatterats vid dagens sammanträde
          </note>
          <note xml:id="i-72d169a684d7df1b-1">
            Punkt 1
          </note>
          <note xml:id="i-8290324db47e80f4-1">
            Punkt 4
          </note>
          <note xml:id="i-fcd5af5d248ac70f-1">
            Övriga punkter
          </note>
          <note xml:id="i-a2905fbb6ba6f77e-2">
            Punkt 3
          </note>
          <note xml:id="i-25f5fd0651889c0f-0">
            Punkt 4 (
          </note>
          <note xml:id="i-fcd5af5d248ac70f-2">
            Övriga punkter
          </note>
          <note xml:id="i-c218f0ef38473382-1">
            Punkt 2
          </note>
          <note xml:id="i-a2905fbb6ba6f77e-3">
            Punkt 3
          </note>
          <note xml:id="i-fcd5af5d248ac70f-3">
            Övriga punkter
          </note>
          <note xml:id="i-72d169a684d7df1b-2">
            Punkt 1
          </note>
          <note xml:id="i-c218f0ef38473382-2">
            Punkt 2
          </note>
          <note xml:id="i-a2905fbb6ba6f77e-4">
            Punkt 3
          </note>
          <note xml:id="i-8290324db47e80f4-2">
            Punkt 4
          </note>
          <note xml:id="i-72d169a684d7df1b-3">
            Punkt 1
          </note>
          <note xml:id="i-c218f0ef38473382-3">
            Punkt 2
          </note>
          <note xml:id="i-a2905fbb6ba6f77e-5">
            Punkt 3
          </note>
          <note xml:id="i-8290324db47e80f4-3">
            Punkt 4
          </note>
          <note xml:id="i-e76311073e91bcbc-1">
            Punkt 5
          </note>
          <note xml:id="i-34ddb3cb82309e1a-0">
            Punkt 6
          </note>
          <note xml:id="i-72d169a684d7df1b-4">
            Punkt 1
          </note>
          <note xml:id="i-c218f0ef38473382-4">
            Punkt 2
          </note>
          <note xml:id="i-8290324db47e80f4-4">
            Punkt 4
          </note>
          <note xml:id="i-34ddb3cb82309e1a-1">
            Punkt 6
          </note>
          <note xml:id="i-784a94c0852181bf-1">
            Punkt 9
          </note>
          <note xml:id="i-fcd5af5d248ac70f-4">
            Övriga punkter
          </note>
          <note xml:id="i-8687509ba99f5570-0">
            14 § Bordläggning
          </note>
          <note xml:id="i-2adba3ceaea6d5ca-0">
            Anmäldes och bordlades
          </note>
          <note xml:id="i-7d3d41be4e73dc27-0">
            15 § Anmälan om frågor för skriftliga svar
          </note>
          <note xml:id="i-a9174c6b2df4d66a-0">
            Anmäldes att följande frågor för skriftliga svar framställts
          </note>
          <note xml:id="i-9a606adcab37e351-0">
            den 1 juni
          </note>
          <note xml:id="i-909c423a5fda7a37-0">
            Lars Mejern Larsson
          </note>
          <note xml:id="i-f9c88cc8bd77dced-0">
            Ylva Johansson
          </note>
          <note xml:id="i-b038491360603824-0">
            Pyry Niemi
          </note>
          <note xml:id="i-1d80b0381039f7d0-0">
            Anders Karlsson
          </note>
          <note xml:id="i-1d80b0381039f7d0-1">
            Anders Karlsson
          </note>
          <note xml:id="i-6f125e0b16683c34-0">
            Frågorna redovisas i bilaga som fogats till riksdagens snabbprotokoll
            tisdagen den 7 juni.
          </note>
          <note xml:id="i-dfba9a3a2e5f2350-0">
            16 § Anmälan om skriftliga svar på frågor
          </note>
          <note xml:id="i-1d401d25df847970-0">
            Anmäldes att skriftliga svar på följande frågor inkommit
          </note>
          <note xml:id="i-9a606adcab37e351-1">
            den 1 juni
          </note>
          <note xml:id="i-9589bbe602bab64c-0">
            Lena Olsson
          </note>
          <note xml:id="i-929332dcd5af9b6e-0">
            Amineh Kakabaveh
          </note>
          <note xml:id="i-fc2317b13ec1a5c3-0">
            Marianne Åhman
          </note>
          <note xml:id="i-8a5d1a929c154cce-0">
            Roger Haddad
          </note>
          <note xml:id="i-ffdaae8ee2c91a5d-0">
            Jennie Nilsson
          </note>
          <note xml:id="i-6fd8882f4813c509-0">
            Jens Holm
          </note>
          <note xml:id="i-6fd8882f4813c509-1">
            Jens Holm
          </note>
          <note xml:id="i-47f64caf5d687a81-0">
            Hans Hoff
          </note>
          <note xml:id="i-a42b09b0d981417a-0">
            Maria Lundqvist-Brömster
          </note>
          <note xml:id="i-b47f9016ca39a266-0">
            Gunilla Svantorp
          </note>
          <note xml:id="i-aa8082b15678d49d-0">
            Ulla Andersson
          </note>
          <note xml:id="i-2f414c0dd6288aab-0">
            Josefin Brink
          </note>
          <note xml:id="i-9af6e75d92cbef77-0">
            Siv Holma
          </note>
          <note xml:id="i-1e03b1f9834168d7-0">
            Annika Qarlsson
          </note>
          <note xml:id="i-6fd8882f4813c509-2">
            Jens Holm
          </note>
          <note xml:id="i-d27d01e7c1e47bd7-0">
            Per Åsling
          </note>
          <note xml:id="i-932936df6147f4cd-0">
            Svaren redovisas i bilaga som fogats till riksdagens snabbprotokoll
            tisdagen den 7 juni.
          </note>
          <note xml:id="i-9e065cb3089e311c-0">
            17 § Kammaren åtskildes kl. 16.39.
          </note>
          <note xml:id="i-e0c585ccb196e73b-0">
            Förhandlingarna leddes
          </note>
          <note xml:id="i-1c87de5cd1a805c5-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
