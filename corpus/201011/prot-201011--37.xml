<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--37</head>
          <docDate when="2010-12-17">2010-12-17</docDate>
        </div>
      </front>
      <body>
        <div>
          <note xml:id="i-10f4c588cd7cb5c1-0">
            ﻿
          </note>
          <note xml:id="i-9fe82bd49772858e-0">
            Riksdagens protokoll
          </note>
          <note xml:id="i-1503aafb60410e8d-0">
            2010/11:37
          </note>
          <note xml:id="i-62c7330de4d71747-0" type="date">
            Fredagen den 17 december
          </note>
          <note xml:id="i-85e072a8f09c1322-0">
            Kl. 09:00 - 16:10
          </note>
          <note xml:id="i-bfc92cc7cfdebc47-0">
            1 § Meddelande om skriftliga frågor och svar under juluppehållet
          </note>
          <note xml:id="i-2019b46b5a9400da-0">
            Förste vice talmannen meddelade att skriftliga frågor som lämnats
            in under tiden fredagen den 17 december 2010 kl. 10.00fredagen
            den 7 januari 2011 kl. 10.00 skulle besvaras senast inom fjorton
            dagar efter det att frågan framställts.
          </note>
          <note xml:id="i-dab1901bd2e66256-0">
            2 § Anmälan om fördröjda svar på interpellationer
          </note>
          <note xml:id="i-7651606f8af315f4-0">
            Till riksdagen hade inkommit följande skrivelser:
          </note>
          <note xml:id="i-5433774abeafe2d0-0">
            Interpellation 2010/11:109
          </note>
          <note xml:id="i-837bd3f18fe34866-0">
            Interpellation 2010/11:109 Beredskap för att hantera akuta stopp
            i tågtrafiken
          </note>
          <note xml:id="i-462e61596608fb79-0">
            Interpellationen kommer att besvaras tisdagen den 18 januari
            2011.
          </note>
          <note xml:id="i-b1e957393a1bd908-0">
            Skälet till dröjsmålet är planerade nationella och utrikes resor.
          </note>
          <note xml:id="i-25f94c93b3fdd249-0">
            Fredrik Ahlén
          </note>
          <note xml:id="i-533dda310b93c03f-0">
            Interpellation 2010/11:110
          </note>
          <note xml:id="i-bfb278e6e2aadcb0-0">
            Interpellation 2010/11:110 Vintertrafikproblem på E4:an i Gävleborg
          </note>
          <note xml:id="i-6fd1676729e1c178-0">
            Interpellationen kommer att besvaras onsdagen den 22 december
            2010.
          </note>
          <note xml:id="i-b1e957393a1bd908-1">
            Skälet till dröjsmålet är planerade nationella och utrikes resor.
          </note>
          <note xml:id="i-25f94c93b3fdd249-1">
            Fredrik Ahlén
          </note>
          <note xml:id="i-4f5444f573fd89df-0">
            Interpellation 2010/11:112
          </note>
          <note xml:id="i-47dc1873ae712e8a-0">
            Interpellation 2010/11:112 Avreglering och biljettsystem
          </note>
          <note xml:id="i-6fd1676729e1c178-1">
            Interpellationen kommer att besvaras onsdagen den 22 december
            2010.
          </note>
          <note xml:id="i-b1e957393a1bd908-2">
            Skälet till dröjsmålet är planerade nationella och utrikes resor.
          </note>
          <note xml:id="i-25f94c93b3fdd249-2">
            Fredrik Ahlén
          </note>
          <note xml:id="i-24dda9046c72b7e8-0">
            Interpellation 2010/11:120
          </note>
          <note xml:id="i-3dcb8093a15448b8-0">
            Interpellation 2010/11:120 Odling av specialgrödor
          </note>
          <note xml:id="i-ce1b5656e3f8f5ea-0">
            Interpellationen kommer att besvaras fredagen den 28 januari
            2011. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-e1aa44f55c037e91-0">
            Lena Ingvarsson
          </note>
          <note xml:id="i-b29f426023500604-0">
            3 § Anmälan om inkommet protokollsutdrag från utskott
          </note>
          <note xml:id="i-66a8f53d547f08e4-0">
            Förste vice talmannen anmälde att ett utdrag ur prot. 2010/11:13
            för torsdagen den 16 december i ärende om subsidiaritetsprövning
            av EU-förslag inkommit från miljö- och jordbruksutskottet.
          </note>
          <note xml:id="i-11b7e20d61f19776-0">
            4 § Hänvisning av ärenden till utskott
          </note>
          <note xml:id="i-2c521fbf467f7acd-0">
            Föredrogs och hänvisades
          </note>
          <note xml:id="i-5fe68482e860ba15-0">
            5 § Förnyad bordläggning
          </note>
          <note xml:id="i-6ab549f2186543c8-0">
            Föredrogs och bordlades åter
          </note>
          <note xml:id="i-352bb985f59c0ec9-0">
            6 § Hälsovård, sjukvård och social omsorg m.m.
          </note>
          <note xml:id="i-4fb6678003bc8e23-0">
            Föredrogs
          </note>
          <note type="speaker" xml:id="i-0b768d5d23c4f982-0">
            Anf. 1 MARIA LUNDQVIST-BRÖMSTER (FP):
          </note>
          <u who="maria_lundqvist-bromster_4d5077" next="cont" xml:id="i-eeca01b96279dc0f-0"/>
          <note xml:id="i-47cefba9819bc263-0">
            Fru talman! Nu har turen kommit till socialutskottet att debattera
            det betänkande som behandlar regeringens förslag till anslag för
            2011 när det gäller utgiftsområde 9 om hälsovård, sjukvård och
            social omsorg. Områden som behandlas i betänkandet är psykiatri,
            folkhälsopolitik, funktionshinderspolitik, äldrepolitik, socialtjänstpolitik
            och barnrättspolitik. I betänkandet finns 105 motionsyrkanden
            från den allmänna motionstiden 2010.
          </note>
          <note xml:id="i-5d764899592e1209-0">
            Under beredningen av betänkandet informerades socialutskottet
            om Socialstyrelsens verksamhet den 2 november i år av dess generaldirektör
            med medarbetare. Den 11 november fick utskottet information av
            Läkemedelsverkets generaldirektör. Till sist, den 18 november,
            informerades utskottet om verksamheten vid Tandvårds- och läkemedelsförmånsverket
            av dess generaldirektör med medarbetare.
          </note>
          <note xml:id="i-2c387c2bece6f924-0">
            I betänkandet finns 31 reservationer och två särskilda yttranden.
          </note>
          <u who="maria_lundqvist-bromster_4d5077" prev="cont" xml:id="i-cff491f290b88d47-0">
            <seg xml:id="i-21a6c6e9dc1b8227-0">
              Fru talman! Efter denna korta inledning lämnar jag plats för
              debatt.
            </seg>
          </u>
          <note type="speaker" xml:id="i-de12f7b76e4f321a-0">
            Anf. 2 KENNETH JOHANSSON (C):
          </note>
          <u who="kenneth_johansson_2e0139" next="cont" xml:id="i-8e174489469afd34-0"/>
          <note xml:id="i-251ab6f6d302c221-0">
            Fru talman! Centerpartiet och övriga allianspartier tillstyrker
            regeringens förslag till medelsanvisningar och begärda bemyndiganden
            avseende utgiftsområde 9. Vi yrkar bifall till övriga delar av
            betänkandet SoU1 och avslag på reservationerna med ett undantag.
          </note>
          <u who="kenneth_johansson_2e0139" prev="cont" xml:id="i-51ee5e2623e43f80-0">
            <seg xml:id="i-aa22d262fc778205-0">
              Vi säger nej till Sverigedemokraternas och Vänsterpartiets motioner
              med likalydande förslag om riktlinjer för bemanning för demensvård.
              Centralstyrda riktlinjer kan urholka den individuella bedömningen
              och har inte stöd i det omfattande riktlinjearbete som Socialstyrelsen
              har gjort. Socialdemokrater och miljöpartister vet tydligen bättre
              och ger sitt stöd till Sverigedemokraternas och Vänsterpartiets
              förslag. I skön förening avser den samlade oppositionen att driva
              igenom ett tillkännagivande.
            </seg>
            <seg xml:id="i-778f8839b5305bf8-0">
              Fru talman! I förra veckan medverkade jag och några kolleger
              vid en EU-ordförandekonferens i Bryssel om arbetsmarknadsinsatser
              och fattigdomsbekämpning. Med respekt för olika EU-länders skilda
              förutsättningar har Sverige ett jämförelsevis mycket bra utgångsläge.
              Framgångsvägar som vi arbetar efter och som vi ska stå upp för
              är arbetslinjen, att bekämpa utanförskapet, att lyfta fram entreprenörskapet
              och företagandet och att ha en framgångsrik ekonomisk politik
              som möjliggör miljardsatsningar på kommuner och landsting. Det
              är ett flertal åtgärder där vi ser att tillgängligheten ökar och
              att vi kvalitetssäkrar vård och omsorg.
            </seg>
            <seg xml:id="i-1ca6c3a484bd6b53-0">
              Vi vill ha en förnyelse av välfärden där patienter, brukare och
              servicemottagare får ökade rättigheter och ökade möjligheter att
              påverka sin situation. Vi stimulerar en mångfald av vårdgivare.
              Vi är på rätt väg, men inte på något sätt framme.
            </seg>
            <seg xml:id="i-91456aba221bcb31-0">
              Budgetpropositionen för 2011 innehåller förslag på nya reformer
              för sammanlagt 13 miljarder kronor. Ett av de områden som är särskilt
              prioriterade är att värna välfärdens kärna. För att värna välfärden
              och jobben finns bland annat 3 extra miljarder till kommunsektorn
              utöver de 5 som tidigare har aviserats för 2011 och framåt. Socialbudgetens
              utgiftsområde 9 förstärker och utvecklar välfärdsbygget på viktiga
              områden.
            </seg>
            <seg xml:id="i-f398b2f129d95075-0">
              Som jag ser det handlar det för det första om att ge människor
              ökade möjligheter att bestämma över sina egna liv. För det andra
              handlar det om att inse att varje människor är unik. Och för det
              tredje: Vi har behov av ett starkt skyddsnät.
            </seg>
            <seg xml:id="i-f6db92688e0e56c2-0">
              Det finns även ljuspunkter här. Kvaliteten i hälso- och sjukvården
              har förbättrats under de senaste fem åren. Det visar Socialstyrelsens
              och Sveriges Kommuner och Landstings öppna jämförelser.
            </seg>
            <seg xml:id="i-2c76240bf3c5f93f-0">
              Tillgängligheten har förbättrats. Kömiljard och skärpt vårdgaranti
              har gett resultat. Valfrihetsreformen är på plats. Det handlar
              om fritt vårdval, lagen om valfrihet och apoteksomregleringen
              även om De rödgröna hela tiden har sagt nej. Upprustningen av
              äldreomsorgen börjar märkas.
            </seg>
            <seg xml:id="i-7cc8b14640d6a4c7-0">
              Men vi vill mer. Vi har ingen jämlik vård än. Vi har hälsoklyftor.
              Vi har vårdköer. Vi har brister i bemötande. Vi jobbar alldeles
              för lite med prevention och hälsofrämjande insatser. Äldresjukvården
              behöver förbättras. Barnens rättigheter och barnens trygghet behöver
              förstärkas bara för att nämna några av de framtida utmaningarna.
            </seg>
            <seg xml:id="i-e6457f435f76ca42-0">
              I budgeten ser vi viktiga satsningar. Patientsäkerhetsarbetet
              förstärks. Många miljoner satsas de närmaste åren. Kömiljarden
              förlängs. Tidsgränserna i vårdgarantin skärps. Särskilda insatser
              vidtas när det gäller akutmottagningarna och väntetiderna där
              allt för att ytterligare förbättra tillgängligheten inom vården.
            </seg>
            <seg xml:id="i-4319d455cb28a2a4-0">
              Psykiatrisatsningarna som har varit omfattande och som det finns
              fortsatt behov av förlängs. Inom äldreområdet är satsningar på
              en sammanhållen vård av och omsorg om äldre ett mycket viktigt
              paket som vi nu lägger fram med en lång rad insatser. Det finns
              ett omvårdnadslyft för äldreomsorgens medarbetare. Det finns en
              nationell värdegrundssatsning för att få fler kommuner att införa
              lokala vårdgarantier. Vi breddar satsningen på anpassade bostäder
              för äldre.
            </seg>
            <seg xml:id="i-22ac0bf69b6d2da1-0">
              Vi genomför det tredje steget i tandvårdsreformen. Det är riktat
              till personer som på grund av långvarig sjukdom eller funktionsnedsättning
              har ett ökat behov att tandvård. Vi planerar att införa det 2012.
            </seg>
            <seg xml:id="i-c569f04f0ded5742-0">
              På alkohol-, narkotika-, dopnings- och tobaksområdet satsas mer
              pengar. Det finns ytterligare medel för att klara det ökade behovet
              av personlig assistans, sysselsättningsåtgärder för psykiskt funktionsnedsatta,
              satsningar på personliga ombud, satsningar på barnens rättigheter
              och förverkligande av barnkonventionen. Det är jätteviktiga områden
              som vi står upp för, och vi ska se till att detta blir genomfört.
            </seg>
            <seg xml:id="i-3c6d8ebd847a0425-0">
              Oppositionen har inget samlat budgetalternativ. S, MP och V tar
              bort 35 miljoner för att motarbeta mångfald. De övriga satsningar
              som redovisas, framför allt inom äldreomsorgen, är klart underfinansierade.
              Det är en underfinansiering på närmare 10 miljarder. Där brister
              trovärdigheten totalt.
            </seg>
            <seg xml:id="i-03ac6ef20f46c728-0">
              Sverigedemokraternas totala skuggbudget är enligt de beräkningar
              som Finansdepartementet har gjort underfinansierad med 510 miljarder
              kronor. Reformutrymmet för behjärtansvärda satsningar tas fram
              genom att klämma åt invandring och bistånd. Det är tricks och
              fix med siffror, och det är fyllt av inkonsekvenser.
            </seg>
            <seg xml:id="i-8d97499c7ec08712-0">
              Fru talman! Utskottets motionsbehandling och ställningstaganden
              framgår av betänkandet. Jag ska uppehålla mig vid en fråga, och
              det handlar om riktlinjer för bemanning i demensvården. Alliansregeringen
              bedriver ett mycket omfattande arbete för att förbättra kvaliteten
              i demensvården. Det är prioriterat. Vi har ett omvårdnadslyft
              för att stärka personalens kompetens, stimulansbidrag till kommunerna,
              en sammanhållen vård för äldre och en skärpt tillsyn. Vi har inrättat
              Svenskt Demenscentrum.
            </seg>
            <seg xml:id="i-44f28e156a6adec7-0">
              Socialstyrelsen har genomfört ett omfattande arbete, och i våras
              presenterade man nationella riktlinjer. Efter många överväganden
              kom man fram till att det saknas underlag för att utfärda rekommendationer
              i bemanningsfrågan. Många säger att det till och med kan vara
              kontraproduktivt att göra det. Efter att ha tagit del av Sveriges
              Kommuner och Landstings protest är det lätt att inse att vi har
              hamnat helt rätt när vi anser att det är en kommunal fråga som
              måste lösas utifrån lokala förutsättningar. Där man inte gör det,
              och det finns exempel på detta, ska tillsynen fungera, och vi
              ser alltmer att den gör det.
            </seg>
            <seg xml:id="i-481dd22839f6ea40-0">
              Det är förvånansvärt att framför allt Socialdemokraterna, men
              även Miljöpartiet, med sådan iver och med sådan lusta ställer
              upp bakom Sverigedemokraternas och Vänsterpartiets motioner i
              den här delen. Min fråga är avslutningsvis: Vilka kunskaper har
              Sverigedemokraternas, Vänsterpartiets, Socialdemokraternas och
              Miljöpartiets företrädare i den här frågan som vi reservanter
              och andra har missat?
            </seg>
          </u>
          <note xml:id="i-01855881a946436c-0">
            Jag yrkar avslag på tillkännagivandet och bifall till reservation
            26.
          </note>
          <note xml:id="i-cdc9f660741c93d8-0">
            I detta anförande instämde Mats Gerdau (M), Barbro Westerholm
            (FP) och Anders Andersson (KD).
          </note>
          <note type="speaker" xml:id="i-d987bd303e77c115-0">
            Anf. 3 LENA HALLENGREN (S):
          </note>
          <u who="lena_hallengren_c9798e" xml:id="i-6ad2d78a856ba3e0-0">
            <seg xml:id="i-032c5e90b4973907-0">
              Fru talman! Jag ska inleda med mina yrkanden så att jag inte
              glömmer det. För tids vinnande yrkar jag bifall enbart till reservationerna
              1, 21 och 28.
            </seg>
            <seg xml:id="i-80edce11b0359187-0">
              Fru talman! Vi fick tidigare föredraget allt vad utgiftsområde
              9 innehåller. Det är sjukvård, äldreomsorg, alkoholpolitik, folkhälsa,
              socialtjänst och mycket mer. Man kan gott sammanfatta socialutskottets
              ansvarsområden som hörnstenarna i välfärdspolitiken, för vi lever
              ju ett välfärdssamhälle. Det är ett samhälle som vi genom arbete
              och med gemensamma beslut har byggt upp bit för bit med solidariteten
              som grund.
            </seg>
            <seg xml:id="i-3ecae7854a7ec27b-0">
              Solidaritet är en värdering. Det är en väldigt stark kraft som
              vi ska vara rädda om och inte utmana genom att var och en ska
              känna sig tvingad att välja mellan sig själv och sina medmänniskor.
              Vi har klarat både och, och den socialdemokratiska utgångspunkten
              är att det ska vi göra även framöver.
            </seg>
            <seg xml:id="i-806b3de0a913a766-0">
              Vi har valt att finansiera vår välfärd med skatter där var och
              en bidrar efter förmåga och får efter behov. Det borde för övrigt
              uttryckas tydligt i den svenska hälso- och sjukvårdslagen. Ingen
              kan väl ändå föredra någon annan utgångspunkt eller prioriteringsordning.
              Det är en tydlig skillnad gentemot de länder som i stället valt
              försäkringsmodellen där avgifter sätts utifrån faktorer som risk,
              sjukdomshistoria och ålder och där vård sedan erbjuds i enlighet
              med den försäkring man tecknat.
            </seg>
            <seg xml:id="i-0551fa424da7b690-0">
              Försäkringsmodellen står i absolut kontrast till vår solidariska
              välfärdsmodell som utmanas av andra intressen än vård efter behov.
              Jag säger inte att detta är utbrett i Sverige, men det är på stark
              frammarsch, bland annat i den region vi just nu befinner oss i.
            </seg>
            <seg xml:id="i-e33f8a81988d7890-0">
              Låt mig ge ett tydligt exempel. På det gemensamt drivna sjukhuset
              finns en privat aktör som bedriver hjärtsjukvård. Den som har
              en försäkring kan där få snabbare behandling. När det sedan är
              dags för eftervård har den som är nyopererad ett självklart behov
              och får omedelbart en plats. Men vem som ursprungligen hade det
              största behovet av operationen kan professionen aldrig ta ställning
              till.
            </seg>
            <seg xml:id="i-442b47f0737249f0-0">
              Det här är ett sätt att bygga in gräddfiler i den offentliga
              vården utan en offentlig debatt. Det duger inte att smyga in systemförändringar
              som spelar en så avgörande roll. Den som vill se andra modeller
              än vård efter behov måste våga ta den debatten. Det är viktiga
              vägval vi står inför.
            </seg>
            <seg xml:id="i-d4a322c7ec876da5-0">
              I Stefan Svallfors välfärdsundersökning som presenterades förra
              veckan är det 95 procent som svarar att sjukvården bör, som nu,
              huvudsakligen finansieras genom skatter och arbetsgivaravgifter.
              Det är ett stabilt och mycket högt stöd och förtroende.
            </seg>
            <seg xml:id="i-7c5a4ba782281a77-0">
              Fru talman! Däremot kan ingen klandras för att själv vilja försäkra
              sig om en god sjukvård. Vars och ens största oro är att man själv
              eller ens familj drabbas av sjukdom. Skräcken är att i det läget
              inte få vård i rätt tid. Men ingen ska behöva en privat försäkring,
              för vi har tillsammans via skattsedeln tecknat en gemensam försäkring
              som vi politiker, framför allt förtroendevalda inom landstingen,
              har ansvar att förvalta. Hur resurserna ska användas beslutas
              helt öppet av demokratiskt valda politiker. Dessa politiker går
              dessutom att påverka och samtala med om de brister man ser och
              upplever. Helt oavsett vem som driver verksamheten är det viktigt
              att de som är förtroendevalda har både förmåga och mod att styra
              så att en god kvalitet garanteras och att patienten får bästa
              tänkbara vård i rätt tid.
            </seg>
            <seg xml:id="i-5872b871ac77ba9b-0">
              Fru talman! En säker vård av hög kvalitet är grundläggande för
              den svenska sjukvården. Ändå drabbas runt 100 000 patienter varje
              år av vårdskador i Sverige. För ca 3 000 patienter kan dessutom
              vårdskadan ha varit en bidragande dödsorsak. Vid sidan av personligt
              lidande kostar vårdskador samhället runt 2 miljarder kronor årligen.
              Därför välkomnar jag det första steget som tas i en patientsäkerhetssatsning.
            </seg>
            <seg xml:id="i-9815d7212a9efedc-0">
              Men vid sidan av det innehåller regeringens budgetförslag i princip
              ingenting nytt, vilket jag måste säga är ganska märkligt. Det
              är den första budgeten efter valet. Vilka är de stora visionerna
              vid sidan av kömiljard och vårdvalssystem?
            </seg>
            <seg xml:id="i-e0abe25615483d18-0">
              Jag vill gärna säga några ord om den kömiljard som riksdagen
              införde 2008 med ambitionen och förhoppningen att vårdgarantin
              skulle uppfyllas. Jag har sagt det förut, och jag säger det igen:
              En god ambition ska uppmuntras. Jag betvivlar inte att Hägglund
              trodde på sitt förslag. Men när statistiken visar att bara 6 procent
              av landets invånare lever i ett landsting som uppfyller kraven
              när det gäller operationer gäller det också att inse och erkänna
              att det kanske inte blev den framgång som det var tänkt. Trots
              detta resultat är kömiljarden fortfarande Hägglunds svar på hur
              patienter ska få vård i tid. Med den passiva hållningen tror jag
              att han helt enkelt får be en stilla bön och tro på ett mirakel.
            </seg>
            <seg xml:id="i-8f7c8adabd6dc790-0">
              Det är Socialdemokraternas uppfattning att det är dags att gå
              vidare i både teori och praktik. Vi måste utveckla sjukvården.
              Det handlar om tillgänglighet, om den förebyggande hälsovården
              och om att ta kliv mot målet om en köfri och jämlik vård. Det
              finns många rapporter som visar att det finns stora skillnader
              i vård och behandling beroende på vem du är eller var du bor.
              Det finns fortfarande tydliga både klass- och könsskillnader i
              vilken vård som ges. Det finns en ojämlikhet inom vården som kommer
              till uttryck till exempel när det handlar om högre dödstal i så
              kallad åtgärdbar dödlighet för både utlandsfödda och grupper med
              lägre utbildningsnivå. Det finns grupper som i betydligt större
              utsträckning tas in på sjukhus för tillstånd som är åtgärdbara
              inom den öppna vården.
            </seg>
            <seg xml:id="i-2d106e151dd1519c-0">
              Skillnader i primärvårdens tillgänglighet kan också bidra till
              en ojämlik tillgång till hälso- och sjukvården. Kvinnliga patienter
              drabbas oftare av både kvalitetsbrister och problem i vården.
              Det gäller inte bara inom öppenvården utan även inom slutenvård
              där kvinnliga och manliga patienter är ungefär lika många.
            </seg>
            <seg xml:id="i-b9ad0d1994c110a5-0">
              Fru talman! Förhållandet till läkemedel är inte helt okomplicerat.
              Å ena sidan vill vi gärna få något utskrivet för att bli friska.
              Å andra sidan har vi alla fått lära oss att vara restriktiva;
              inte minst gäller det antibiotikaanvändning. Men läkemedel är
              i dag den vanligaste behandlingsmetoden inom sjukvården. Ju äldre
              man blir och ju fler läkemedel man får föreskrivet, desto fler
              biverkningar riskerar man att få. Läkemedel står i dag för en
              stor del av sjukvårdens skador. Överförskrivning av läkemedel
              påverkar både miljö och, naturligtvis, patientsäkerhet och kostar
              samhället alltför stora belopp.
            </seg>
            <seg xml:id="i-f2e02cd4add37408-0">
              Fru talman! Låt mig tala lite grann om det viktiga förebyggande
              arbetet. Jag kan inte riktigt släppa den statistik från WHO som
              jag läste för inte så länge sedan, nämligen att 80 procent av
              världens sjukvård i en nära framtid är livsstilsrelaterad. Jag
              känner inte till de exakta siffrorna för den svenska prognosen,
              men vi vet att livsstilsrelaterade sjukdomar ökar. Det måste betyda
              någonting när vi har den vetskapen. Den måste vägleda oss när
              vi formar hälso- och sjukvården och utfärdar rekommendationer
              och riktlinjer och när resurser ska fördelas. Det ställer stora
              krav på utvecklade ersättningssystem som tar hänsyn till vårdtyngd
              och sjuklighet men också till att premiera förebyggande insatser.
            </seg>
            <seg xml:id="i-e748bd40ae80fa7a-0">
              Internationell forskning visar att en bra primärvård är den del
              av sjukvården som har störst betydelse för folkhälsan. Primärvården
              har en alldeles central betydelse för det sjukdomsförebyggande
              hälsoarbetet och för en jämlik och jämställd hälsa. Om vi inte
              har en bra primärvård utnyttjar vi inte den samlade hälso- och
              sjukvårdens resurser på det allra bästa sättet. Väl fungerande
              vårdkedjor är viktiga, liksom personalens bemötande och att människor
              faktiskt vet att primärvården känner deras historia och behov.
              En sjukvård med god kompetens och hög kvalitet, som finns tillgänglig
              den dag man själv eller anhöriga behöver den, har i sig en viktig
              hälsofrämjande funktion.
            </seg>
            <seg xml:id="i-38f994e36e2e69cc-0">
              Fru talman! Allt fler blir allt äldre i Sverige. Det är ett resultat
              av vårt välfärdssamhälle och av de medicinska framstegen. Samtidigt
              ger allt fler uttryck för en oro att bli gammal. Vad kommer att
              hända? Får jag plats på särskilt boende om jag behöver? Om min
              livskamrat vill följa med, är han eller hon då också välkommen?
              Kommer jag att få sällskap till lunchen eller får jag äta den
              i ensamhet? Vilken aktivitet och omsorg kan jag räkna med om min
              fysik sviker? Många friska år som pensionär ska inte behöva grumlas
              av oro för ålderdomen.
            </seg>
            <seg xml:id="i-7f199c42d8d13319-0">
              Det handlar om att öka sysselsättningen och samtidigt prioritera
              så att det finns tillräckligt med skatteintäkter. Det handlar
              om att sätta den äldre i centrum, inte vårdgivare, vårdföretag,
              tjänstemän eller kommunala politiker.
            </seg>
            <seg xml:id="i-dc98e24d89e3c73a-0">
              En stor del av debatten har den senaste tiden handlat om att
              landets kommuner ska införa en lag om valfrihet, och så långt
              är allt väl. Men om någon trodde att valfriheten syftar på de
              äldre så trodde de fel. Den borgerliga regeringens valfrihet handlar
              i stället om vårdföretagens rätt till etablering. Om kommunen
              ser att lagen om valfrihet bidrar till att etablering av resurser
              styrs dit där behovet är som störst är det upp till kommunen att
              också besluta om och genomföra lagen. Men om etableringsfriheten
              riskerar att slå sönder en befintlig verksamhet av god kvalitet
              är det inte rimligt att Sveriges riksdag ska besluta om det.
            </seg>
            <seg xml:id="i-f1c9a8ef7c644fda-0">
              Jag vill gärna delge kammaren ett litet exempel från min hemkommun
              Kalmar. De senaste åren har man gjort stora satsningar och förändringar
              för att nu ha en organisationsform som ser den enskilda omsorgstagaren,
              som utnyttjar och samordnar resurser effektivt och som också ser
              och uppvärderar den enskilda medarbetaren i hemsjukvården. Kommunen
              har delats in i över 20 geografiska områden, och varje område
              har, om jag minns rätt, en enhetschef, en sjuksköterska, en arbetsterapeut,
              en sjukgymnast och ett hemtjänstteam. Under en halvtimme varje
              vecka finns de alla samlade och redo att i sina kalendrar boka
              in alla de besök som krävs den kommande veckan för att sedan kunna
              göra dem. Var och en bidrar med sin unika kompetens. Ingen omsorgstagare
              ska falla mellan stolarna, och inte heller ska personalen springa
              om varandra när man samordnat sina insatser. Jag kan därför inte
              låta bli att fråga mig varför man ska utmana det som är en optimalt
              resurseffektiv organisation. Om den som vill bedriva hemtjänst
              eller gruppboende får göra det, och omsorgstagaren ska välja bland
              de olika aktörerna, är risken överhängande att det blir svårt
              att effektivt samordna det hela. Låt kommunerna avgöra hur driften
              ska se ut, och ställ i stället krav på omsorg med god kvalitet.
            </seg>
            <seg xml:id="i-e792a492a5f6a9a7-0">
              Fru talman! En särskilt utsatt grupp, kanske den allra sköraste
              i vårt samhälle, är de demenssjuka. Det är oftast äldre personer
              som har rätt till god omsorg när minnet sviker liksom förmågan
              att sköta sitt hem och slutligen sig själv. Under den senaste
              tiden har vi alla fått ta del av förskräckliga vittnesskildringar,
              bilder och berättelser, från demensboenden där omsorgstagarna
              på natten blir inlåsta i sina rum utan att någon hör dem, utan
              personal att kontakta.
            </seg>
            <seg xml:id="i-eea37c4a9d578401-0">
              Natten mellan den 8 och 9 november gjorde Socialstyrelsen nästan
              100 oanmälda nattliga inspektioner på demensboenden runt om i
              landet. De riktade kritik mot mer än 60 procent av dessa boenden,
              som inte bara hade låg bemanning utan ibland ingen alls. Som förtroendevalda
              i Sveriges riksdag är det vår förbaskade skyldighet att ta detta
              på allvar.
            </seg>
            <seg xml:id="i-77f7a60fa9abbbd6-0">
              I valrörelsen uttalade Ylva Johansson, som då var socialdemokratisk
              talesperson i välfärdsfrågor, att det måste till en lagstiftning
              alternativt stärkta riktlinjer för att komma till rätta med en
              helt oacceptabel situation. Mot den bakgrunden var det självklart
              att stödja Vänsterpartiets motion om att komplettera Socialstyrelsens
              riktlinjer för demensvård med riktlinjer om lämplig bemanning.
            </seg>
            <seg xml:id="i-ab3cdb4a6295d04b-0">
              De nationella riktlinjerna är en rekommendation till i detta
              fall kommunerna. Nationella riktlinjer grundar sig på evidens,
              beprövad erfarenhet och konsensus. Att det är fullt möjligt att
              ta fram nationella riktlinjer för bemanning har Helsingforss Äldrecentrum
              visat när de 2008 på uppdrag av kommunfullmäktige i Helsingforss
              stad utredde riktlinjerna om just lämplig bemanning. De använde
              flera metoder. De tog del av befintlig forskning. Genom enkäter
              och konsensusgrupper tog de del av den kunskap som finns hos verksamhetsansvariga.
              De analyserade tidsåtgång och genomförde deltagande observation
              i sex strategiskt valda gruppboenden.
            </seg>
            <seg xml:id="i-bbc7e4ccce673e85-0">
              Naturligtvis bedrivs verksamheten lokalt. Det är där besluten
              fattas. Självklart kan och ska det kunna se olika ut i olika kommuner,
              men låsta dörrar och utan tillgång till personal kan knappast
              förklaras med kommunal variation. Det är dags att sluta gömma
              sig bakom principen om kommunalt självstyre och i stället ta ansvar
              för de äldre som har allra störst behov av en god vård och omsorg.
            </seg>
          </u>
          <note type="speaker" xml:id="i-91a566ea47b1a42a-0">
            Anf. 4 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-6190828e62cbadcf-0">
            <seg xml:id="i-dde6ab088e659f0c-0">
              Fru talman! Jag har först några kommentarer. Att det ska vara
              solidariskt finansierat efter behov är vi ganska överens om i
              den här kammaren. Privata sjukförsäkringar finns. Vi vill inte
              förbjuda dem. De kom till och utökades drastiskt på grund av bristande
              tillgänglighet under den tidigare regeringens tid.
            </seg>
            <seg xml:id="i-9a6a914774666a61-0">
              Lena Hallengren sade att det inte fanns någonting nytt i budgeten.
              Jag tror att hon hade ett färdigskrivet manuskript och lyssnade
              inte på det jag sade. Jag räknade upp ett stort antal förslag
              som är nya och till för att förstärka budgeten.
            </seg>
            <seg xml:id="i-4473f385e74e3baf-0">
              Vad gäller underfinansiering vill jag påstå att oppositionens
              budgetförslag är underfinansierat med över 10 miljarder kronor
              bara inom utgiftsområde 9. En kommentar vore tacknämligt att få.
            </seg>
            <seg xml:id="i-19d6758f0ad233a5-0">
              När det gäller lagen om valfrihet undrar jag: Tror Lena Hallengren
              verkligen att det utan fri etablering skulle bli någon valfrihet
              i röda kommuner? Jag är övertygad om att det inte skulle bli det.
            </seg>
            <seg xml:id="i-9a6201bb1ce69b44-0">
              Sedan har vi huvudfrågan, nämligen tillkännagivandet. Vi är glada
              över att ni backar upp det arbete som görs för att förstärka demensvården.
              Det är nödvändigt och viktigt. Där är vi överens. Jag fick inte
              svar på frågan vilka kunskaper Lena Hallengren har som ger ett
              annat budskap än det som Socialstyrelsen säger. Socialstyrelsen
              anser nämligen inte att det finns möjligheter att på vetenskaplig
              basis ta fram rekommendationer. Demenscentrum säger samma sak,
              likaså Sveriges Kommuner och Landsting. Äldrecentrums rapport
              åberopas. Lena Hallengren läste andra stycket i den. I tredje
              stycket i den sammanfattningen står att någon nationell norm inte
              går att fastställa. Jag tycker att det vore på sin plats att förklara
              varför alla dessa förståsigpåare inte kan få stöd för sin linje.
              Vad vet Lena Hallengren som vi inte vet?
            </seg>
          </u>
          <note type="speaker" xml:id="i-3426ab6f8bdac23b-0">
            Anf. 5 LENA HALLENGREN (S) replik:
          </note>
          <u who="lena_hallengren_c9798e" xml:id="i-6ad2d78a856ba3e0-1">
            <seg xml:id="i-03ef0f8e0e582203-0">
              Fru talman! Jag tackar Kenneth Johansson för att han begärde
              replik. Annars hade jag inte haft möjlighet att diskutera detta
              med honom.
            </seg>
            <seg xml:id="i-69ba047b9a34c137-0">
              Jag tycker att regeringen ska börja ta ansvar för den politik
              som förs och sluta skylla ifrån sig. Det är ständigt återkommande.
              Ni är nu inne på femte året.
            </seg>
            <seg xml:id="i-57db8c76360fc0a5-0">
              Försäkringsmodeller växer fram i Sverige. Är Kenneth Johansson
              upprörd över detta eller tycker han att det är en bra utveckling,
              något som han är tillfreds med? Jag är inte tillfreds med den
              situation som nu uppstår.
            </seg>
            <seg xml:id="i-d1ff5b8fd67e24b4-0">
              Jag gav ett exempel i mitt anförande som jag gärna upprepar.
              En liten del av ett sjukhus bedriver privat hjärtsjukvård. Har
              du en försäkring kommer du före andra patienter. Sedan är du inne
              i systemet och går före i kön när det gäller till exempel eftervård.
              Jag tycker att det är otillfredsställande. Jag är medveten om
              att den situationen finns. Frågan är om vi ska göra någonting
              för att försöka förhindra detta eller bara se på och låta utvecklingen
              fortsätta. Var hamnar vi då?
            </seg>
            <seg xml:id="i-71d049fbf09ca2ee-0">
              Jag är väldigt glad över att det finns en stor uppslutning om
              den gemensamma finansieringen av vårt välfärdssystem, och det
              sade jag i mitt anförande.
            </seg>
            <seg xml:id="i-5d063741fe0c70f3-0">
              Kenneth Johansson säger att utan lagstiftning skulle ingenting
              hända i röda kommuner. Nu får han nog bestämma sig om det kommunala
              självstyret är viktigt eller inte. Hälsoval, som är ett annat
              sätt att beskriva vårdvalssystemet, har ju vuxit fram i många
              röda landsting, inte minst mitt eget, innan man var tvungen. Det
              talar väl sitt tydliga språk?
            </seg>
            <seg xml:id="i-0c98da734521ca09-0">
              Jag har 40 sekunder kvar av min replik, och det vore väl olämpligt
              om jag inte kommenterade den fråga som gjorde att Kenneth Johansson
              begärde replik. Det är en mediestrategiskt smart strategi som
              Kenneth Johansson och Alliansen har valt när man hävdar att vi
              byter fot och inte vet vad vi vill, men det är precis tvärtom.
              Vi har sagt tidigare att vi tycker att detta är oacceptabelt.
              Lämplig bemanning kan man ta fram.
            </seg>
            <seg xml:id="i-eccab83c17f0588c-0">
              Detta får Socialstyrelsen fortsätta titta på. Jag tror att också
              Kenneth Johansson kan göra listan ganska lång på områden där vi
              kanske inte själva borde utfärda riktlinjer men där man får ägna
              både tid och engagemang att ta fram dem.
            </seg>
            <seg xml:id="i-7866e3a82a3aae80-0">
              Nu har Helsingforss Äldrecentrum tagit fram ett underlag för
              riktlinjer om lämplig bemanning, men det är inte en norm som säger
              att alla ska göra likadant.
            </seg>
          </u>
          <note type="speaker" xml:id="i-ec8e37557ca143e0-0">
            Anf. 6 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-6190828e62cbadcf-1">
            <seg xml:id="i-454f6d25b63e277a-0">
              Fru talman! Det blev inget svar på vad det är som Lena Hallengren
              vet men som inte vi andra vet och som inte Socialstyrelsen, Demenscentrum,
              SKL eller andra vet. Det blev inget svar på det.
            </seg>
            <seg xml:id="i-3498f4df5f30d787-0">
              Jag läser det dokument om äldreområdet som S, V och MP gick till
              val på. Det finns inte ett ord om detta där. Jag vet att det i
              en debatt framfördes av den dåvarande talespersonen, men det finns
              inte med i dokumentet och inte heller i någon motion från Socialdemokraternas
              sida som vi har behandlat här i riksdagen. Det fanns dock förslag
              från Sverigedemokraterna och från Vänsterpartiet. Det gav ni aktivt
              stöd, så att ni tillsammans med dem driver igenom detta.
            </seg>
            <seg xml:id="i-b7ed3e8497a422c3-0">
              Detta är ett val som ni gör, men jag tycker att det ska vara
              tydligt för dem som lyssnar på debatten att det i Sveriges riksdag
              tog tre månader innan Socialdemokraterna i socialutskottet aktivt
              gav sitt stöd åt Sverigedemokraterna och såg till att det blev
              ett genomförande.
            </seg>
            <seg xml:id="i-1cba84e26cceade1-0">
              När det gäller frågan om försäkringslösningar vill jag säga att
              jag inte vill ha en utveckling där försäkringslösningarna ökar
              absolut inte. Detta började under den tid då Lena Hallengren hade
              inflytande i regeringsposition. Vad vi gör för att dämpa detta
              är att förbättra tillgängligheten. Vi vill skärpa vårdgarantin
              ytterligare. Jag ser mycket positiva effekter av kömiljarden,
              och de kommer framöver. Det känns angeläget.
            </seg>
            <seg xml:id="i-bd471b24616461c8-0">
              När det gäller fri etablering har vi kanske olika erfarenheter.
              Landet är stort. Men jag lovar att norr om Dalälven är intresset
              för mångfald, nytänkande och förnyelse av välfärden väldigt begränsat
              hos Lena Hallengrens partikamrater.
            </seg>
          </u>
          <note type="speaker" xml:id="i-11aea04e1c346355-0">
            Anf. 7 LENA HALLENGREN (S) replik:
          </note>
          <u who="lena_hallengren_c9798e" xml:id="i-6ad2d78a856ba3e0-2">
            <seg xml:id="i-cab917e4d8e8b61b-0">
              Fru talman! Kenneth Johansson valde att inte svara på frågan
              om det kommunala självstyret ska spela någon roll. Det finns ju
              väljare i olika delar av landet som har valt politiker som kanske
              inte är lika angelägna om de privata alternativen. Jag har själv
              inget problem med att det finns olika utförare, men jag försökte
              beskriva att man ska ta hänsyn till den lokala situationen. Det
              är precis vad Kenneth Johansson beskriver när det handlar om till
              exempel demensvård. Skillnaden är att när det gäller demensvården
              är det väldigt svårt att acceptera de lokala variationerna, där
              60 procent av demensvårdarna runt om i landet enligt den tillsyn
              som Socialstyrelsen gjorde har liten eller ingen alls personal
              nattetid. Det är en lokal variation som jag inte kan acceptera.
              Men vem som driver en verksamhet tycker jag att man kan få bestämma
              som lokal eller regional politiker.
            </seg>
            <seg xml:id="i-5be86de641a056ce-0">
              Om vi skulle skriva in varenda uppfattning i vårt dokument för
              att Kenneth Johansson skulle spara det till eftervärlden vore
              det ganska anmärkningsvärt. Det är klart att saker händer i valrörelser,
              i samtal, dialoger och i andra sammanhang. Vi har inte bytt uppfattning,
              och vi har inte heller stött Sverigedemokraternas motion i något
              sammanhang. Jag tror inte att Kenneth Johansson kan plocka fram
              något protokoll där vi yrkar bifall till Sverigedemokraternas
              motion.
            </seg>
            <seg xml:id="i-4d10e38661f54fc7-0">
              Däremot har vi en uppfattning, nämligen att vi inte kan hålla
              med om att det kommunala självstyret är så heligt att vi accepterar
              vilken demensvård som helst. Det är faktiskt dit vi är på väg.
            </seg>
          </u>
          <note type="speaker" xml:id="i-4ee264df0d4406df-0">
            Anf. 8 MATS GERDAU (M):
          </note>
          <u who="mats_gerdau_320eeb" xml:id="i-e247b67f93fd15c9-0">
            <seg xml:id="i-c8ef7d58ca101cf8-0">
              Fru talman! Vi är nu på väg ut ur en av de största ekonomiska
              kriserna i modern tid. Sverige går stärkt ur krisen och har nu
              bäst ekonomi i hela Europa.
            </seg>
            <seg xml:id="i-e118b363729693eb-0">
              Varför säger jag då detta i en debatt som ska handla om sjukvård
              och socialpolitik? Jo, därför att en stark ekonomi är själva grundförutsättningen
              för välfärd för alla. Om vi inte för en politik som hjälper människor
              från arbetslöshet, bidrag och utanförskap till jobb och inkludering
              har vi inte råd att satsa på våra sjuka, våra äldre och andra
              som behöver omsorg. I länder med stora underskott drar man ned
              på välfärden med massavskedanden och lönesänkningar, men inte
              i Sverige.
            </seg>
            <seg xml:id="i-dda4b763b56b98b6-0">
              Vi i Alliansen prioriterar välfärdens kärna. De statliga insatserna
              för sjukvård och äldre- och handikappomsorg har ökat med 18 miljarder
              kronor sedan vi tog över regeringsansvaret. Det är en ökning med
              42 procent, också mitt i krisen.
            </seg>
            <seg xml:id="i-28d449141b4b3bde-0">
              När vi tog över 2006 såg vi stora revor i välfärden. Väljarna
              vände ryggen åt en politik med köer, förmynderi, brist på valfrihet
              och dåligt inflytande för personalen. Det har blivit bättre, men
              väldigt mycket återstår. För tre månader sedan gav väljarna förnyat
              förtroende åt just arbetslinjen och den förnyelse av välfärden
              som vi i Alliansen står för.
            </seg>
            <seg xml:id="i-144c368ab7cc08d6-0">
              Vi vill att staten ska stå stark när människan är svag och behöver
              hjälp och skydd, men alla kan nog vittna om att staten eller det
              offentliga i olika avseenden brister. Nu bygger vi nytt. Vi medborgare
              får aldrig bli undersåtar, utan vi ska vara just medborgare.
            </seg>
            <seg xml:id="i-8c3f14e452462549-0">
              Vi moderater vill stärka patientens ställning. Vi har rätt att
              ställa krav på kvalitet. Kvalitet skapas i mötet mellan välfärdens
              medarbetare och dem som behöver vård eller omsorg. Det värdeskapande
              mötet är det viktigaste, och det ska vi ge bästa möjliga förutsättningar
              för.
            </seg>
            <seg xml:id="i-99a35dfd8b3d1a50-0">
              Kvalitet är annars lite svårt att definiera. Det kan handla om
              så basala saker som tillgång till vård att inte behöva vänta i
              ändlösa köer och sitta i timtals på akutmottagningarna. Köerna
              är fortfarande långa på sina håll. I Västernorrland får var femte
              patient vänta längre än tre månader på att få träffa en doktor,
              och man får vänta ytterligare tre månader på en operation eller
              behandling. Det är inte acceptabelt. Kanske var det därför som
              väljarna röstade bort Socialdemokraterna från makten i det landstinget.
            </seg>
            <seg xml:id="i-45717df7d7685511-0">
              Kvalitet är också att få rättvis och jämlik vård oberoende av
              var man bor i landet, oberoende av om man är man eller kvinna,
              ung eller gammal eller vilken utbildning eller härkomst man har.
              I dag finns stora orättvisor och ojämlikheter. Kvinnor får sämre
              vård. Det konstaterade Socialstyrelsen och Sveriges Kommuner och
              Landsting i går. Äldre diskrimineras. Invandrare känner inte till
              vårdvalet och kan inte utnyttja den valfrihet som de har rätt
              till. Nu måste vi ta nya tag, och det är det vi gör i Alliansen,
              för att skapa en mer jämlik vård.
            </seg>
            <seg xml:id="i-483be478979620ff-0">
              Kvalitet handlar vidare om en säker vård. Ingen ska skadas eller
              felmedicineras i vården, men uppemot 100 000 personer drabbas
              av det varje år. Det leder till onödigt lidande och en del dödsfall.
              Om man kan undvika dessa tusentals skador frigörs sängplatser
              till andra som behöver dem bättre. Dessutom hotar vårdskadorna
              förtroendet för vården. Alla måste känna att man kan lita på att
              få en trygg och säker vård när man besöker en läkare.
            </seg>
            <seg xml:id="i-ff2d431e931192bd-0">
              Kvalitet handlar också om att få välja själv vart man ska vända
              sig för att få vård eller behandling. Eftersom vi alla är olika
              som individer har vi lite olika uppfattningar om hur man vill
              bli bemött och vem man känner förtroende för.
            </seg>
            <seg xml:id="i-565943efa823bbae-0">
              När man söker hjälp, oavsett om det är för en sjukdom eller för
              någonting annat, vill man göra det hos den man själv känner förtroende
              för. Bara för att man är sjuk eller har svårt att röra sig och
              behöver hjälp är man inte mentalt oförmögen. Staten ska inte behandla
              oss med något slags förmyndarattityd utan utgå från att var och
              en vet sitt eget bästa.
            </seg>
            <seg xml:id="i-ea025d0d210203ae-0">
              Sjuka ska få välja vårdgivare. Äldre ska få välja vem som ska
              utföra hemtjänsten och var man ska bo. Har man ett trassel i familjen
              ska man inte tvingas till en viss familjeterapeut utan ska kunna
              välja den som man känner förtroende för.
            </seg>
            <seg xml:id="i-8b44b77e8aeb1af0-0">
              Med detta vill jag säga att tillgänglighet, jämlikhet, säkerhet
              och valfrihet är nyckelord när vi moderater förnyar oss och formar
              våra förslag.
            </seg>
            <seg xml:id="i-4219b3c25e533df1-0">
              Jag vill lyfta fram några av de satsningar som vi gör nästa år
              där vi lägger mer än 2 miljarder extra.
            </seg>
            <seg xml:id="i-83300c17f3ed39af-0">
              Det första handlar så klart om att öka tillgång till vård, om
              vårdgarantin och kömiljarden. Socialdemokraterna tyckte inte att
              det var särskilt framgångsrikt. Det tycker jag att det är. Vi
              belönar landsting som kortar köerna. Jag tänker citera Socialstyrelsen.
              Den säger så här: Efter ett år med kömiljarden har andelen patienter
              som väntat längre än 90 dagar på besök eller behandling minskat
              avsevärt.
            </seg>
            <seg xml:id="i-329be6f4fd518648-0">
              Framför allt är det attityderna och kulturen som har förändrats.
              Det finns ett mycket starkare patientfokus nu. Personalen har
              fått incitament att organisera verksamheten på ett effektivare
              sätt. Nästa år skärper vi kraven ytterligare. Det är viktigt att
              korta väntetiderna på akutmottagningarna men också inom barn-
              och ungdomspsykiatrin. Där kan en månads väntetid vara alldeles
              för lång.
            </seg>
            <seg xml:id="i-3959cd34d2a7feda-0">
              Det andra är att skapa en säkrare vård. Om två veckor träder
              en ny patientsäkerhetslag i kraft som vi i Alliansen har tagit
              initiativ till. Den kommer att värna patientens rätt till en trygg
              och säker vård och minimera vårdskadorna. Ett tufft ansvar läggs
              på alla vårdgivare. För att underlätta införandet av den nya lagen
              träffade regeringen och SKL i går en överenskommelse som innebär
              att staten bidrar med en halv miljard till landsting som bland
              annat minskar trycksår och antibiotikaförskrivningen.
            </seg>
            <seg xml:id="i-ea32e835ba1f6a5c-0">
              Det tredje jag vill lyfta fram är vårdvalet och patienternas
              valfrihet. Sedan vi införde vårdvalet i primärvården har antalet
              nya vårdcentraler ökat med 233 stycken, 23 procent. Jag tror att
              det överträffade allas förväntningar.
            </seg>
            <seg xml:id="i-4dc65b99ce9434d5-0">
              Konkurrensverket skriver i en granskning för någon vecka sedan
              att vårdvalet är mycket framgångsrikt och har inneburit att ytterligare
              omkring en halv miljon människor har fått en andra vårdmottagning
              inom fem minuters bilresa hemifrån. Dessutom har öppettiderna
              ökat. Detta är en enormt viktig reform för kvalitet, tillgänglighet
              och valfrihet inte bara för patienterna utan också för vårdpersonalen.
              De får flera arbetsgivare att välja mellan och större inflytande
              över sitt arbete även inom landstingsdrivna enheter. Det är bra
              för jämställdheten, eftersom kvinnor är helt dominerande inom
              vården och hittills har varit i princip hänvisade till en arbetsgivare,
              vilket ofta har lett till låga löner och att arbetsvillkoren inte
              varit så bra.
            </seg>
            <seg xml:id="i-f3ad7c0345433f9b-0">
              Vi vill gå vidare och utveckla valfriheten. Ett naturligt nästa
              steg vore att specialistvården också har valfrihet och att utveckla
              informationen så att man kan göra mer medvetna val. Men när vi
              tittar framåt tittar De rödgröna bakåt. De vill riva upp vårdvalet.
              De verkar inte tycka att det är bra att 233 nya vårdcentraler
              har öppnat. De vill inte att sjuksköterskor och läkare ska kunna
              starta nya vårdcentraler och erbjuda en ännu bättre vård. Inser
              de inte att valfrihet är till för patienten och inte för politiker
              och byråkrater?
            </seg>
            <seg xml:id="i-43ece788eeb30e15-0">
              Min kollega Margareta B Kjellin ska utveckla vår syn på äldreomsorgen
              lite senare, men jag måste ändå ta upp en fråga.
            </seg>
            <seg xml:id="i-34f9bfb71ffeb665-0">
              Lena Hallengren har alldeles nyss yrkat bifall till en motion
              från Sverigedemokraterna om demensvården. Mona Sahlins löfte i
              valrörelsen att de aldrig, aldrig någonsin, aldrig någonstans,
              aldrig någon gång skulle göra sig beroende av Sverigedemokraterna
              höll inte ens i tre månader.
            </seg>
            <seg xml:id="i-f39050221d0dcfb9-0">
              Det finns inga förslag från Socialdemokraterna i riksdagen om
              demensvården i den riktningen, utan det handlar om att Socialdemokraterna
              nu aktivt röstar på Sverigedemokraternas politik. Utan Socialdemokraternas
              aktiva stöd går Sverigedemokraternas förslag inte igenom. Jag
              förstår om många socialdemokratiska väljare känner sig svikna
              och lurade. Det kan vi möjligen också se i en opinionsmätning
              i dag.
            </seg>
            <seg xml:id="i-13d1c839ffc6d515-0">
              Viljan att ge regeringen en känga verkar vara överordnad allt
              annat, och det tycker jag inte är seriöst. Socialdemokraterna
              samarbetar hellre med Sverigedemokraterna än tar vår utsträckta
              hand så att vi gemensamt kan förbättra demensvården. Jag hoppas
              att det finns några ansvarsfulla socialdemokrater i riksdagen
              som står vid sina ord i valrörelsen och inte röstar på Sverigedemokraterna
              på måndag.
            </seg>
          </u>
          <note xml:id="i-9142aad643c5ba04-0">
            Fru talman! Med detta yrkar jag bifall till utskottets förslag
            förutom på punkten 24 där jag yrkar bifall till reservation 26.
          </note>
          <note xml:id="i-55ef2767272bf034-0">
            I detta anförande instämde Metin Ataseven (M), Maria Lundqvist-Brömster
            och Barbro Westerholm (båda FP), Kenneth Johansson (C) och Anders
            Andersson (KD).
          </note>
          <note type="speaker" xml:id="i-24ae620ec831cc20-0">
            Anf. 9 LENA HALLENGREN (S) replik:
          </note>
          <u who="lena_hallengren_c9798e" xml:id="i-6ad2d78a856ba3e0-3">
            <seg xml:id="i-468c90f44a23046a-0">
              Fru talman! Mats Gerdau nämnde ganska klädsamt vid något tillfälle
              att det var viktigt med jämlik vård. Jag undrar om Mats Gerdau
              skulle kunna ta några exempel på hur regeringen arbetar för att
              åstadkomma mer jämlik vård. Anförandet i övrigt handlade om det
              gamla vanliga som vi hör från Moderaterna om välfärdens kärna,
              valfrihet, att det är Socialdemokraternas fel och så vidare. Det
              vore jätteintressant om Mats Gerdau skulle kunna ägna halva tiden
              åt det.
            </seg>
            <seg xml:id="i-542c2cd3e383b040-0">
              Den andra del jag skulle vilja att Mats Gerdau svarade på handlar
              om välfärdens kärna. Det är ett uttryck som vi har hört ganska
              mycket från Moderaterna genom åren, men i valrörelsen tyckte jag
              att det var ganska tyst om detta. Jag kan inte tolka det på annat
              sätt än att det var så att det inte riktigt föll väljarna i smaken.
              Vad är välfärdens kärna när det gäller till exempel demensvården?
              Han kan också ta chansen att utveckla det.
            </seg>
            <seg xml:id="i-ab0b34939e947021-0">
              När det sedan handlar om socialdemokratisk äldrepolitik driver
              vi den för de äldre. Vi sätter de äldre i centrum. Vi sätter de
              som måste bo på ett demensboende för att de inte har möjlighet
              och förmåga att bo kvar hemma i centrum. Om vi driver en politik
              och Vänsterpartiet väcker en motion då stöder vi den. Vi blir
              däremot nedröstade i ganska många frågor. Det är inte så konstigt
              när man är i opposition.
            </seg>
            <seg xml:id="i-f88a4d754dbd10df-0">
              Mats Gerdau skulle kanske kunna berätta vilka partier som har
              gått samman för att bilda majoritet i kammaren och också rösta
              ned de förslag som Socialdemokraterna, Vänsterpartiet och Miljöpartiet
              gemensamt lägger fram i reservation 1 om vård efter behov, reservation
              21 om parboende och reservation 28 om användning av läkemedel,
              som ett litet exempel.
            </seg>
          </u>
          <note type="speaker" xml:id="i-7aafd470472a7a0b-0">
            Anf. 10 MATS GERDAU (M) replik:
          </note>
          <u who="mats_gerdau_320eeb" xml:id="i-e247b67f93fd15c9-1">
            <seg xml:id="i-981dd8663fbcef01-0">
              Fru talman! Lena Hallengren tog upp jämlik vård. Jag kan gärna
              nämna exempel på hur vi minskar klyftorna och ojämlikheten. Det
              viktigaste handlar om att ta bort köerna i vården och att minska
              köerna. Det är till exempel oacceptabelt med köerna i Landstinget
              i Västernorrland där ni har styrt. Det är helt oacceptabelt. De
              minskar vi på olika sätt. Kömiljarden har varit väldigt framgångsrik
              för att skapa en mer jämlik vård.
            </seg>
            <seg xml:id="i-a5c058ba4e88cdf0-0">
              Valfriheten är väldigt ojämnt fördelat i Sverige, väldigt ojämlikt
              använd och man känner till den på väldigt olika sätt. Här ska
              vi göra massor av saker för att vårdkonsumenter ska kunna göra
              mer aktiva val. Invandrare känner till exempel mycket sämre till
              sina vårdmöjligheter än etniska svenskar. Det tycker jag är ett
              problem. Vi måste stärka invandrares rätt och möjlighet att välja.
            </seg>
            <seg xml:id="i-f001de181f760135-0">
              När det gäller demensvården säger Lena Hallengren ingenting om
              att hon aktivt bifaller Sverigedemokraternas förslag. Ser du inget
              problem att du gör det? Varför vågar du inte erkänna att du gör
              det? Jag tycker att Socialdemokraterna skapar splittring inom
              politiken genom att samarbeta med Sverigedemokraterna i stället
              för med oss Alliansen i en sådan här viktig fråga där gemensamt
              skulle kunna förstärka demensvården.
            </seg>
            <seg xml:id="i-601093b8c574c39b-0">
              Ni skapar splittring med kommunerna, som är de som ska genomföra
              jobbet. Ni skapar splittring med professionen. Riktlinjer ska
              utfärdas av expertmyndigheter utifrån vetenskap och beprövad erfarenhet.
              Det finns ingen som föreslår att vi ska ha riktlinjer när det
              gäller personaltäthet, vare sig Socialstyrelsen, Svenskt Demenscentrum
              eller någon annan.
            </seg>
            <seg xml:id="i-1031e00109a174d2-0">
              Vi moderater tycker att det är viktigt att man har en bra bemanning
              på alla demensboenden, men vi kan inte ha samma personaltäthet
              överallt. Man måste utgå från varje persons individuella behov
              hela tiden.
            </seg>
          </u>
          <note type="speaker" xml:id="i-7da48cbd7fd0f1cf-0">
            Anf. 11 LENA HALLENGREN (S) replik:
          </note>
          <u who="lena_hallengren_c9798e" xml:id="i-6ad2d78a856ba3e0-4">
            <seg xml:id="i-6fb9d280ac3edc89-0">
              Fru talman! Jag har inte vid något tillfälle sagt att alla kommuner
              ska ha precis samma sätt att bedriva sin äldreomsorg eller sina
              demensboenden eller ha exakt samma bemanning. Därför heter också
              rapporten från Äldrecentrum Lämplig bemanning i boende särskild
              avsedd för personer med demenssjukdom , vilket faktiskt ger utrymme
              för lokala variationer.
            </seg>
            <seg xml:id="i-8d170a706d32b3c8-0">
              Men det vi har sett nu kan knappast bedömas vara lokala variationer
              som vi på något sätt accepterar, och jag kan uttrycka detsamma
              och säga att det är synd att den borgerliga alliansen inte inser
              att det här är en så viktig fråga att man behöver göra en bred
              överenskommelse. Man kan inte bara ha sin egen politik och förvänta
              sig att andra ska gå med på den.
            </seg>
            <seg xml:id="i-c98c1460d3aab550-0">
              Menar Mats Gerdau på fullt allvar att socialdemokratiska förslag
              och motioner inte ska läggas fram eller drivas i kammaren? Det
              är ett väldigt märkligt sätt att se på hur kammaren är sammansatt
              och hur man driver oppositionspolitik. Vi lägger fram egna förslag,
              och i det här fallet är det så tydligt att Vänsterpartiet lägger
              fram ett förslag som både socialdemokrater och vänsterpartister
              har drivit före valet.
            </seg>
            <seg xml:id="i-ec3b480375e44a0c-0">
              När Sverigedemokraterna lägger fram ett likalydande förslag innebär
              det inte att vi samarbetar med dem, Mats Gerdau. Men att säga
              att vi drar tillbaka vårt förslag för att regeringens förslag
              ska gå igenom blir helt oacceptabelt.
            </seg>
            <seg xml:id="i-552f94d194790796-0">
              Låt mig bara säga en sak till: Att göra en debatt som bara handlar
              om vem som stöder vilket förslag förstår jag ligger i Mats Gerdaus
              intresse, men det hade inte varit så dumt om man hade diskuterat
              lite mer om de äldre som det faktiskt handlar om. På vilket sätt
              blir det sämre för en demensboende av att man gör sitt bästa för
              att utfärda riktlinjer som rör lämplig bemanning? Är inte Mats
              Gerdau upprörd över att 60 procent av de bostäder som man besökte
              under sin oanmälda tillsyn har för lite eller ingen bemanning
              alls?
            </seg>
            <seg xml:id="i-b78ab504e20bcf52-0">
              Jag tycker att det är fruktansvärt upprörande att stå och hävda
              att vi ska tänka på majoriteten i kammaren, på SKL eller på kommunala
              politiker framför de demensboende. Jag tycker att det är skamligt!
            </seg>
            <seg xml:id="i-dfdd0019b4052488-0">
              (Applåder)
            </seg>
          </u>
          <note type="speaker" xml:id="i-cf1049fdb2fb6ac8-0">
            Anf. 12 MATS GERDAU (M) replik:
          </note>
          <u who="mats_gerdau_320eeb" xml:id="i-e247b67f93fd15c9-2">
            <seg xml:id="i-87638c4aa07ec294-0">
              Fru talman! Lena Hallengren säger att de har väckt en motion
              och så hänvisar hon till Vänsterpartiet. Jag trodde att Lena Hallengren
              tillhörde Socialdemokraterna och inte Vänsterpartiet.
            </seg>
            <seg xml:id="i-208e416dec4b921e-0">
              I den här kammaren finns det ingen motion eller något förslag
              från Socialdemokraterna om demensvården. Det handlar om att Lena
              Hallengren och Socialdemokraterna nu yrkar bifall till en motion
              från Sverigedemokraterna. Det är precis det det handlar om. Det
              ni lovade före valet gäller inte längre, tre månader efter valet.
            </seg>
            <seg xml:id="i-973d80a222eb8f64-0">
              Sedan är det ju inte så att Sverigedemokraterna har sett sanningen
              och ljuset om just demensvården. Det finns väl många andra sätt
              att förbättra demensvården än att rösta på Sverigedemokraternas
              förslag. Vi har massor med sådana förslag i vår budget.
            </seg>
            <seg xml:id="i-953504c941f6ced4-0">
              Jag tycker att det är tråkigt att Lena Hallengren under sina
              två repliker här inte kommenterade någonting alls kring vårdvalet
              och varför ni vill riva upp vårdvalet och den fria etableringsrätten.
              Ni tycker uppenbarligen inte att det är bra. Jag tror att hon
              avslöjade ganska mycket i ett tidigare replikskifte med Kenneth
              Johansson när hon sade att politiker och tjänstemän i kommunerna
              ska få bestämma hur det ska se ut på lokal nivå.
            </seg>
            <seg xml:id="i-4179c75a0b11d33f-0">
              Det är just där vi skiljer oss åt. Vi tycker att det är människorna
              själva som ska få välja, inte politikerna. Där är det en stor
              skillnad, och jag beklagar verkligen att Lena Hallengren inte
              använde möjligheten att kommentera och utveckla er syn på valfriheten.
            </seg>
          </u>
          <note type="speaker" xml:id="i-84d88f6a8b5f46a2-0">
            Anf. 13 AGNETA LUTTROPP (MP):
          </note>
          <u who="agneta_luttropp_7d2a21" next="cont" xml:id="i-a8e32865472d3faa-0">
            <seg xml:id="i-0d3cd163015a584c-0">
              Fru talman! Jag kommer att beröra två områden, och det första
              området handlar om personligt ombud.
            </seg>
            <seg xml:id="i-c6b9363d75ae0a1b-0">
              Det ställs höga krav på personer med psykiska funktionsnedsättningar
              när det gäller att till exempel fylla i blanketter, passa tider,
              skapa och följa rutiner och annat som de flesta av oss gör utan
              att ens reflektera över att det skulle vara svårt. Men för en
              person med psykisk funktionsnedsättning kan dessa små problem
              skapa stora svårigheter i vardagen.
            </seg>
            <seg xml:id="i-d5c54dc4663378cc-0">
              För detta fyller det personliga ombudet en mycket viktig funktion.
              Det personliga ombudet som arbetar på klientens uppdrag hjälper
              människor med psykisk funktionsnedsättning att få stöd och service
              och att underlätta kontakten med bland annat vårdinstitutioner
              och myndigheter. I dag finns det enligt Socialstyrelsen ombud
              i 85 procent av Sveriges kommuner, inalles 325 ombud. Ca 6 000
              personer har personligt ombud.
            </seg>
            <seg xml:id="i-743c2501b0cb60ef-0">
              Personligt ombud kommer från psykiatrireformen från 1995 där
              man ansåg att stöd i form av personligt ombud skulle fylla en
              väldigt viktig funktion. Så blev det också för dem som har personligt
              ombud. Utvärderingar visar att de personer som fått stödet ser
              en stor styrka i att stödet är så direkt, så konkret riktat till
              just honom eller henne.
            </seg>
            <seg xml:id="i-d75ceda96ba6e26f-0">
              Stödet har varit ett riktigt vinnavinna-koncept eftersom det
              också inneburit färre vårddagar. Framför allt handlar det om ökad
              livskvalitet för ett antal människor.
            </seg>
            <seg xml:id="i-f51c7d80889502b6-0">
              Regeringen ökar anslaget för personligt ombud med 10 miljoner
              kronor, men här kommer det som inte är det allra bästa: Det är
              en frivillig insats för kommunerna, och det är anledningen till
              att det finns i 85 procent av kommunerna. Det statsanslag som
              finns täcker bara 50 till 60 procent av lönekostnaderna. När kommunen
              har sämre ekonomi är det ofta det frivilliga, de icke lagbundna
              insatserna som löper risk att tas bort.
            </seg>
            <seg xml:id="i-83759224157a7ce3-0">
              För att verksamheten ska säkras föreslår Socialstyrelsen att
              regeringen bör överväga en lagstiftning om att erbjuda personligt
              ombud. Miljöpartiet anser att statsbidraget behöver vara heltäckande,
              det vill säga att dagens konstruktion ändras så att den ger fullt
              statsbidrag och att de personliga ombuden har koppling till brukarorganisationerna
              och till länsstyrelserna regionalt.
            </seg>
            <seg xml:id="i-827fd9b2ac6e265e-0">
              Miljöpartiet anser att regeringen bör återkomma med förslag på
              hur denna konstruktion kan lösas på ett bra sätt.
            </seg>
          </u>
          <note xml:id="i-7d0d400970b305e0-0">
            Nästa område är lex Gulli, läkemedelsvård.
          </note>
          <u who="agneta_luttropp_7d2a21" prev="cont" xml:id="i-379db9db515f29cd-0">
            <seg xml:id="i-44c641d47ef6cf8b-0">
              Alla minns vi väl Gulli Johansson som blev felmedicinerad i elva
              år. Hon bedömdes dement utan att vara det och medicinerades utifrån
              en demens. När hon av en tillfällighet slutade ta sin medicin
              blev hon anmärkningsvärt bättre, och så rullades hela kedjan av
              missbedömningar upp.
            </seg>
            <seg xml:id="i-54e041ae49ddb137-0">
              Man kan inte låta bli att undra hur många Gulli det finns. Vi
              vet inte det i dagsläget, men säkert är det hundratusentals patienter
              som drabbas av problem och sjuklighet av läkemedelsrelaterade
              orsaker, och det kostar. Det kostar mycket!
            </seg>
            <seg xml:id="i-c790df65ec68ab31-0">
              Läkemedelsanvändningen hos personer över 80 år har ökat markant.
              Många äldre använder tio eller fler läkemedel per dag, men under
              åren 20072009 har det dess bättre minskat med 5 procentenheter.
              Det är glädjande.
            </seg>
            <seg xml:id="i-bf10694a6830c9fd-0">
              Miljöpartiet välkomnar också det stimulansbidrag som regeringen
              gett till kommuner och landsting för en läkemedelsgenomgång. Den
              genomgången har visat att problemen med felmedicinering har minskat,
              att patientsäkerheten utvecklats och att kunskapsnivån hos personalen
              höjts.
            </seg>
            <seg xml:id="i-677acf24d7340dc7-0">
              Allt detta är naturligtvis väldigt positivt och bra, men det
              är inte tillräckligt. Miljöpartiet anser att det behövs en lex
              Gulli motsvarande lex Maria som är anmälningsskyldighet inom hälso-
              och sjukvården och lex Sara, en anmälningsskyldighet för personal
              som avser allvarliga missförhållanden i omsorgen av äldre och
              personer med funktionsnedsättningar.
            </seg>
            <seg xml:id="i-03dc473e86bb78d4-0">
              Miljöpartiet anser att en lex Gulli behövs som ett komplement
              till dagens lagstiftning och föreslår därför regeringen att utreda
              förutsättningarna för att införa en lex Gulli mot läkemedelsvanvård.
            </seg>
            <seg xml:id="i-155317a934843302-0">
              Jag stöder naturligtvis alla Miljöpartiets motioner, men för
              tids vinnande yrkar jag bifall endast till reservationerna 13
              och 28.
            </seg>
          </u>
          <note type="speaker" xml:id="i-c75a2c2dcd718651-0">
            Anf. 14 BARBRO WESTERHOLM (FP):
          </note>
          <u who="barbro_westerholm_07b327" next="cont" xml:id="i-0078e2fbf077bf00-0"/>
          <note xml:id="i-f6cd2e0047871c71-0">
            Fru talman! Först vill jag yrka bifall till förslaget i betänkandet,
            utom under punkt 24 där jag yrkar bifall till reservation 26,
            och naturligtvis avslag på övriga reservationer.
          </note>
          <u who="barbro_westerholm_07b327" prev="cont" xml:id="i-5f55d0fac659fabc-0">
            <seg xml:id="i-6bff43cba5050088-0">
              Genom knapptryckning har jag instämt i Kenneth Johanssons och
              Mats Gerdaus anföranden så jag tänker inte upprepa vad de har
              tagit upp.
            </seg>
            <seg xml:id="i-6bf5873dc2a80204-0">
              Inledningsvis vill jag säga att under förra mandatperioden inledde
              alliansregeringen ett förnyelsearbete av svensk hälso- och sjukvård
              och social omsorg. Det här arbetet fortsätter vi med nu. Inriktningen
              är tydlig. Rätt vård i rätt tid med hög kvalitet och säkerhet
              samt mer valfrihet, delaktighet och mångfald.
            </seg>
            <seg xml:id="i-16853a57cbbb52ad-0">
              Jag har några kommentarer till det som vi inledde förra mandatperioden
              med och som vi fortsätter med nu.
            </seg>
            <seg xml:id="i-9212bf782263d5f1-0">
              Vårdvalet har Mats Gerdau varit inne på i sitt anförande, men
              jag vill understryka att Konkurrensverket, som har analyserat
              hur det har gått, säger att det här är en framgång. Det är ovanligt
              att få sådana lovord från en myndighet som Konkurrensverket. I
              deras analys visas det ju att det inte finns något som talar för
              att vissa producenter plockar russinen ur kakan.
            </seg>
            <seg xml:id="i-c8e7a8dd99bb84a0-0">
              Det har blivit, som Mats Gerdau sade, över 200 nya mottagningar.
              Det är främst i tätbebyggda områden, men det är inte bara i storstäder
              utan det är tätbebyggda områden över landet. Vi måste naturligtvis
              se över hur man kan stimulera etableringar bättre också ute i
              glesbygd. Men det här är alltså positivt.
            </seg>
            <seg xml:id="i-8f345cd8e4507570-0">
              När det gäller psykiatrireformen går det också framåt, men det
              är klart att man här inte kan vända utvecklingen genom att snäppa
              med fingrarna, alltså på mycket kort tid, men vi ser att det går
              åt rätt håll. Barn och ungdomar behöver inte vänta lika länge
              som tidigare för att få hjälp av psykiatrin.
            </seg>
            <seg xml:id="i-fb065ceda174dba6-0">
              Tandvårdsreformen jag sitter i tandvårdsförmånsnämnden och fick
              så sent som i går en redovisning av utvecklingen visar att det
              går åt rätt håll.
            </seg>
            <seg xml:id="i-402d13431313b4b8-0">
              Vi har ett problem, och det är naturligtvis den datalagstiftning
              vi har och som gör att man har svårt att analysera hur de människor
              har det som får ett mycket omfattande tandvårdsstöd. Finns här
              någon ojämlikhet i möjligheterna att få tandvård? Det här ska
              vi gå vidare med.
            </seg>
            <seg xml:id="i-d55dcbe9aa74cab1-0">
              Dessutom har vi patientsäkerhetsreformen. Den tillsammans med
              den läkemedelsstrategi som regeringen utvecklar anser jag gör
              att vi inte behöver någon lex Gulli. I patientsäkerhetslagstiftningen
              finns nu ett ansvar för vårdgivare att bedöma patienternas, de
              vårdsökandes behov och se till att de behoven blir tillgodosedda
              på ett säkert och effektivt sätt. Det gäller läkemedel och det
              gäller andra insatser. Och det ska vara evidensbaserade vård-
              och omsorgsinsatser.
            </seg>
            <seg xml:id="i-6d2719bc1ef1f669-0">
              Här brister det i psykiatrin. Här brister det i omsorgerna. Vi
              har inte all den kunskap vi skulle behöva för att säkra upp. Här
              behövs alltså insatser inom forskning och uppföljning. Vi har
              fantastiska register i detta land som kan utnyttjas i det här
              sammanhanget, inte minst det individbaserade läkemedelsregistret.
            </seg>
            <seg xml:id="i-7cbeece167c2fb66-0">
              Läkemedelsgenomgångar vinner nu mark över landet. Vi såg dock
              av gårdagens öppna jämförelser att det fortfarande inte ser bra
              ut på en del ställen i landet. Men andra ställen visar att man
              nu har tagit tag i frågan och till exempel användningen av olämpliga
              läkemedel till äldre minskar. Här är en förändring på gång. Därmed
              anser jag att det inte behövs någon lagstiftning.
            </seg>
            <seg xml:id="i-e49bf5d0e7a7f8dd-0">
              Försäkringar togs också upp i Lena Hallengrens anförande. Folkpartiet
              liberalerna vill ju ha en så bra offentlig vård och omsorg att
              man inte behöver gå försäkringsvägen. Vi kan ju se nu att det
              inte är lika intressant med sjukförsäkringar utanför det solidariska
              systemet jämfört med tidigare. Det här kan man ta som ett uttryck
              för att människor har sett att det händer positiva saker. Det
              har blivit lättillgängligare vård med de fria etableringarna av
              nya vårdcentraler och så vidare.
            </seg>
            <seg xml:id="i-aad0ccca93572bcb-0">
              Jag vill också ta upp frågan om personligt ombud. Vi stöder den
              utvecklingen med pengar. Socialstyrelsen ska tillsammans med länsstyrelserna
              erbjuda och stimulera kommunerna att inrätta flera verksamheter.
              Att lagstifta om allting kan låta bra. Det kan låta välvilligt.
              Men det kan styra fel och bakbinda. Man följer lagstiftningen
              och tror att man gör rätt, men sedan har utvecklingen gått vidare
              och visar att man går 180 grader käpprätt fel. Vi anser i Alliansen
              att det är bättre att stimulera den här utvecklingen kommunalt
              och lägga in pengar.
            </seg>
            <seg xml:id="i-907043f4018eecee-0">
              Det nämndes också att det skulle yrkas bifall till en reservation
              om parboende. Parboende har vi ju drivit med kraft i Alliansen.
              Det blev väldigt synligt för ett år sedan. Vi gjorde också en
              kartläggning av hur det ser ut i landet. Det här behovet kommer
              att lösas inom ramen för de stimulansmedel som finns för äldreboenden.
              Vi följer noga vad som händer ute i kommunerna. Vi har flaggat
              för en lagstiftning, men återigen, med referens till det jag sade
              nyss, ska vi passa oss för att lagstifta för mycket. Vi ska se
              om vi med andra stimulanser kan få utvecklingen att landa där
              vi vill.
            </seg>
            <seg xml:id="i-6907a53bfa0f7db1-0">
              Sedan var det bemanningen i demensvården. Vi är naturligtvis
              alla upprörda över det som har hänt. Men återigen, att gå ut med
              riktlinjer som alltså blir bindande kan bli så fel.
            </seg>
            <seg xml:id="i-cdb00a407eaba444-0">
              Jag vill gå tillbaka till hälso- och sjukvårdslagen som ger ett
              lagrum för vård på lika villkor och den patientsäkerhetslagstiftning
              som vi har antagit och som stadgar hur individer ska bedömas.
              Det kom från Sveriges Kommuner och Landsting en fallbeskrivning
              som är oerhört belysande och som handlade om hur man kunde reducera
              antalet människor kring en våldsam patient genom att helt enkelt
              minska personalen, inte öka den. Man har alltså gjort en individuell
              bedömning. Det gör man ju bäst på lokal nivå.
            </seg>
            <seg xml:id="i-dc361c7cf315f928-0">
              Jag vet att man får överskrida sin talartid, men jag försöker
              hålla mig inom den tid jag har anmält till talarlistan, därför
              avslutar jag här.
            </seg>
          </u>
          <note xml:id="i-8befc43a3a39515d-0">
            I detta anförande instämde Maria Lundqvist-Brömster (FP), Mats
            Gerdau (M), Kenneth Johansson (C) och Anders Andersson (KD).
          </note>
          <note type="speaker" xml:id="i-bb0db6982048ee2b-0">
            Anf. 15 LENA HALLENGREN (S) replik:
          </note>
          <u who="lena_hallengren_c9798e" xml:id="i-6ad2d78a856ba3e0-5">
            <seg xml:id="i-246d9d5d3dbebdcf-0">
              Fru talman! Jag tycker alltid att det är trevligt att lyssna
              på Barbro Westerholm, måste jag säga. Jag tycker att det som sägs
              mestadels är väldigt insiktsfullt och klokt.
            </seg>
            <seg xml:id="i-8ca89eada894b691-0">
              Några små reflexioner vill jag göra. Den ena gäller vår diskussion
              om vårdvalsdelen. Där är det klart att Konkurrensverket har ett
              perspektiv, men de är knappast hälso- och sjukvårdsansvariga.
            </seg>
            <seg xml:id="i-598b8f43c4d68c26-0">
              Jag vill gärna passa på tillfället och säga ett par ord när det
              gäller just vårdvalet. I vår reservation beskriver vi att vi gärna
              ser en variant av vårdvalet där man utformar det på ett sätt som
              innebär att man arbetar förebyggande och där det faktiskt inte
              är vårdgivaren som står i fokus. I princip kan jag säga att det
              som vi är kritiska till och då kan också Mats Gerdau lyssna uppmärksamt
              är den fria etableringen. Det framgår tydligt i vårt förslag.
            </seg>
            <seg xml:id="i-4ebe7343fec80567-0">
              Barbro Westerholm inledde med att instämma i tidigare anförande.
              Då gissar jag också att begreppet välfärdens kärna är något som
              Barbro Westerholm instämmer i. Jag fick inget särskilt bra svar
              av Mats Gerdau, men jag hade också många frågor. Det var säkert
              fråga om brist på tid. Jag tänkte att kanske Barbro Westerholm
              kan utveckla hur den borgerliga regeringen tänker och funderar
              över begreppet välfärdens kärna. Vad ingår i begreppet? Jag tror
              inte att jag är ensam om att fundera på det.
            </seg>
          </u>
          <note type="speaker" xml:id="i-a5db97b3b8b45ffc-0">
            Anf. 16 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-bf9190e714c08d78-0">
            <seg xml:id="i-6e91b89bf032e0c8-0">
              Fru talman! Jag inledde med att det är fråga om rätt vård i rätt
              tid med hög kvalitet. Det är välfärdens kärna när det gäller hälso-
              och sjukvård och social omsorg. Sedan måste det finnas pengar
              till detta. Det är därför som alliansregeringen satsar kraftfullt
              på jobbpolitiken.
            </seg>
            <seg xml:id="i-6e2f86f054ff64f8-0">
              Det var glädjande att vi i går kunde ta del av att arbetslösheten
              minskar. Vi går åt rätt håll. Det är avgörande för att vi ska
              ha offentliga medel för hälso- och sjukvård, äldreomsorg, skola
              och så vidare. Välfärdens kärna är dessa ting inom vården och
              omsorgen. Sedan finns också andra områden som inte hör till denna
              debatt.
            </seg>
            <seg xml:id="i-6d7a96ddac9b2f50-0">
              Sedan var det frågan om den fria etableringen. Vi anser att det
              är viktigt att den möjligheten finns. Jag har åkt runt i landet
              och besökt en hel del av de vårdcentraler som har etablerats.
              Det har visat sig att personalen trivs, och de har friare händer
              att lägga upp arbetet vid vårdcentralerna. Det jag har försökt
              att få tag på är information om hur det ser ut med stafett- eller
              hyrläkare på dessa vårdcentraler. De siffrorna går tyvärr inte
              att få fram. Men jag ska gräva vidare det lovar jag.
            </seg>
          </u>
          <note type="speaker" xml:id="i-86094e27e7804b16-0">
            Anf. 17 LENA HALLENGREN (S) replik:
          </note>
          <u who="lena_hallengren_c9798e" xml:id="i-6ad2d78a856ba3e0-6">
            <seg xml:id="i-13bc1fbcf5147917-0">
              Fru talman! Då får Barbro Westerholm återkomma när hon har de
              uppgifterna, och då kan vi fortsätta diskussionen.
            </seg>
            <seg xml:id="i-b3390368783f7740-0">
              Det är väl ingen som inte inser att om det inte finns skatteintäkter
              kan vi inte finansiera vår välfärd. När arbetslösheten ökar är
              det finanskrisens fel, och när den minskar och börjar närma sig
              2006 års nivå är det regeringens förtjänst. Egentligen är det
              strunt samma vilket det handlar om. Det är naturligtvis fantastiskt
              bra att arbetslösheten minskar, även om jag är mycket bekymrad
              för de grupper som håller på att fastna i långtidsarbetslöshet.
              Det är tydligt att den biter sig fast och ökar i särskilt utsatta
              grupper. Vi pratar om människor med utländsk bakgrund och funktionshinder.
              Det är en del av de grupper som finns under vårt ansvarsområde.
            </seg>
            <seg xml:id="i-7dbb0bc292475ccf-0">
              Jag vill återkomma till det Barbro Westerholm avslutade med,
              nämligen demensvården. Jag tycker att det är anmärkningsvärt att
              det finns ett så starkt patos för det kommunala självstyret och
              för de kommunala politikerna i det här fallet men att man inte
              sätter den enskilde äldre individen i fokus. När det gäller hur
              riktlinjer tas fram är det alldeles riktigt att det handlar om
              evidens, beprövad kunskap och konsensus. Men många av de riktlinjer
              som tas fram är också i varierande grad grundade på forskning,
              och det finns mer av beprövad erfarenhet och konsensus. Det kan
              variera, vilket säkert också är fallet i det här sammanhanget.
            </seg>
            <seg xml:id="i-e6dc77731b47a4b9-0">
              Hur ställer sig Barbro Westerholm till de riktlinjer som med
              största sannolikhet kommer att tas fram? Är det något som alla
              kommuner ska följa slaviskt, eller finns förutsättningar för lokala
              variationer? Det lät lite grann i anförandet som att om alla ska
              göra likadant blir det inte bra. Men hela poängen är att rekommendationerna
              är till för att följas med både sunt förnuft och utifrån de lokala
              förutsättningar som finns. Det är inte lokala variationer som
              kan förklara det vi nyss har sett.
            </seg>
          </u>
          <note type="speaker" xml:id="i-ed1147fa850ef555-0">
            Anf. 18 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-bf9190e714c08d78-1">
            <seg xml:id="i-5622307cb1fa851c-0">
              Fru talman! Det här var många frågor att besvara på två minuter.
            </seg>
            <seg xml:id="i-3d8fd8e9df105fb4-0">
              När Socialstyrelsen säger att de inte har underlag för att utfärda
              riktlinjer har jag stor tilltro till den kompetens de besitter
              och att det därför inte är möjligt. I Äldrecentrums rapport stycke
              3, som Kenneth Johansson hänvisade till, framgår det att det är
              fråga om ett uppdrag där det finns signaler från två håll om att
              det här inte är rätt väg att gå. Man har annat att stödja sig
              på, till exempel det som står i patientsäkerhetslagen.
            </seg>
            <seg xml:id="i-435f15e26a352b71-0">
              Det finns andra frågor som måste lösas inom demensområdet, till
              exempel skydd. Tvång och skydd är en viktig fråga. Där är vi på
              väg fram. Vården och omsorgen om de äldre i kommunerna måste bli
              sammanhållen. Det framgår i Alliansens program att vi ska arbeta
              på det sättet. Det är inte bra att läkare arbetar på ett håll
              och den övriga personalen under annan huvudman. Vi måste komma
              till rätta med huvudmannaskapet för de äldre multisjukas och demenssjukas
              skull. Jag tror att det är den här vägen vi ska gå. Samtidigt
              ska vi samla på oss den kunskap som finns hos demenscentrum, anhörigcentrum
              och Äldrecentrum och alla andra enheter som forskar om detta.
            </seg>
            <seg xml:id="i-198d395df2fbc553-0">
              Nu hinner jag inte ta upp frågorna om sjukförsäkring och pensioner
              som jag hade tänkt mig.
            </seg>
          </u>
          <note type="speaker" xml:id="i-a235b5f0167d33eb-0">
            Anf. 19 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-009712887ec0a957-0">
            <seg xml:id="i-bf621399a777844e-0">
              Fru talman! Tack så mycket, Barbro, för ditt anförande.
            </seg>
            <seg xml:id="i-43ee8246ae397291-0">
              Jag skulle vilja klarlägga en sak, men jag kanske missuppfattade
              dig. Miljöpartiet har inte föreslagit att personligt ombud ska
              föreskrivas i lag. Jag kanske missuppfattade ditt anförande. Vi
              säger att man ska se över statsbidragen och konstruktionen. Det
              är inte detsamma som att lagfästa. Det är inte det vi har uttryckt.
            </seg>
          </u>
          <note type="speaker" xml:id="i-ffe393c3140fcc82-0">
            Anf. 20 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-bf9190e714c08d78-2">
            <seg xml:id="i-9b74321e1d163ec5-0">
              Fru talman! Då missuppfattade jag.
            </seg>
            <seg xml:id="i-f7c19ada38b08468-0">
              Då förstår jag inte riktigt reservationen. Vi ökar på bidraget,
              och signalen är tydlig till Socialstyrelsen och länsstyrelser
              om att det är en utveckling vi vill se.
            </seg>
          </u>
          <note type="speaker" xml:id="i-1da54fe6569a32fa-0">
            Anf. 21 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-009712887ec0a957-1">
            <seg xml:id="i-37db30464234486d-0">
              Fru talman! Det är riktigt att ni ökar på. Jag sade i mitt anförande
              att vi tycker att det är bra.
            </seg>
            <seg xml:id="i-cd29cdb1316addd8-0">
              Men vi är ändå rädda att 15 procent av kommunerna fortsättningsvis
              kommer att vara utan personligt ombud. Vi är också rädda att man
              minskar på detta i dåliga ekonomiska tider.
            </seg>
          </u>
          <note type="speaker" xml:id="i-880e1600f02dd76b-0">
            Anf. 22 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-bf9190e714c08d78-3">
            <seg xml:id="i-008b29aacd59d51d-0">
              Fru talman! Jag tror att för de kommuner som inte satsar på detta
              blir det dyrare. Nu när vi arbetar med alla dessa jämförelser
              mellan kommuner och sjukhus har vi mycket bättre förutsättningar
              att väcka huvudmännen för sådant som de bör satsa på. Det är hela
              poängen. Vi började 1975 att på läkemedelsområdet visa upp hur
              olika det såg ut i landet. Sedan föll det i glömska, men då väckte
              det stort intresse och ledde till förändringar. Nu ser vi i fråga
              om öppna jämförelser av olika slag att man tar itu med det hela.
            </seg>
            <seg xml:id="i-cea2065a37a9ea55-0">
              Jag är övertygad om att de positiva erfarenheterna av personliga
              ombud i 85 procent av Sverige gör att de andra 15 procenten kommer
              att följa efter. Då får vi se vad det kostar, men vi lovar inte
              några mer pengar i dag. Men det går att se att vi ökar på budgeten.
              Vi visar tydligt att det här är något vi tror på.
            </seg>
          </u>
          <note type="speaker" xml:id="i-321c624ef40a085c-0">
            Anf. 23 PER RAMHORN (SD):
          </note>
          <u who="per_ramhorn_d92e42" xml:id="i-452a681c246d007c-0">
            <seg xml:id="i-0836fb0c97fecb5e-0">
              Fru talman! Vi diskuterar nu utgiftsområde 9, som är ett brett,
              stort och viktigt område. Det gäller allt från folkhälsofrågor
              till vård- och omsorgsfrågor. Jag kommer att hålla mig inom ett
              område, nämligen äldreomsorgen.
            </seg>
            <seg xml:id="i-da7e8836de8116d1-0">
              Sverige är på många sätt ett bra land att åldras i, men det finns
              fortfarande stora brister som måste åtgärdas. Efter många verksamma
              år inom äldreomsorgen har jag sett både saker som gjort mig oerhört
              stolt och glad och saker som har gjort mig arg och ledsen.
            </seg>
            <seg xml:id="i-8c4fe81ccae32817-0">
              Tyvärr är det så att det som gör en arg och ledsen också ofta
              sätter djupast spår. Det är till exempel när man ser äldre människor
              som får bara ett halvt julbord på grund av att kommunen inte anser
              sig ha råd med både varm och kall mat till de äldre på julafton.
              Det hände i min egen kommun. Det är när äldre människor får sitta
              ensamma timme efter timme i vardagsrummet på ett äldreboende med
              en påslagen tv som enda sällskap. Det är när äldre människor får
              låna pengar för att få ut sin medicin på apoteket.
            </seg>
            <seg xml:id="i-93140dbf16af88f2-0">
              Detta är inte värdigt ett land som Sverige.
            </seg>
            <seg xml:id="i-2326835c89edc532-0">
              Vi sverigedemokrater vill att alla ska kunna se fram mot ålderdomen;
              det ska vara som en efterrätt på livet. Vi vill utveckla äldreomsorgen
              och förverkliga visionen om att Sverige ska vara världens tryggaste
              land att åldras i.
            </seg>
            <seg xml:id="i-8e0f7090bab0335e-0">
              Därför vill vi med detta budgetförslag presentera en rad åtgärder
              för att underlätta livet och vardagen för de äldre. Bland annat
              behöver kommunerna ökat stöd för att utveckla och höja kvaliteten
              på det sociala innehållet för de äldre.
            </seg>
            <seg xml:id="i-cfa4566e5d0387bf-0">
              För många äldre krymper det naturliga sociala nätverket med ökad
              ålder. För dem som dessutom har ökade besvär med åldersrelaterade
              sjukdomar begränsas även de fysiska förutsättningarna för ett
              aktivt socialt liv. Här behövs fler möjligheter för de äldre att
              delta aktivt i olika sociala sammanhang och nätverk, som naturligtvis
              är grundade på de äldres intresse och förutsättningar.
            </seg>
            <seg xml:id="i-017f6127f00a7b66-0">
              Kosten är också ett sorgebarn på många håll inom äldreomsorgen
              i Sverige. Tre av fyra i äldreomsorgen är drabbade och ligger
              i riskzonen för undernäring. Obehandlat är detta tillstånd livshotande
              och leder i förlängningen till försämrad livskvalitet. Ca 200
              000 är beroende av insatser från vård och omsorg för att få sina
              behov av mat och måltider tillgodosedda, vilket motsvarar 2 procent
              av befolkningen.
            </seg>
            <seg xml:id="i-3fbc4e7732952688-0">
              Som vi alla vet har måltiderna och maten stor betydelse för hälsan
              och välbefinnandet. Vi anser att nutritionskompetens bör finnas
              inom äldreomsorgen i samtliga kommuner för att analysera de äldres
              kostsituation men också för att utbilda äldreomsorgspersonalen
              inom till exempel näringslära och specialkost.
            </seg>
            <seg xml:id="i-5ab017c2ebeff435-0">
              Fru talman! För Sverigedemokraterna är värdig vård i livets slutskede
              en prioriterad fråga. Döden är en del av livet. Den som lämnar
              livet bör få samma uppmärksamhet och kärleksfulla vård som den
              som träder in i det. I båda fallen behöver människan bli hjälpt,
              sedd och bekräftad.
            </seg>
            <seg xml:id="i-8f88b88262ce23ec-0">
              Tidigare vårdades och avled de flesta människor på sjukhus, men
              under den senaste tiden har det skett en förskjutning. Allt fler
              svårt sjuka och döende vårdas i särskilda boendeformer eller i
              det egna hemmet med hjälp av hemtjänst eller hemsjukvård.
            </seg>
            <seg xml:id="i-d7b203ebf190df52-0">
              Det ställer höga krav på den palliativa kompetensen bland personalen
              i den kommunala vården och omsorgen. I en rapport från Socialstyrelsen
              bekräftas att det finns behov av just kompetensutveckling i den
              palliativa vården för personalen. I rapporten konstateras också
              att likvärdig palliativ vård inte kan erbjudas i hela landet.
            </seg>
            <seg xml:id="i-4fb715ae02a15130-0">
              Sverigedemokraternas mål är att kunna erbjuda alla svårt sjuka
              och döende en god palliativ vård oavsett var man bor i landet.
              Därför vill vi tillföra ett antal miljoner för att utveckla och
              förbättra den palliativa kompetensen bland vård- och omsorgspersonal
              i kommunerna.
            </seg>
            <seg xml:id="i-d0af3df59b5f86d9-0">
              Ett annat område som oroar mig mycket är våldet mot de äldre.
              En undersökning visar att 16 procent av kvinnorna mellan 65 och
              80 år och 13 procent av männen i samma åldersgrupp utsatts för
              någon form av övergrepp vid något tillfälle efter att de har fyllt
              65 år. Resultatet visar att våld mot äldre kvinnor och män förekommer
              i en sådan omfattning och medför sådana konsekvenser att det måste
              betraktas som ett folkhälsoproblem.
            </seg>
            <seg xml:id="i-56b38a54949e9512-0">
              Ett sätt att förebygga våld mot äldre är att ge information till
              de äldre om deras rätt till olika former av stöd och hjälp men
              också att utbilda personalgrupper som de äldre kan tänkas komma
              i kontakt med.
            </seg>
            <seg xml:id="i-609497bb9fcc33ee-0">
              Vi anser att samtliga kommuner ska ha en strategi för att upptäcka
              och hantera våld mot äldre. I dag är det bara ett fåtal kommuner
              som har detta.
            </seg>
            <seg xml:id="i-03c569bfe685f67c-0">
              Fru talman! Till slut vill jag bara säga att jag tror att samtliga
              här inne i kammaren vill att Sverige ska vara ett tryggt land
              att åldras i och att man ska kunna vara säker på att få den vård
              och omsorg som man har behov av på ålderns höst.
            </seg>
            <seg xml:id="i-4ea30aa9b67d2e6d-0">
              Vägen dit kan se lite olika ut utifrån vilket parti vi tillhör,
              men vågar vi bara lyssna och ta del av varandras förslag och inte
              lägga så mycket prestige i varifrån idéer och förslag kommer,
              så som har skett i en del kommuner, bland annat i min hemkommun
              Malmö, är jag helt övertygad om att vi kan nå dit, att Sverige
              kan bli världens bästa och tryggaste land att åldras i.
            </seg>
          </u>
          <note xml:id="i-ab352a8f3962ea3b-0">
            Jag yrkar bifall till utskottets förslag.
          </note>
          <note type="speaker" xml:id="i-421288100f272f1d-0">
            Anf. 24 EVA OLOFSSON (V):
          </note>
          <u who="eva_olofsson_993bb0" next="cont" xml:id="i-17f99516128c8fa7-0"/>
          <note xml:id="i-0beafad8a287e064-0">
            Fru talman! Jag vill börja med att yrka bifall till reservation
            nr 1 om vård efter behov, reservation nr 21 om äldre pars rätt
            att bo tillsammans, reservation nr 27 om äldreomsorg på det egna
            modersmålet och till sist Vänsterpartiets motion So580 som har
            utskottsmajoritet och handlar om just nationella riktlinjer för
            bemanning i demensvården.
          </note>
          <u who="eva_olofsson_993bb0" prev="cont" xml:id="i-12452df44e371754-0">
            <seg xml:id="i-3abd0ab400f4d3d9-0">
              Fru talman! Jag har lite fascinerat följt diskussionen här. I
              går blev jag uppringd av Demensförbundets ordförande Stina-Clara
              Hjulström. Hon var väldigt glad över att det nu kommer att bli
              nationella riktlinjer för bemanning i demensvården. Hon skickade
              mig ett insändarsvar på Anders Anderssons och Jan R Anderssons
              artikel i Ölandsposten, och hon började med: Jag vet inte så mycket
              om politik, men jag vet mycket om demensvård. Det kan jag bara
              instämma i. Demensförbundet är den största anhörigorganisationen.
            </seg>
            <seg xml:id="i-788e8c083577296b-0">
              Jag kan också konstatera att Kommunalarbetareförbundet, som har
              medlemmar som dagligdags upplever verkligheten i demensvården,
              också tycker att det behövs riktlinjer för bemanning.
            </seg>
            <seg xml:id="i-ca67c9b20db6e1d6-0">
              Vi var många som blev upprörda efter Uppdrag gransknings program
              från Piteå. Det är helt orimligt att demenssjuka äldre ska lämnas
              inlåsta på rummen eller på en avdelning medan personalen arbetar
              på annat håll. Redan då var min partiordförande Lars Ohly och
              Ylva Johansson från Socialdemokraterna ute och krävde riktlinjer
              för bemanning i demensvården.
            </seg>
            <seg xml:id="i-fbba1dd2b826256f-0">
              Det hela blev ännu värre när vi efter Socialstyrelsens oanmälda
              besök på 94 demensboenden som man slumpvis plockat fram runt om
              i landet fick veta att Piteå inte var något undantag. På majoriteten
              av dessa demensboenden var det lika illa. Socialstyrelsen sade
              att det på 58 procent av dem inte är någon god och säker vård
              som bedrivs på natten. Man sade också att det de gör är olaga
              frihetsberövande när det inte finns personal som kan låsa upp
              dörrar hos dem som är inlåsta på rummet eller på avdelningen.
            </seg>
            <seg xml:id="i-75ab002b069ae00a-0">
              Det var alltså mycket hård kritik. Man var också tydlig med att
              det var så här trots att personalen gjorde allt vad de kunde och
              lite till för att räcka till. Det var ingen kritik mot personalen,
              utan det var helt enkelt en underbemanning.
            </seg>
            <seg xml:id="i-d8efaa7073978cfa-0">
              Självklart finns det gränser när äldre far direkt illa. Självklart
              går det inte att ha en person på kvällen som ska ta hand om många
              svårt demenssjuka. Självklart kan man inte lämna demenssjuka ensamma
              inlåsta på en avdelning när de på grund av sin sjukdom inte har
              möjlighet att själva använda larm och annat för att kalla på hjälp.
              Självklart måste det finnas människor där. Människors närvaro
              och omsorg kan inte ersättas av larm, larmmattor och låsta dörrar.
            </seg>
            <seg xml:id="i-3c700b8006fd1d1c-0">
              Här har det sagts att det inte går. Socialstyrelsen har sagt
              att det inte går. Äldrecentrum har sagt att det inte går. Att
              Socialstyrelsen inte har velat lägga fram riktlinjer för bemanning
              är riktigt. Äldrecentrum har aldrig sagt att det inte går.
            </seg>
            <seg xml:id="i-c7c05ffd6428df0d-0">
              Mats Thorslund är professor och forskare när det gäller äldre.
              Han är med i princip i alla statliga utredningar som handlar om
              äldre och äldreomsorg. Jag har pratat med honom, för han jobbade
              med både Socialstyrelsens riktlinjer när det gäller demensvård
              och de nationella riktlinjerna som kunnig forskare, och han var
              ansvarig för Äldrecentrums rapport om riktlinjer för bemanning
              beställd av Helsingforss stad. Han är väldigt tydlig med att det
              visst går.
            </seg>
            <seg xml:id="i-cf99e311ad90a1a9-0">
              Det är mycket kring demensvården som det finns för lite forskning
              kring. Då använder man sig, som Lena Hallengren tidigare sagt,
              av den kunskap och beprövade erfarenhet som alla de människor
              har som har jobbat länge i demensvården. Det är så man har gjort
              i Helsingforss rapport. Man har också gjort andra saker som vi
              tycker är ganska självklara.
            </seg>
            <seg xml:id="i-105bc15504e50f02-0">
              Det finns ingen forskning som säger att vi ska ha speciella demensenheter
              och att det inte är bra att demenssjuka finns bland andra icke
              demenssjuka i äldreomsorgen. Men beprövad erfarenhet bland människor
              som jobbar i demensvården visar att det blir bättre om vi skiljer
              demenssjuka, så att de har egna boendeenheter och personal som
              jobbar och utbildas för den sjukdomen. Men det finns ingen forskning
              som säger att de äldres livskvalitet blir bättre genom det.
            </seg>
            <seg xml:id="i-b021a607850c15e3-0">
              Det är likadant med taktil massage. Det finns ingen forskning
              som säger att det är bra. Beträffande många saker får vi alltså
              vänta innan vi har forskningsevidens. Men de behöver ändå göras
              och kan göras utifrån de erfarenheter som många kunniga människor
              har ute i verksamheten.
            </seg>
            <seg xml:id="i-7b958401043435aa-0">
              Intressant att säga är också att det blev ett resultat av Helsingforssrapporten.
              Det tog faktiskt ett halvår innan det blev offentligt, men det
              blev ett resultat. I Helsingfors har man lagt 50 miljoner om året
              i tre år för att komma upp i bemanning när demensenheterna var
              för lågt bemannade.
            </seg>
            <seg xml:id="i-5d9ca4f6de3dd92a-0">
              Det resultatet är viktigt, och det resultatet behöver vi för
              nationella riktlinjer för bemanning. Det ska inte vara så att
              detta rullar runt vartefter Socialstyrelsen gör en tillsyn och
              politikerna reagerar på den eller att varje kommun måste titta
              på detta och uppfinna hjulet. Det är kommunpolitikernas ansvar,
              men det är också ett nationellt ansvar när vi ser att bristerna
              är så stora. Därför är det väldigt rimligt att kommunerna får
              det verktyg som nationella riktlinjer för bemanning kan ge.
            </seg>
            <seg xml:id="i-352b3fda4b20b940-0">
              Det borde vara lika självklart att införa en parbogaranti. Att
              äldre människor ska behöva vara rädda för att om den ene kommer
              in på särskilt boende ska den andre inte få följa med, även om
              de själva vill det och väljer det. Att man inte själv kan välja
              hur man vill tillbringa de sista månaderna eller åren i sitt liv
              tycker jag är helt fel. Det skapar också otrygghet och rädsla
              hos många äldre.
            </seg>
            <seg xml:id="i-c1577ae577cccb82-0">
              Därför tycker jag att det vore självklart att vi skulle kunna
              vara överens om en parbogaranti. Men nu är vi inte det, utan nu
              är det vi tre rödgröna som har föreslagit det. Om vi hade en sådan
              garanti skulle vi slippa mycket onödig ängslan.
            </seg>
            <seg xml:id="i-a95d8ed39a2fa05b-0">
              Lika självklart tycker jag det är att alla äldre människor i
              Sverige ska ha rätt till en värdig äldreomsorg. Det finns äldre
              som har kommit till Sverige så sent att de inte har hunnit lära
              sig svenska tillräckligt och personer som har jobbat länge i Sverige
              och blivit äldre men genom demenssjukdom och åldersförändringar
              har glömt det inlärda språket men kan sitt modersmål. Vi har också
              våra minoriteter. Självklart ska de kunna uttrycka sina känslor
              och sina behov och kunna kommunicera med den personal som ska
              hjälpa dem med så mycket.
            </seg>
            <seg xml:id="i-fdf0a2b295d67ed5-0">
              Därför har vi från Vänsterpartiet lyft upp allas rätt att få
              äldreomsorg på sitt eget modersmål.
            </seg>
            <seg xml:id="i-1ccd8070c8718c51-0">
              Vi öronmärker 800 miljoner från de extra miljarder till kommunerna
              som vi satsade mer än regeringen. Vi vill stärka tryggheten, friheten
              och livskvalitet för äldre kvinnor och män. Vi vill använda de
              pengarna för att stimulera fram fria timmar, då äldre själva kan
              välja vad de vill göra på den tiden. Vi vill förbättra maten på
              äldreboendena det behövs. Vi vill ha ett maxtak för hemtjänstavgiften,
              som är orimligt hög. Den är upp till 300400 kronor i timmen i
              många kommuner. Vi vill sätta det taket till 100 kronor. Som jag
              sade vill vi också stärka rätten till äldreomsorg och ha en parbogaranti.
            </seg>
            <seg xml:id="i-a31a9b794ab5a3cb-0">
              Men vi säger samtidigt nej till de 35 miljoner som gäller starta-eget-bidrag
              och stimulans till den så kallade lagen om valfrihet. Valfrihet
              för oss i Vänsterpartiet är något annat än fri etableringsrätt
              för privata företag. Det gäller att ha tillräckligt mycket personal
              och kunnig personal men framför allt att öka inflytandet för de
              äldre att själva kunna bestämma över sin vardag, över vilka insatser
              de får, hur de utförs och när de får dem.
            </seg>
            <seg xml:id="i-962d830ec8122768-0">
              Fru talman! Jag ska avsluta med att ta upp den fråga som kanske
              var den viktigaste i valrörelsen för Vänsterpartiet. För oss är
              det självklart att alla ska ha rätt till en god sjukvård och att
              de med de största behoven ska prioriteras. Därför har vinstintressen
              inget att göra i hälso- och sjukvård och vård och omsorg. Vård
              kan aldrig betraktas som en vara på marknaden vilken som helst.
              Jag är inte heller imponerad av att Konkurrensverket ska vara
              de som ska uttala sig om hur hälso- och sjukvården ska fungera.
            </seg>
            <seg xml:id="i-bb0a0c300406e82d-0">
              Vård ska inte heller vara efterfrågestyrd. Kundbegreppet är inte
              något som vi stöder. Efterfrågestyrd vård leder till att de med
              starkast resurser tar för sig.
            </seg>
            <seg xml:id="i-524234d687661967-0">
              Nej, vi vill ha en vård efter behov och att de med de största
              behoven ska ha den mesta vården. De solidariskt finansierade resurser
              som vi avsätter till sjukvården ska också gå till hälso- och sjukvård.
            </seg>
            <seg xml:id="i-81dc56dd4e1585a1-0">
              Men den principen flyttar sig den svenska sjukvården allt längre
              ifrån. Vi kan till exempel se hur man i Helsingforss stad med
              landstingsrådet Filippa Reinfeldt har inlett en mycket nyliberal
              utveckling av sjukvården. 57 procent av Helsingforss primärvård
              har privata utförare. Nu är man på väg att göra likadant med specialistvården.
            </seg>
            <seg xml:id="i-fdc07377e30ab688-0">
              Där har man en ersättningsmodell som inte tar hänsyn till diagnoser
              och socioekonomiska skillnader. Det är lönsammast med korta läkarbesök.
              Resultatet låter inte heller vänta på sig. På Östermalm har man
              nu elva vårdcentraler och är på väg att få tre till, medan Botkyrka,
              där man faktiskt har större behov av hälso- och sjukvård och där
              det finns ungefär lika många invånare, har kvar sina sex vårdcentraler,
              medan familjecentralen tyvärr inte passade in i vårdvalsmodellen.
            </seg>
            <seg xml:id="i-a8ed5213efdd9da0-0">
              Vad som också händer är att de som arbetar på vårdcentraler i
              områden där ohälsotalen är höga och där man har fått mindre pengar
              på grund av att de sociala skillnaderna inte finns med får se
              till att prioritera korta besök framför längre besök efter behov,
              för annars går det helt enkelt inte ihop.
            </seg>
            <seg xml:id="i-d49ff4fef45102a2-0">
              Man får också bygga upp en kontrollapparat för att se till att
              de av utförarna som är direkt oseriösa inte fuskar. Ungefär 50
              miljoner av skattepengarna räknar man med går till fusk.
            </seg>
            <seg xml:id="i-7862d151611ea310-0">
              Vi säger nej till privata vinstintressen i vård och omsorg. Vård
              och omsorg ska ges utifrån behov, inte utifrån vad som är mest
              lönsamt för företagen. Våra skattepengar ska gå till bättre sjukvård
              de ska inte försvinna i fickorna på riskkapitalister som äger
              och driver företagen några år, för att sedan sälja dem med god
              vinst, och som dessutom gör sitt bästa för att slippa betala skatt
              i Sverige genom att använda sig av skatteparadis i Guernsey eller
              Jersey.
            </seg>
            <seg xml:id="i-1ac9acb66d9188f1-0">
              Fru talman! Vinstintressen har varken något i utbildningssektorn
              eller något i vård och omsorg att göra. Vård ska ges efter behov,
              och varenda skattekrona ska användas till bättre vård och omsorg.
            </seg>
          </u>
          <note type="speaker" xml:id="i-336c8885f928e329-0">
            Anf. 25 ANDERS ANDERSSON (KD):
          </note>
          <u who="anders_andersson_62a6e6" xml:id="i-7bdaf68c05d94733-0">
            <seg xml:id="i-5fad6a9446ac5cd5-0">
              Fru talman! Vi har riksdagsdebatter varje dag kring olika ämnesområden
              och utgiftsområden. Den lyssnare ute i landet som följer riksdagsdebatterna
              ställer sig kanske frågan: Vad är det som är viktigast i regeringens
              budget? Vilken betydelse har de prioriteringar som enskilda människor
              eller grupper gör? Det är funderingar som jag tror ständigt finns
              i luften.
            </seg>
            <seg xml:id="i-df28de3a89e733af-0">
              Om man gör en enkel analys av olika opinionsundersökningar kan
              man se signaler om att trygghet och valfrihet, när man behöver
              insatser från sjukvården eller äldreomsorgen eller behöver stöd
              i sitt funktionshinder, är sådant som människor värderar högt
              och uppfattar som grundläggande för välfärden.
            </seg>
            <seg xml:id="i-f3aa71d9d7f937f3-0">
              Jag har valt att titta i Synovates eftervalsundersökning, där
              man frågade: Vilka politiska ämnesområden var det som avgjorde
              ditt val av parti och uttryck för ditt stöd? Då kommer det fram
              en tydlig bild. Arbetslöshet och sysselsättning kommer först.
              Men därefter kan vi se att det var sjukvården, utbildningsfrågorna
              och villkoren för landets äldre och pensionärer som kom fram tydligt
              det välfärdsområde som vi nu diskuterar.
            </seg>
            <seg xml:id="i-0a35495aea32b462-0">
              För mig som kristdemokrat står det klart att den satsning i form
              av reformer och ekonomi som har redovisats här i kammaren tidigare
              i dag som alliansregeringen gjorde under förra mandatperioden
              har varit starkt bidragande till att allianspartierna fick ett
              starkare mandat här i riksdagen än de rödgröna partierna.
            </seg>
            <seg xml:id="i-8a2ae0dcf472fd37-0">
              Den styrka som ändå uppvisades är uttryck för arbetslinjen men
              också för viljan att ha de sociala reformerna inom sjukvård, äldreomsorg
              och funktionshindersfrågor.
            </seg>
            <seg xml:id="i-bd0d7545d26b934f-0">
              Fru talman! Vårdgarantin och kömiljarden har varit av stor betydelse
              för att människor ska få sjukvård i rimlig tid och för att vi
              successivt ska kunna avveckla de vårdköer som har varit en av
              sjukvårdens stora sorgebarn. Vidare har reformen med vårdvalet
              och genomförandet av detta gett människor möjlighet att själva
              påverka och göra sina val i sjukvården. Det har också givits en
              större valfrihet genom de många vårdcentraler som har skapats.
              Vårdvalet var en reform som gav en valfrihet som vi inte sett
              tidigare. Sist, men inte minst, kan vi nu börja se att primärvården
              är på väg att bli en första linjens sjukvård, det som politiker
              här i riksdagen och i landstingsfullmäktigeförsamlingar över hela
              landet har talat om i över 20 års tid. De har nämligen talat om
              att göra primärvården till en första linjens sjukvård. Vi kan
              äntligen se att det börjar bli verklighet för patienterna via
              den vårdvalsreform som lyfte fram den första linjens sjukvård
              och de insatser som kan ges på vårdcentraler runt om i landet.
            </seg>
            <seg xml:id="i-af9ecd62944c741e-0">
              Fru talman! Ett reformområde som blivit synligt under senare
              år är patientsäkerhetsfrågorna. Och i går kunde vi glädjas åt
              regeringens besked som kom via socialminister Göran Hägglund.
              En halv miljard satsar man första året, och därefter ytterligare
              675 miljoner varje år under de kommande åren, för att få en säkrare
              sjukvård.
            </seg>
            <seg xml:id="i-7d7e5d50668eb79e-0">
              Det är en satsning med tydliga mål och stimulansmedel till landstingen
              för att ge landets patienter en säkrare sjukvård. Ingen patient
              ska behöva drabbas av en skada som kunde ha undvikits. Det är
              en självklarhet men tyvärr inte en verklighet. Därför är regeringens
              insatser av stor betydelse för alla oss som vill ha trygghet och
              kvalitet som hörnpelare i den svenska hälso- och sjukvården.
            </seg>
            <seg xml:id="i-44bef4c090793b56-0">
              Fru talman! Regeringen har under åren 20072009 avsatt sammanlagt
              4 miljarder kronor i stimulansbidrag till kommuner och landsting
              för att kunna stödja utvecklingsarbetet när det gäller landets
              äldre och våra pensionärer. Det har varit en resursnivå som har
              markerat ett engagemang och ansvarstagande för att få en positiv
              utveckling och ge just den trygghet, den valfrihet och den kvalitet
              som landets äldre har rätt att förvänta sig.
            </seg>
            <seg xml:id="i-18802f868fe57887-0">
              Den här satsningen har formats av vår äldreminister Maria Larsson,
              och hon har fokuserat på sju områden. Jag vill påstå att det är
              sju områden som just nu är på väg att utvecklas runt om i landet.
              Det handlar om rehabilitering. Det handlar inte minst om kostens
              betydelse. Kosten har en oerhörd betydelse för välbefinnande men
              också för rehabilitering och tillfrisknande. Det handlar om demensvården
              och de satsningar som har gjorts runt om och de resurser som regeringen
              har avsatt för en utveckling av demenssjukvården. Det är läkemedelsgenomgångar,
              ett område som har varit eftersatt men som nu äntligen är på väg
              att bli ett åtgärdat område i kommuner och landsting. Det handlar
              om att förstärka läkartillgången för våra äldre och att inte glömma
              det sociala innehållet. Det handlar om att man får liv i livet
              och att det sociala innehållet lyfts fram. Det handlar om förebyggande
              insatser när det gäller folkhälsa i allmänhet men också förebyggande
              insatser riktade mot de äldre.
            </seg>
            <seg xml:id="i-bfd504670b6bb7fb-0">
              Det här är reformområden som vi har lyft fram som alliansregering.
              Det är reformområden som vår äldreminister Maria Larsson har varit
              engagerad i och som har mycket stor betydelse.
            </seg>
            <seg xml:id="i-24272433dbf65302-0">
              Möjligheten att som äldre få leva ett värdigt liv och känna välbefinnande
              är grunden för det beslut vi har tagit när vi säger att vi vill
              ha en nationell värdegrund för äldreomsorgen. Min förhoppning
              är att kommunerna runt om i landet ska utforma lokala värdighetsgarantier
              för att tydliggöra kvalitet och trygghet i omsorgen.
            </seg>
            <seg xml:id="i-601b5c23467d10e5-0">
              En annan del i alliansregeringens arbete och satsning har varit
              att införa lagen om valfrihetssystem, LOV. Det här syftar till
              att ge möjlighet för våra äldre att på ett tydligt sätt få makt
              över sin egen vardag. Vi talar alla om att vi vill ha makt över
              vår egen situation. Det får inte vara något som förhindras och
              som inte tillerkänns våra äldre. Det är därför som lagen om valfrihetssystem
              har kommit, och LOV är en viktig del i att markera integritet
              och respekt för landets äldre.
            </seg>
            <seg xml:id="i-0ffb8a9bc5759d3b-0">
              Vård och omsorg för äldre med hög kvalitet och där de äldre har
              stort inflytande är en avgörande del. Detta får vi aldrig tumma
              på. Det ska vara omsorg och inte förvaring. Detta uttryck och
              detta konstaterande är viktigt i all äldreomsorg men inte minst
              när det gäller kvaliteten i demensvården.
            </seg>
            <seg xml:id="i-5596aaf52fc0e30c-0">
              Kvaliteten i demensvården skapas i mötet mellan den äldre och
              medarbetarna. God demensvård handlar om att både den som är sjuk
              och de anhöriga ska få insatser. Vård och omsorg ska ske med kompetens
              och respekt för den enskildes integritet. Utgångspunkten för detta
              ska vara en tillräcklig bemanning, både dagtid och nattetid, och
              personal med lämplig utbildning och erfarenhet. Värdighet i vården
              är så viktigt att vi till och med har slagit fast det i lagstiftningen.
            </seg>
            <seg xml:id="i-8134e32dbf075c76-0">
              Mina vänner! När vi nu diskuterar demenssjukvården är det intressant
              att plocka ned den till ett konkret kommunalt exempel. Utskottets
              vice ordförande Lena Hallengren anknöt till lokala exempel. Och
              jag har med mig några rapporter från Barometern i dag och i går.
            </seg>
            <seg xml:id="i-928f4cfdd45eb42e-0">
              Kalmar kommun är en av de kommuner som vi tvingas konstatera
              skiljer sig från övriga landet. Socialdemokraterna har nämligen
              haft en stark framgång. Det innebär att Socialdemokraterna nu
              styr Kalmar kommun.
            </seg>
            <seg xml:id="i-780032e82422dd03-0">
              Framgången kom den 19 september, på valdagen. Men på första sammanträdet
              efter valet, i oktober månad, beslutade Socialdemokraterna, under
              sin ledning, i Kalmar kommun att skära ned personalbemanningen
              på demensboenden från 0,8 tjänst per boende till 0,68.
            </seg>
            <seg xml:id="i-bc9f84043db15398-0">
              Ruth Pahlm är faktiskt 80-plus, men hon sitter i socialnämnden.
              Ibland behövs det både livserfarenhet och allmän klokskap. Denna
              kvinna berättade i telefon för mig på morgonen i dag det som också
              står i Barometern. I oktober månad var hon ensam, som kristdemokrat
              med seniorerfarenhet, om att tala om att detta inte var något
              klokt beslut om vi talar om en värdig vård och en god demensvård.
              Hon var ensam vid sammanträdet i oktober.
            </seg>
            <seg xml:id="i-7737c62209c0e7f9-0">
              I går höll man ett nytt sammanträde. Då trodde Barometern att
              alla politiker skulle ha ändrat sig. Allianskollegerna, vi kristdemokrater
              tillsammans med moderater, centerpartister och folkpartister,
              sade ett klart nej. Men Lena Hallengrens partikompisar behöver
              tydligen nationella riktlinjer för att förstå detta.
            </seg>
            <seg xml:id="i-b46815108c578feb-0">
              Förstår man inte i starka socialdemokratiska kommuner att demenssjukvården
              är något som är ett kommunalt ansvar som man inte kan smita ifrån?
              Det borde vara en rimlighet att också socialdemokratiska kommunpolitiker
              förstår att god demensvård är riktlinjer från Socialstyrelsen
              som man inte kan lägga åt sidan. Det är därför som jag hade förväntat
              mig ett annat kommunalt agerande i det här fallet.
            </seg>
            <seg xml:id="i-ae1abaa0ae870612-0">
              Piteå har nämnts som en annan socialdemokratisk kommun i den
              här debatten om demenssjukvården.
            </seg>
            <seg xml:id="i-f9d27564d2354efb-0">
              Min fråga till Lena Hallengren är: Är orsaken till att ni kliver
              på den här sverigedemokratmotionen och den här vänsterpartimotionen
              att ni egentligen inte har tillit till de socialdemokratiska kommunpolitikerna?
            </seg>
            <seg xml:id="i-39d60b7428a40357-0">
              Ni tror inte att de kan stå upp för de demenssjukas rätt till
              en god bemanning på demensboenden, utan ni behöver fatta ett beslut
              i Sveriges riksdag. Vi kristdemokrater och övriga i Alliansen
              har tilltro till våra kommunpolitiker. Om de inte följer detta
              är vi beredda att ta både den ena och den andra i örat. Det är
              min utgångspunkt när det gäller att ha en värdig äldreomsorg.
            </seg>
            <seg xml:id="i-937acf6b6e5e3dfe-0">
              Fru talman! Jag konstaterar att min talartid är använd. Jag hoppas
              att vi ska kunna fortsätta debatten kring demenssjukvården men
              också kring den sammanhållna äldreomsorgen, där regeringen har
              spännande initiativ i detta budgetförslag som nu läggs fram.
            </seg>
          </u>
          <note xml:id="i-60f8bf397571aa18-0">
            Jag vill slutligen yrka bifall till förslaget i socialutskottets
            betänkande med undantag för att jag yrkar bifall till reservation
            26.
          </note>
          <note xml:id="i-1f55573b92cd60d2-0">
            I detta anförande instämde Roland Utbult (KD), Metin Ataseven
            och Mats Gerdau (båda M), Maria Lundqvist-Brömster (FP) och Kenneth
            Johansson (C).
          </note>
          <note type="speaker" xml:id="i-be3680f7aad8d94d-0">
            Anf. 26 EVA OLOFSSON (V) replik:
          </note>
          <u who="eva_olofsson_993bb0" xml:id="i-fb8ddb9be0860017-0">
            <seg xml:id="i-d28668fbf1eb5030-0">
              Fru talman! Jag får passa på att begära min första replik som
              jag har möjlighet att begära. Eftersom det här förslaget går igenom
              halkade jag långt ned på talarlistan. Jag tycker att det är lite
              intressant att man väljer att inte begära replik på det parti
              som har väckt motionen och på mig som har skrivit den.
            </seg>
            <seg xml:id="i-4b72e30599c231d5-0">
              Jag tycker att Anders Andersson visar på ett exempel på varför
              vi behöver nationella riktlinjer, men det är inte bara så i socialdemokratiska
              kommuner. Om man följde med i vad som hände i Uppsala alldeles
              precis vet man att den rödgröna oppositionen just har fått igenom
              en inventering på demensboendena. Det visade sig att det också
              där fanns demensboenden där personer var ensamma och där det var
              alldeles för låg bemanning.
            </seg>
            <seg xml:id="i-ce74c2d5579e2660-0">
              Det berodde bland annat på att den kristdemokratiske ordföranden
              Gustav von Essen inte tyckte att man behövde titta på detta när
              han var ansvarig förra mandatperioden. Nu svävar han väldigt på
              målet: Vi tog aldrig reda på detta. Jag vet inte om det har funnits
              under alla mina fyra år eller inte.
            </seg>
            <seg xml:id="i-c38c05cdb79f3bab-0">
              Jag tror självklart att detta förekommer i både rödgröna och
              borgerligt styrda kommuner. Jag tror att felet blir om vi nu försöker
              hitta om det var flest s-kommuner eller flest borgerliga kommuner.
              Jag tror nämligen att de 94 boenden man besökte från Socialstyrelsen
              fanns i både borgerligt och socialdemokratiskt styrda kommuner.
            </seg>
            <seg xml:id="i-63f190a11abe4dd2-0">
              Detta pekar i stället på att vi behöver ge kommunerna verktyg
              att tydligare kunna titta på sin bemanning och tydligare ha något
              att utgå ifrån och sedan anpassa till lokala förhållanden. Jag
              har inte hittat något argument, Anders Andersson, annat än argumentet
              att det strider mot den kommunala självbestämmanderätten. Detta
              är dock riktlinjer som ska anpassas lokalt. Är inte vården av
              demenssjuka viktigare än att man strider för den så kallade kommunala
              självbestämmanderätten i denna fråga?
            </seg>
          </u>
          <note type="speaker" xml:id="i-27e6381851468347-0">
            Anf. 27 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-7bdaf68c05d94733-1">
            <seg xml:id="i-83afa2364087f9ae-0">
              Fru talman! Jag vill säga till dig, Eva, att du säkert kan hitta
              en och annan kommun, höll jag på att säga. Det anmärkningsvärda
              är dock att man i för Socialdemokraterna starka kommuner som Piteå,
              och även i för Vänsterpartiet starka kommuner som Kalmar alltså
              i kommuner där Socialdemokraterna har en stark maktposition har
              problem. Tydligen är det så att man inte vill lösa dem på annat
              sätt.
            </seg>
            <seg xml:id="i-ef653945ab6f93d3-0">
              Jag vill säga till dig: Självbestämmandet och självstyret har
              alltid varit viktigt för mig men aldrig överordnat den enskilde
              patientens, den enskilde äldre dementes, trygghet och kvalitet.
              Jag är beredd att säga att det för mig är den enskildes behov
              som ska vara utgångspunkten.
            </seg>
            <seg xml:id="i-7a7a237ca44eff96-0">
              Det visar sig att man när Socialstyrelsen och Äldrecentrum tar
              fram nationella riktlinjer för vård och omsorg av dementa säger
              att det finns en rad olika kriterier. Men låt oss inte förenkla
              detta på ett sätt som gör att vi tror att vi klarar det genom
              att sätta en fixerad siffra som gäller för 290 kommuner!
            </seg>
            <seg xml:id="i-4863e505db5626d4-0">
              Jag ser att det är nödvändigt att göra en egen bedömning för
              Kalmar kommun precis som för Uppsala kommun. Det är denna inriktning
              jag som kristdemokrat har. Jag lovar dig: Jag accepterar inte
              jag tolererar inte dessa rapporter.
            </seg>
            <seg xml:id="i-324f1cc264cd65d5-0">
              Socialstyrelsens redovisning av att 60 procent av de nu undersökta
              kommunerna inte höll måttet är utgångspunkten för mitt brinnande
              engagemang för en förändring, men denna förändring vill jag ha
              ute i varje kommun med respekt för den enskilde demente.
            </seg>
          </u>
          <note type="speaker" xml:id="i-ce312753d929123c-0">
            Anf. 28 EVA OLOFSSON (V) replik:
          </note>
          <u who="eva_olofsson_993bb0" xml:id="i-fb8ddb9be0860017-1">
            <seg xml:id="i-9a2b29a40515441d-0">
              Fru talman! Det som är väldigt intressant är att denna respekt
              finns i det sätt Äldrecentrum har jobbat på. De har tittat på
              forskning, de har använt sig av människor som har jobbat länge
              i demenssjukvården och de har samlat människor som gemensamt har
              diskuterat och kommit fram till hur man kan resonera och titta
              för att få en lämplig bemanning som lever upp till de riktlinjer
              som Socialstyrelsen har satt för hur man ska utgå från den enskilde
              personen och ha en personcentrerad vård.
            </seg>
            <seg xml:id="i-48cb3f7b78ab12c3-0">
              Jag har som jag sade tidigare pratat med Mats Thorslund, som
              har följt och varit med om hela denna utredning och rapport och
              som dessutom har följt med när Socialstyrelsen tog fram sina nationella
              riktlinjer. Det är ingen fixerad siffra som man ska trycka på
              med uppifrån det handlar om. Det har vi aldrig skrivit och aldrig
              sagt, men det argumenterar ni med, Anders Andersson, för att ni
              på något sätt vill komma undan diskussionen.
            </seg>
            <seg xml:id="i-688385899be20e63-0">
              Nationella riktlinjer handlar om att peka på vad som behövs för
              att man ska kunna leva upp till att patienterna kan lägga sig,
              komma upp och komma ut. Man ska kunna se till varje enskild, och
              det kan finnas gemensamma aktiviteter. Människor ska inte sitta
              där och inte hinna få hjälp vid måltid etcetera. Det ska självklart
              inte heller vara obemannat på natten.
            </seg>
            <seg xml:id="i-ecef650b54da4151-0">
              Detta är vad nationella riktlinjer handlar om, och att man sedan
              anpassar dem lokalt och på dem alltid lägger en individuell bedömning
              är självklart. Det är utgångspunkten för socialtjänstlagen, och
              det tror jag att vi alla känner till. Jag kan alltså egentligen
              inte se något skäl till att ni säger nej till detta. Det är bara
              ett sätt att skaffa kommunerna bättre verktyg och bli tydligare
              i att komma ifrån missförhållanden med för låg bemanning i demensvården.
            </seg>
            <seg xml:id="i-952f31666fecb91a-0">
              Sedan är det självklart så att det måste till tillräckliga resurser.
              Det handlar om att det kostar pengar att öka bemanningen. Det
              är därför det ser ut så här; det är inte någon ond vilja. Man
              behöver satsa på personal och personalutbildning. Jag har dock
              ännu inte hört argumentet, Anders Andersson, för att detta inte
              skulle vara bra.
            </seg>
          </u>
          <note type="speaker" xml:id="i-12f03be49633301e-0">
            Anf. 29 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-7bdaf68c05d94733-2">
            <seg xml:id="i-8e40a670e48a899b-0">
              Fru talman! Det är självklart så att vi kan se att det sätt på
              vilket man nu försöker komplettera betänkandet ifrån Sverigedemokraterna
              och De rödgröna är lite anmärkningsvärt.
            </seg>
            <seg xml:id="i-0ad57a0bc7457aac-0">
              Jag vill samtidigt säga att framför allt den demenssjuke och
              anhöriga runt om i vårt land, men även den personal som gör sitt
              yttersta och behöver få stöd, uppskattning och den kompetensutveckling
              den har rätt till, måste känna tryggheten i att vi vill ha inte
              bara omsorg utan också en bemanning dagtid och nattetid som gör
              att vi har värdighet i hela äldreomsorgen.
            </seg>
            <seg xml:id="i-b1fe06eebbc291ab-0">
              Det innebär att min övertygelse är att det är utifrån vad regeringen
              hittills har gjort och utifrån Maria Larssons insatser för demenssjukvården
              som Socialstyrelsen har tagit fram riktlinjer för en god omsorg
              om demenssjuka. Det ni nu vill få igenom i form av ett tillkännagivande
              kommer egentligen inte att stå i vägen utan självklart behandlas
              med respekt, och det kommer att vara en viktig del. Vi ska göra
              det bästa. Vi tror inte att det är den enda och den rätta vägen,
              men vi kommer att göra det bästa.
            </seg>
            <seg xml:id="i-a999a0a00865b83c-0">
              Mitt svar till dig, Eva, och också svar till dem som lyssnar,
              är: Vi som kristdemokrater och som en del i alliansregeringen
              kommer att göra vårt bästa också av ett sådant beslut. De demenssjuka
              kommer vi aldrig att svika. Deras trygghet är A och O för oss,
              oavsett krumbukter i omröstningar här i kammaren.
            </seg>
          </u>
          <note type="speaker" xml:id="i-8b6d1d354cae316d-0">
            Anf. 30 LENA HALLENGREN (S) replik:
          </note>
          <u who="lena_hallengren_c9798e" xml:id="i-6ad2d78a856ba3e0-7">
            <seg xml:id="i-5a090c6ce06db63f-0">
              Fru talman! Jag behöver inte upprepa det Eva Olofsson sade. Jag
              tycker att hon mycket väl beskriver det underlag som finns det
              som är grunden för Eva Olofssons motion och för vårt ställningstagande.
              Att däremot ingen begär replik på henne när hon under hela debattens
              gång efterlyser svar på vilken kunskap som finns tycker jag är
              anmärkningsvärt. Anders Andersson replikerade dock mig, så naturligtvis
              tar jag replik.
            </seg>
            <seg xml:id="i-8525d3cbf2bc79a8-0">
              Jag vill säga att jag tycker att du ska be Kalmar om ursäkt,
              Anders Andersson. Att jämföra Kalmar kommun med Piteå kommun tycker
              jag är oförskämt med tanke på de upplevelser som finns i Piteå
              kommun. Finns det någonting du skulle kunna beskriva som är dålig
              kvalitet när det gäller äldreomsorgen i Kalmar kommun? I alla
              de kvalitetsjämförelser som görs, med jämförelsekommuner eller
              i nationella undersökningar, ligger nämligen Kalmar kommun väldigt
              bra till. Dina jämförelser är alltså helt tagna ur luften.
            </seg>
            <seg xml:id="i-e2f91c1cf784a632-0">
              Däremot tycker jag att det är beklagligt att man fattar beslut
              som man inte förankrar och diskuterar och som alla känner sig
              bekväma i. Det handlar nämligen också om att antalet människor
              som finns på ett demensboende kontra ett ordinärt äldreboende
              kan variera. Då är det förstås viktigt att personal följer med
              så att man ser till att man använder den personal som finns ultimat.
            </seg>
            <seg xml:id="i-1c2a56c11da5a68a-0">
              Vi har också varit väldigt tydliga och sagt att riktlinjerna
              ska vara anpassade efter lokala förutsättningar, och du får väl
              åka hem och ta en debatt i Kalmar om de lokala förutsättningarna
              och vad som är skälet till dem. Stå dock inte och jämför Kalmar
              kommun med Piteå kommun! Piteå kommun har nämligen, tillsammans
              med många andra kommuner i vårt land, uppenbara problem att ha
              en kvalitet man står upp för. Det är inte fallet med Kalmar.
            </seg>
            <seg xml:id="i-52aa933362b19662-0">
              Anders Andersson! Du får alltså åka hem och ta en sådan diskussion
              igen. Jag tänkte även att du skulle kunna svara på frågan vilken
              handlingsfrihet du menar att kommunerna går miste om ifall vi
              inför riktlinjer för bemanning.
            </seg>
          </u>
          <note type="speaker" xml:id="i-1acfc70b6adc326f-0">
            Anf. 31 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-7bdaf68c05d94733-3">
            <seg xml:id="i-2778ebd080232e07-0">
              Fru talman! Min jämförelse var att det var två socialdemokratiskt
              ledda kommuner. Denna jämförelse gäller tyvärr fortfarande, och
              vi försöker ändra det om fyra år.
            </seg>
            <seg xml:id="i-fc4e3bac82246085-0">
              Det Socialdemokraterna i Kalmar kommun gjorde var att fatta beslut
              om att sänka personalbemanningen från 0,8 till 0,68 utan att göra
              den analys man nu tänker göra i efterhand. Även om vi har svårt
              att vara på hemmaplan ibland är det ändå så att du själv, Lena
              Hallengren, anknöt till lite lokala exempel. Du har säkert sett
              att det i går fanns en chans. Du har kanske också ett visst inflytande
              över politiken i Kalmar som Arbetarekommunens ordförande.
            </seg>
            <seg xml:id="i-f0f5c3f767950c11-0">
              Var det klokt i oktober att göra denna minskning av personalbemanningen
              på demensvården i Kalmar? Var det som vi såg i Kalmar i oktober
              uttryck för en socialdemokratisk demenssjukvårdspolitik?
            </seg>
          </u>
          <note type="speaker" xml:id="i-bc3f124aa03359ff-0">
            Anf. 32 LENA HALLENGREN (S) replik:
          </note>
          <u who="lena_hallengren_c9798e" xml:id="i-6ad2d78a856ba3e0-8">
            <seg xml:id="i-af890bc69b8144d0-0">
              Herr talman! Jag tror inte Anders Andersson har förstått någonting
              av det inlägg som jag precis gjorde. Jämför kvaliteten, Anders
              Andersson, för det är det vi vill uppnå, en god kvalitet för de
              äldre och de demenssjuka. Du kommenterade inte kvaliteten över
              huvud taget. Det är väl inte så intressant att jämföra ett styre
              om man inte kan konstatera att alla har en usel kvalitet. Men
              om man kan konstatera att kvaliteten är väldigt god, och det finns
              de som är ansvariga för den, ta då debatt med de företrädare i
              Kalmar som har fört den diskussionen. Ta gärna debatten med dina
              egna nationella företrädare som vill minska på statsbidraget,
              vilket i grund och botten är skälet till att man på olika sätt
              måste se över vilka resurser som finns i den kommunala organisationen.
            </seg>
            <seg xml:id="i-34db8c8b50443a17-0">
              Det är lätt att vara lokal företrädare i opposition och föreslå
              sänkt skatt och ökade satsningar, men det är en ganska svår ekvation.
              Jag tycker att det är lite märkligt att här ha en diskussion som
              naturligtvis ska föras i kommunfullmäktige i Kalmar. Vi kan väl
              sitta på första bänk både du och jag och lyssna på den.
            </seg>
            <seg xml:id="i-8e00381e0421f434-0">
              Diskutera kvaliteten det är det vi pratar om. 60 procent av de
              demensboende som Socialstyrelsen hade tillsyn över hade låg eller
              ingen bemanning alls nattetid. Det är det vi kritiserar. På vilket
              sätt skulle riktlinjer försämra situationen?
            </seg>
          </u>
          <note type="speaker" xml:id="i-3df69fb91f72aeb1-0">
            Anf. 33 ANDERS ANDERSSON (KD) replik:
          </note>
          <u who="anders_andersson_62a6e6" next="cont" xml:id="i-492b24a458b8c0f6-0">
            <seg xml:id="i-4a26bf7725ac12aa-0">
              Herr talman! Jag vill först säga att anledningen till att jag
              inte tog replik tidigare är att jag har fått den informationen
              och undervisningen att jag inte kan begära replik förrän jag har
              varit i talarstolen. Därför kunde jag inte replikera. Jag hade
              repliker på gång, men jag försökte följa spelreglerna detta som
              kommentar angående förutsättningarna.
            </seg>
          </u>
          <note xml:id="i-29d9f9c559f1e942-0">
            (TALMANNEN: Det stämmer.)
          </note>
          <u who="anders_andersson_62a6e6" prev="cont" xml:id="i-e5d73ddc2b1fe147-0">
            <seg xml:id="i-203a06feb75d25d1-0">
              Herr talman! Jag ska säga till dig, Lena, att jag är stolt över
              kristdemokraten Ruth Palm i Kalmar, som är senior och som har
              behållit ett politiskt engagemang. Hon ringde mig i dag på morgonen
              kl. 8 och rapporterade från sammanträdet i går. Hon vågade. En
              del frågade: Hur kommer det sig att du insåg de här kvalitetsproblemen
              i Kalmar redan i oktober? Hon vågade lyfta fram att Kalmar kommun
              inte kan fatta så enkla beslut som majoriteten skissar. Det var
              med den erfarenhet hon hade. Det var också i övertygelsen om att
              ska man förändra och framför allt dra ned resurser, som Socialdemokraterna
              i Kalmar har gjort, vill det till att det finns ett underlag att
              bygga på. Det går inte att höfta och skjuta från höften.
            </seg>
            <seg xml:id="i-5cf02e6ae567782b-0">
              Detta insåg kristdemokraten Ruth Palm i Kalmar. Det är jag stolt
              över. Det är i Kalmar kommun, och i de andra 289 kommunerna, som
              vi behöver den sortens kommunpolitiker för att vi ska kunna ge
              trygghet. Det ger trygghet och kvalitet för landets demenssjuka
              och deras anhöriga. Det är något som jag som kristdemokrat vill
              stå upp för.
            </seg>
          </u>
          <note type="speaker" xml:id="i-d578d5e58a9c406d-0">
            Anf. 34 MARGARETA B KJELLIN (M):
          </note>
          <u who="margareta_b_kjellin_a61ad3" xml:id="i-1b06ccdf33508b70-0">
            <seg xml:id="i-2486a6cfe852f64c-0">
              Herr talman! I den här debatten ska jag koncentrera mig på äldrepolitiken
              och dess målsättningar. Det ska vara en politik som ger varje
              äldre människa möjligheter att leva ett aktivt liv och ha inflytande
              över sin vardag. Man ska kunna känna trygghet, bibehålla oberoende,
              bemötas med respekt och ha tillgång till vård och omsorg av god
              kvalitet.
            </seg>
            <seg xml:id="i-045ffa7760760036-0">
              För att kunna förverkliga detta har alliansregeringen tagit ett
              antal beslut. Det första jag vill nämna är den förstärkning av
              socialtjänstlagen som gjorts, med en ny bestämmelse om en värdegrund
              och om lokala värdighetsgarantier. Om kommuner och landsting inte
              lever upp till det och inte kan ge en vård och omsorg av god kvalitet
              är det en skyldighet för kommuner och landsting att kompensera
              den som inte har fått det.
            </seg>
            <seg xml:id="i-dad4dc4ad0ea6371-0">
              Socialstyrelsen och Sveriges Kommuner och Landsting har fått
              i uppdrag att ta fram kriterier som ska ligga till grund för värdegrundsmärkningen
              och de lokala värdighetsgarantierna. Utifrån dagens debatt måste
              jag säga: Hur ska man kunna anta lokala värdighetsgarantier utan
              att garantera en god vård och omsorg, utan att garantera att det
              finns en bemanning, utan garantier om mat och socialt innehåll?
              Det är en omöjlighet. Det är redan lagfäst att vi ska ha lokala
              värdighetsgarantier.
            </seg>
            <seg xml:id="i-2f9edcb0e27cb649-0">
              Alliansregeringen vill alltid sätta människan i centrum. Samtidigt
              ska man ge den äldre rätten att välja när och hur stöd och hjälp
              ska ges. Jag har svårt att förstå varför oppositionen yrkar avslag
              på värdighetsgarantier, egentligen säger nej till att garantera
              äldre människor ett värdigt liv. Man säger nej till att människor
              ska bemötas med respekt, för det blir motsatsen av att säga ja.
            </seg>
            <seg xml:id="i-5c55954850622e6f-0">
              Ett annat sätt att påverka sin vardag och ha inflytande över
              sitt liv är genom lagen om ett valfrihetssystem, rätten att välja
              vem som ska ge mig den vård och omsorg som jag har fått beviljad.
              Detta är en nagel i ögat på oppositionen eftersom makten över
              framför allt hemtjänsten överförs från de lokala politikerna till
              den enskilde och de anhöriga.
            </seg>
            <seg xml:id="i-9f9a1dfa3ea8f988-0">
              Jag tror och vet att detta kommer att öka kvaliteten inom äldreomsorgen.
              Ett syfte med lagen om ett valfrihetssystem är att öka mångfalden
              av utförare så att det finns fler utförare att välja mellan. Vem
              väljer en utförare som inte gör ett bra jobb, som inte kommer
              i tid och som inte utför de arbetsuppgifter som jag behöver hjälp
              med på ett bra sätt? Detta är en viktig insats för att de äldre
              ska kunna bibehålla sitt oberoende. När det finns bara få utförare
              att välja mellan blir alla beroende.
            </seg>
            <seg xml:id="i-244cb92a747ca2d8-0">
              Det tredje är att de äldre ska kunna leva ett aktivt liv. Här
              genomför regeringen en treårig satsning på att stärka hälsofrämjande
              arbete bland äldre. Statens folkhälsoinstitut och Socialstyrelsen
              ska vara ett stöd till kommuner och landsting för att de ska kunna
              jobba hälsofrämjande. En nationell handlings- och åtgärdsplan
              för säkerhetsfrämjande arbete ska tas fram som ska gälla de äldre.
              Som alltid måste man anpassa verksamheter och åtgärder till ett
              lokalt plan för att kunna tillgodose den enskildes behov.
            </seg>
            <seg xml:id="i-c7344bc9740a2a93-0">
              Under förra mandatperioden förstärkte alliansregeringen arbetet
              med kvaliteten inom äldreomsorgen med 4 miljarder. Anders Andersson
              beskrev på ett väldigt bra sätt hur man med stimulansmedel kan
              åtgärda det som behöver åtgärdas för att säkert höja kvaliteten.
            </seg>
            <seg xml:id="i-ebf1be9751c5d943-0">
              När det gäller till exempel läkemedelsbehandlingar har vi kunnat
              minska antalet äldre som har fler än tio läkemedel. Det är ett
              arbete som det är viktigt att fortsätta med. Framför allt är det
              viktigt att förhindra att det uppstår. Det är viktigare än att
              straffa den som har gjort fel eller skött sig mindre bra. Det
              ska aldrig inträffa där måste vi ha nolltolerans.
            </seg>
            <seg xml:id="i-b23b93599b2da2d4-0">
              Det kan vara enkelt att sitta här och tycka hur man ska göra,
              men det är viktigt att den här alliansregeringen också ger verktygen
              till personalen. Man stärker kompetensen allt ifrån det lokala
              ledarskapet, chefsutbildningar, värdegrundsarbete till ökad geriatrisk
              och gerontologisk kompetens och tar fram underlag för att precisera
              vilka kunskaper som är nödvändiga för att vi ska kunna uppfylla
              målet om en god äldreomsorg.
            </seg>
            <seg xml:id="i-8bed96b426170c47-0">
              Sedan kan jag inte låta bli att ta upp det som har kommit fram
              här när det gäller det tillkännagivande som den tillfälliga utskottsmajoriteten
              föreslår om nationella riktlinjer för bemanning inom demensvården.
              Det gör mig väldigt orolig. Den stora risken är, säger jag med
              min erfarenhet av 40 år inom vården, att det blir ungefär som
              när vi säger att det är 1 lärare på 30 elever. Det är lika fel
              med sådana kriterier som med kriterier inom demensvården.
            </seg>
            <seg xml:id="i-41e7179a0a5a3544-0">
              Det vi har sett är att tillsynen fungerar bättre sedan den flyttades
              till Socialstyrelsen, och det är en väckarklocka som är väldigt
              viktig. Kopplat till lokala värdighetsgarantier är det oerhört
              viktigt att se hur man kan ge en bra vård av god kvalitet.
            </seg>
            <seg xml:id="i-8ba352cfa4d813bc-0">
              Lokala förutsättningar måste vara med. Husets utformning och
              den allmänna vårdtyngden är viktigt. Men man måste också ta hänsyn
              till den enskildes behov och personalens kompetens. När man beslutar
              om bemanningsnivå måste man ha kunskaper om det enskilda sjukdomstillståndet,
              demenssjukdomens olika faser, hur många dementa på vårdboendet
              som befinner sig i en viss fas av sjukdomen. Men det är också
              personlighetstyper och typer av demenssjukdom som ska vara avgörande
              för hur bemanningen ska se ut.
            </seg>
            <seg xml:id="i-41974efbc09943ee-0">
              De här kriterierna kan aldrig nationella riktlinjer ta hänsyn
              till. Varje person som har tillräckliga kunskaper om demenssjukdomar
              vet att man måste anpassa bemanningen på ett lokalt plan. Min
              fasa är att riktlinjer blir ett hinder för att ta lokala hänsyn
              och sätta den enskilda människans situation i centrum. Jag är
              förvånad över att man inte ser att vi kan använda den lagstiftning
              vi har med lokala värdighetsgarantier och den kunskap som en fungerande
              tillsyn ger.
            </seg>
            <seg xml:id="i-0cba8c359082cc45-0">
              Jag är stolt över det arbete som alliansregeringen har gjort
              för att kvalitetssäkra äldreomsorgen, för att ge den enskilde
              rätten att vara oberoende och få möjligheter att leva ett aktivt
              liv. Jag är stolt över hur tydligt vi ger alla rätten att bemötas
              med respekt och att man får behålla sitt självbestämmande. Alliansen
              gör det genom stimulansmedel, tydliga riktlinjer, samverkan med
              kommuner och landsting, lokal anpassning och kompetenshöjning
              av personalen.
            </seg>
          </u>
          <note xml:id="i-67bc084e7b2bebd8-0">
            Jag yrkar bifall till reservation nr 26 och avslag på alla andra
            reservationer. I övrigt yrkar jag bifall till förslaget i socialutskottets
            betänkande nr 1.
          </note>
          <note xml:id="i-99a487ab72bfb147-0">
            I detta anförande instämde Maria Lundqvist-Brömster (FP) och
            Anders Andersson (KD).
          </note>
          <note type="speaker" xml:id="i-187985e7596d48fa-0">
            Anf. 35 EVA OLOFSSON (V) replik:
          </note>
          <u who="eva_olofsson_993bb0" xml:id="i-fb8ddb9be0860017-2">
            <seg xml:id="i-276ef20959d74faf-0">
              Herr talman! Jag vill börja med att säga att inte någon av oss
              rödgröna som hade en gemensam motion yrkade avslag när det gällde
              värdegrunden. Vi skrev däremot tydligt att vi inte tror att det
              är den som kommer att förbättra äldreomsorgen mest, för det är
              ungefär samma ord som har stått i socialtjänstlagen tidigare.
              Vi pekade på att det handlar om tillräckliga resurser. Det är
              för lite personal och för lite resurser till äldreomsorgen. Vi
              pekade på att man måste göra rejäla satsningar på kompetensutveckling
              för människor som jobbar i äldreomsorgen och naturligtvis också
              i demensvården. Så var det.
            </seg>
            <seg xml:id="i-f33bef95c294cc74-0">
              Jag pratade med Stina-Clara Hjulström i går, och hon sade samma
              sak, att en värdighetsgaranti blir värd något när den blir väldigt
              konkret och när den resulterar i mer personal.
            </seg>
            <seg xml:id="i-f0f5b86a4693a5ea-0">
              Vi har hela tiden sagt, Lena Hallengren och jag som vill ha nationella
              riktlinjer för bemanning, att det inte handlar om att fastställa
              ett antal siffror centralt för hur många anställda varje boende
              ska ha. Nu argumenterar Margareta B Kjellin på det sättet igen,
              och det är tråkigt, tycker jag.
            </seg>
            <seg xml:id="i-1f8c66e72bcccfed-0">
              Vad vi har sagt är att det naturligtvis går att ta fram riktlinjer
              som tydligt säger att det inte går att vara utan bemanning på
              natten etcetera, eftersom de demenssjuka måste ha någon tillgänglig
              som de kan vända sig till direkt. Det går inte att ha hur lite
              personal som helst på kvällen, att någon går in till en som behöver
              hjälp medan andra springer ut. Åtta till tio demenssjuka kan inte
              vara ensamma på kvällarna, som de är på många håll. Det går inte
              att ha hur lite personal som helst på dagen om man ska se till
              varje äldres behov, om man ska kunna hjälpa någon som har ångest,
              om alla ska få hjälp vid måltider och kunna komma ut. Det innebär
              att det hela tiden måste göras lokala anpassningar utifrån ett
              nationellt resonemang.
            </seg>
            <seg xml:id="i-005b7ef8eb4cf200-0">
              Jag vill ställa frågan igen: Vad har ni egentligen emot nationella
              riktlinjer för bemanning i demensvården?
            </seg>
          </u>
          <note type="speaker" xml:id="i-ab3d1dc169d20ae8-0">
            Anf. 36 MARGARETA B KJELLIN (M) replik:
          </note>
          <u who="margareta_b_kjellin_a61ad3" xml:id="i-1b06ccdf33508b70-1">
            <seg xml:id="i-bf16f6fdb41b8106-0">
              Herr talman! Min allra största fasa är att det blir för generellt.
              Och ska man göra nationella riktlinjer måste de vara generella,
              för annars är de lokala.
            </seg>
            <seg xml:id="i-16d58f54ce41194a-0">
              Det som alltid är det absolut viktigaste är att sätta människan
              och det lokala behovet i centrum. Man kan aldrig säga i en nationell
              riktlinje att om det finns 20 demenssjuka inom ett område ska
              det vara en viss bemanning, för det är så beroende på typen av
              demens och hur den yttrar sig. Därför kan en riktlinje inte göra
              annat än säga att det ska vara en god vård och omsorg, och det
              har vi en socialtjänstlag som redan säger.
            </seg>
            <seg xml:id="i-bd53ffabef9c9533-0">
              Det kommer alarm från Socialstyrelsen och deras tillsyn, och
              jag är så glad att vi har fått en ny aktiv tillsyn som visar på
              problemen. Men jag menar att vi har verktygen redan nu. De är
              förstärkta med de lokala värdighetsgarantierna. Det enda jag är
              rädd för är att de blir en broms i stället för en stimulans till
              förbättring.
            </seg>
            <seg xml:id="i-d86da5ad57b3ec70-0">
              Jag kan göra en jämförelse med skolan, att man har en lärare
              på 30 elever. Men om det är tio elever som inte har förmågan att
              lära sig att läsa och skriva, kanske det ska vara tre lärare i
              den klassen.
            </seg>
            <seg xml:id="i-4b2f2e07248c7263-0">
              Det är det här som inte går att få in i nationella riktlinjer.
              Vi måste se människors behov och deras sjukdomstillstånd innan
              vi funderar på vad vi ska säga som politiker från Sveriges riksdag.
            </seg>
            <seg xml:id="i-97e55995e4dd45b7-0">
              Vi har en socialtjänstlag som är mycket tydlig med att vi ska
              ha en vård och omsorg av god kvalitet. Vi har målsättningar som
              säger att man ska mötas med respekt, oberoende av tillgång till
              vård och omsorg, ha inflytande i sin vardag och känna trygghet.
              Varenda kommun som ska leva upp till de målsättningarna måste
              se till att det finns personal.
            </seg>
          </u>
          <note type="speaker" xml:id="i-744bfbac5de26207-0">
            Anf. 37 EVA OLOFSSON (V) replik:
          </note>
          <u who="eva_olofsson_993bb0" xml:id="i-fb8ddb9be0860017-3">
            <seg xml:id="i-28e50415e2a134f3-0">
              Herr talman! Jag vet att vi har de målsättningarna, men tyvärr
              finns ändå Piteå och Uppsala och de 58 procenten av de 94 boenden
              som Socialstyrelsen besökte. Jag vill se ett mer proaktivt sätt
              att agera, inte efter att man hittat felen vid tillsynen.
            </seg>
            <seg xml:id="i-a3d594801be3efe9-0">
              Det vore alldeles utmärkt att införa nationella riktlinjer. Med
              den kompetens som man kommer att ha i det arbetet och som jag
              vet finns utformar man naturligtvis inte riktlinjer som säger
              att oavsett demenssjukdom, sjukdomsstadium och hur lokalerna ser
              ut ska personalbemanningen vara densamma. Självklart kommer inte
              riktlinjerna att se ut så, och det tror jag att ni är väl medvetna
              om. Självklart kommer riktlinjerna att innehålla att man ska titta
              på de individuella behoven och de lokala förhållandena.
            </seg>
            <seg xml:id="i-646cf5e8516f1060-0">
              Jag tycker inte att det hjälper de demenssjuka i Piteå och de
              anhöriga att de får någon form av kompensation för utebliven hjälp
              utifrån värdegrunden. Det är inte det som det handlar om här.
              Här handlar det om att man inte har ett värdigt liv, att man far
              direkt illa.
            </seg>
            <seg xml:id="i-05835e21b4501aba-0">
              Jag tycker att vi ska ge kommunerna det verktyg som nationella
              riktlinjer för bemanning ska vara. När man kommer med nationella
              riktlinjer och det tror jag att Margareta B Kjellin känner till
              samlar man dessutom människor för att diskutera hur det är tänkt
              och utbildar de människor som ska tillämpa riktlinjerna. Det är
              ett av de största jobben.
            </seg>
            <seg xml:id="i-2222673b29452e30-0">
              Något som vi ofta får höra från Demensförbundet, Kommunal och
              andra när vi är ute i äldreomsorgen är att verkligheten är att
              man ligger så långt under vad som skulle vara en bemanning för
              bra äldreomsorg, inte på alla ställen men på många håll, att det
              bara kan gå åt ett håll. Det kan faktiskt bara bli en förbättring
              med nationella riktlinjer, så varför säger ni nej?
            </seg>
          </u>
          <note type="speaker" xml:id="i-ca6fb339a25e8d85-0">
            Anf. 38 MARGARETA B KJELLIN (M) replik:
          </note>
          <u who="margareta_b_kjellin_a61ad3" xml:id="i-1b06ccdf33508b70-2">
            <seg xml:id="i-babb958d1da6887b-0">
              Herr talman! Jag har varit väldigt tydlig med varför nationella
              riktlinjer kan bli skadliga för den enskilde i stället för ett
              stöd och hjälp. Och jag har fortfarande inte fått en enda förklaring
              på vad det är för fel på socialtjänstlagens krav på en god och
              tillräcklig omsorg, vad det är för fel på lokala värdighetsgarantier
              för att anpassa vårdinsatserna utifrån den enskildes behov på
              verkligt lokalt plan. Jag får inget svar på det, utan det enda
              svar jag får är att vi från riksdagen måste tala om att människor
              ska följa de lagar som vi redan har. Det tycker inte jag är värdigt
              en riksdagsledamot.
            </seg>
          </u>
          <note xml:id="i-36a9b68649d5bf6a-0">
            Överläggningen var härmed avslutad.
          </note>
          <note xml:id="i-bdff4480a0ddc6a6-0">
            7 § Arbetsmarknad och arbetsliv
          </note>
          <note xml:id="i-4fb6678003bc8e23-1">
            Föredrogs
          </note>
          <note type="speaker" xml:id="i-5737393aa7b83830-0">
            Anf. 39 YLVA JOHANSSON (S):
          </note>
          <u who="ylva_johansson_e8ae63" xml:id="i-335046a75352cf39-0">
            <seg xml:id="i-3e557e022c966b4a-0">
              Herr talman! Sverige är ett rikt land. Den största rikedom vi
              har är människorna. Varje människa är en resurs. Varje människa
              är en rikedom. Det kan aldrig vara så att en människa är en belastning
              eller ett problem. Det är människor i arbete som skapar välstånd,
              för individen och för oss alla.
            </seg>
            <seg xml:id="i-cf5b8514a6d657e6-0">
              Vi är också ett rikt land därför att vi har goda kunskaper. Vi
              har under många år haft en hög kvalitet i skolan. Vi har satsat
              stort på vuxenutbildning, återkommande utbildning och högskoleutbildning.
              Jag var själv ansvarig under 90-talskrisen då vi använde tillfället
              till att ge nästan en halv miljon människor chansen att återvända
              till utbildning och rusta sig för att kunna ta de nya jobb som
              sedan kom.
            </seg>
            <seg xml:id="i-6cb36a62df4aa2b7-0">
              Vi har haft en stolt tradition i vår forskningspolitik som har
              bidragit till att Sverige varit ett land med stora, växande och
              starka företag som har kunnat konkurrera internationellt och som
              har stått för innovation.
            </seg>
            <seg xml:id="i-276bf5e8dde04c47-0">
              Herr talman! Flera av dessa värden och rikedomar är nu utsatta
              för förskingring. De håller på att upplösas och sjunka i värde.
              Trots att vi har en starkt växande arbetsmarknad håller långtidsarbetslösheten
              på att bita sig fast. Människor hamnar permanent utanför arbetsmarknaden.
            </seg>
            <seg xml:id="i-61f31e3def9c0072-0">
              Den så kallade jobb- och utvecklingsgarantin, som till namnet
              är ett skämt eftersom det varken är jobb eller utveckling man
              får, innehåller snart 100 000 människor. Bara 4 procent av dem
              får utbildning, praktik eller motsvarande kvalificerad insats.
            </seg>
            <seg xml:id="i-1039892a43d4018d-0">
              Under den senaste mandatperioden har andelen unga funktionshindrade
              som förtidspensionerats ökat med 100 procent.
            </seg>
            <seg xml:id="i-422baab7502fa98a-0">
              Man har skapat en rutschkana ut från arbetsmarknaden för många
              människor.
            </seg>
            <seg xml:id="i-9ab86cd8ba9b5aaa-0">
              För bara några dagar sedan kom en ny kalldusch. I den nya undersökningen
              om elevernas kunskaper i skolan, PISA-undersökningen, visar det
              sig att svenska elevers kunskaper snarast är i fritt fall.
            </seg>
            <seg xml:id="i-e822b45158add343-0">
              I de grenar där vi tidigare varit mycket duktiga, i läsförståelse,
              där vi har legat långt över genomsnittet, och i förmågan för skolan
              att vara jämlik och kompensera för skilda förutsättningar hemifrån,
              ligger vi på ett mediokert OECD-genomsnitt.
            </seg>
            <seg xml:id="i-bff480e2d0e17bdd-0">
              I de grenar där vi också tidigare inte var tillräckligt starka,
              matematik och naturvetenskap, ligger vi långt under snittet.
            </seg>
            <seg xml:id="i-baf402ff6cbea046-0">
              En fjärdedel av pojkarna i svensk grundskola når inte upp till
              grundläggande krav på läskunnighet.
            </seg>
            <seg xml:id="i-adf3e13193aea549-0">
              Det här är det kanske allvarligaste hotet mot våra möjligheter
              i framtiden till tillväxt, jobb och välfärd.
            </seg>
            <seg xml:id="i-4091abe19002d2be-0">
              Vi har en utbildningsminister som ägnar mer tid åt repressalier
              än åt kunskaper och mer tid åt sortering än åt lärande.
            </seg>
            <seg xml:id="i-3cdeaf1ea7834c82-0">
              Vi har en regering som har lagt om forskningspolitiken där man
              nu har en beröringsskräck för det som tidigare var en paradgren
              för Sverige, nämligen ett samarbete mellan staten och näringslivet
              för att satsa på forskning, utveckling och innovationer. Det leder
              också mycket riktigt till att viktiga och stora forskningsintensiva
              företag väljer att lämna Sverige eller avstår från att investera
              i Sverige.
            </seg>
            <seg xml:id="i-dccbb8682a31990d-0">
              Herr talman! Vi har en regering helt utan ambitioner. Det hör
              man också när man lyssnar till regeringens mål. Ett mål man har
              satt upp är att arbetslösheten när man går till val 2014 ska vara
              tillbaka på samma nivå som den var när man tillträdde 2006, en
              nivå som man då beskrev som massarbetslöshet.
            </seg>
            <seg xml:id="i-c596e4036390b7ef-0">
              En annan ambition är att välfärden ska finansieras av ett skattetryck
              som är i samklang med statsministerns ålder och inte med de behov
              som välfärden ställer upp.
            </seg>
            <seg xml:id="i-ca1d8ae114e3e138-0">
              Vi såg ett talande exempel för en tid sedan när Astra Zeneca
              lade ned en verksamhet i Lund. 900 kunskapsintensiva jobb försvann,
              till stor del forskningstjänster. Vad gjorde näringsministern?
              Ja, inte åkte hon ned till Lund eller talade med Astra Zeneca
              om läkemedelsindustrins utveckling, utan hon kom med ett nytt
              utspel och sade att man kanske kunde införa skatteavdrag för att
              gå ut med varandras hundar.
            </seg>
            <seg xml:id="i-26d1d6a69d908d49-0">
              Vi är i en situation där regeringen håller på att förskingra
              de värden som gjort och byggt Sverige starkt. Varför gör man det?
              Jo, Moderaterna har en enda idé om jobben. Det är lägre löner.
              Den enda vägen är att pressa ned den så kallade reservationslönen.
              Människor ska tvingas ta jobb till allt lägre löner. Det är den
              väg man hoppas ska ge fler jobb.
            </seg>
            <seg xml:id="i-2b8a401f559479da-0">
              Man har på ett imponerande konsekvent sätt genomfört denna politik
              som syftar till lägre löner och till ett lägre kunskapsinnehåll
              i jobben. Man gav sig på och förstörde a-kassan så att en halv
              miljon människor lämnade försäkringen just innan lågkonjunkturen
              slog till och många skulle behöva den. De allra flesta som i dag
              blir arbetslösa ställs på bar backe utan en fungerande inkomstförsäkring.
            </seg>
            <seg xml:id="i-6b7b52dc5aca5d34-0">
              I Moderaternas retorik talas om en försäkring för alla, men politiken
              har i praktiken inneburit att arbetslösa hänvisats till socialkontoren
              för sin försörjning.
            </seg>
            <seg xml:id="i-b92be98cfd0c21f7-0">
              Man har ändrat sjukförsäkringen och infört en helt absurd regel
              som gör att den som har en sjukdom eller funktionsnedsättning
              och kan arbeta men kanske inte full tid nu i stället måste sägas
              upp för att bli heltidsarbetslös. Vi har sett exempel på läkare
              som föreslås sluta med sitt deltidsarbete som läkare och i stället
              gå till Samhall.
            </seg>
            <seg xml:id="i-276b1b0b189326d2-0">
              Man har skapat en veritabel rutschkana bort från den reguljära
              arbetsmarknaden genom det man kallar fas 3 i jobb- och utvecklingsgarantin.
              Trots stark tillväxt på den svenska arbetsmarknaden just nu är
              det 50 nya personer varje dag som går ut i fas 3. Där ska man
              tvingas jobba utan lön, utan utbildningsmöjligheter och utan slut.
              Det här späder bara på. Det är en återvändsgränd som inte ger
              människor någon chans att komma tillbaka till den reguljära arbetsmarknaden.
            </seg>
            <seg xml:id="i-666b5b7576ccb45a-0">
              Man har urholkat spelreglerna på arbetsmarknaden bit för bit
              genom lex Laval och genom att tillåta rena skojarföretag att importera
              arbetskraft och människor som utnyttjas skamlöst utan rättigheter
              och utan kontroll.
            </seg>
            <seg xml:id="i-1c4d3f8a4e1953cc-0">
              Man har ändrat finansieringen av a-kassan så att den som har
              oturen att jobba i en bransch med hög arbetslöshet och ofta osäkra
              anställningsförhållanden betalar upp till 400 kronor i månaden,
              det vill säga har inte råd att omfattas av försäkringen, medan
              andra som har trygga anställningar ska betala en låg avgift.
            </seg>
            <seg xml:id="i-ec8bef3c76a0279c-0">
              Varför gör man detta? Jo, för att man har en medveten idé om
              att sänka reservationslönerna.
            </seg>
            <seg xml:id="i-d8ef0bd774f9ec71-0">
              Det är givetvis en möjlig väg att gå. Det går att konkurrera
              med låga löner. Vi tror dock inte att det är någon särskilt bra
              väg för Sverige.
            </seg>
            <seg xml:id="i-1c48a2ffcd86edc7-0">
              Finanspolitiska rådet har varit kritiskt mot regeringen för att
              man inte talar om varför man genomför den politik man gör. Man
              säger att jobbskatteavdraget kan ge mer jobb om det verkligen
              leder till att det blir lägre löner.
            </seg>
            <seg xml:id="i-117a44c7b85d8ce9-0">
              Erkänn att det är en låglönelinje ni företräder! Använd rätt
              namn! Använd inte ett Orwellskt språk och kalla det för arbetslinje!
              Pyttsan!
            </seg>
            <seg xml:id="i-11a882e114c7b77e-0">
              Er arbetslinje har lett till att arbetslösheten har ökat rekordartat.
              Människor hamnar permanent utanför arbetsmarknaden i stor omfattning.
              Utanförskapet har vuxit under er tid, och långtidsarbetslösheten
              biter sig fast. Det är ingen arbetslinje, men det är en låglönelinje.
            </seg>
            <seg xml:id="i-5d2cb31ae01af091-0">
              Det är en väg som är farlig för Sverige, och den är farlig för
              vår konkurrenskraft. Det är bara att beklaga att Moderaternas
              ideologiska övertygelse om ökade klyftor och lägre löner får hamna
              före behovet av att Sverige stärker sig för att klara en internationell
              konkurrens och av att vi rustar oss med fler människor i arbete
              för att klara framtidens utmaningar.
            </seg>
            <seg xml:id="i-2f3ab6338faf9b37-0">
              Vi socialdemokrater har en motsatt politik. Den är förstås baserad
              på vår ideologi med en samhällssyn och människosyn där vi har
              tilltro till människors förmåga och arbete åt alla och där vi
              vill att Sverige ska konkurrera med kompetens och inte med låga
              löner.
            </seg>
            <seg xml:id="i-a05f3bcbcacdc3c7-0">
              Det här får konsekvenser också för politikens prioriteringar,
              och dem ska vi besluta om på måndag när vi voterar.
            </seg>
            <seg xml:id="i-8e93848742be1551-0">
              Vi står inför stora utmaningar när det gäller demografin. Vi
              har en åldrande befolkning och en krympande arbetskraft. Vi står
              också inför stora utmaningar med en allt skarpare internationell
              konkurrens. Svenska företag kommer att möta en knivskarp konkurrens
              och får svårt att bedriva en lönsam verksamhet. I det läget vill
              vi rusta människor så att de kan ta de jobb som skapas. Vi vill
              investera i högre kvalitet i undervisning i skolan. Vi vill ge
              Sverige en konkurrenskraft där fler människor får chans till utbildning
              återkommande utbildning och ny utbildning. Den situation vi har
              i svensk skola där kunskapen är i fritt fall är en livsfarlig
              situation för Sveriges konkurrenskraft. Det kommer vi att få betala
              ett mycket högt pris för om vi inte vänder utvecklingen nu.
            </seg>
            <seg xml:id="i-49dcd9dfa92733d2-0">
              Vi vill ha ett strategiskt samarbete med industrin för forskning
              och utveckling. Det är inte minst viktigt för läkemedelsindustrin
              och hela den så kallade life science-branschen. Vi vill ha en
              aktiv arbetsmarknadspolitik. Den som har oturen att bli arbetslös
              ska inte mötas av förakt utan av respekt. Man ska ha rätt till
              stöd och hjälp, och man ska ha rätt att mötas av tilltro till
              den egna förmågan. Det handlar om att få möjlighet till utbildning
              reguljär utbildning, kvalificerad arbetsmarknadsutbildning och
              yrkesutbildning. Vi vill göra en särskild satsning på de ungdomar
              som i dag lämnar gymnasieskolan utan tillräckliga kunskaper. De
              har en dålig prognos om man inte ger dem nya kunskaper. Vi vill
              satsa på validering av befintliga kunskaper. Många har kunskaper,
              men inga papper på det. I dag förekommer nästan ingen validering,
              vilket ger en svagare ställning på arbetsmarknaden. Vi vill satsa
              resurser på rehabilitering. Den som ska tillbaka från sjukdom
              till arbete måste med aktiv rehabilitering få hjälp att komma
              tillbaka. Vi vill satsa resurser på att ge människor stöd att
              starta egna företag. Vi vill satsa mer på praktikplatser och på
              kvalificerade insatser.
            </seg>
            <seg xml:id="i-ceee39c8ef0a7b6a-0">
              Herr talman! Vi vill ha ett trygghetssystem som underlättar rörlighet
              på arbetsmarknaden så att människor kan matchas med rätt kompetens
              till rätt jobb. Det kommer Patrik Björck att tala mer om.
            </seg>
            <seg xml:id="i-179eb40a6b581b98-0">
              Vi vill ha ordning och reda på arbetsmarknaden med tydliga spelregler
              och starka parter. Det kommer Johan Andersson att tala mer om.
            </seg>
            <seg xml:id="i-e8e2ae8e3b11cee1-0">
              Vi vill ha ett arbetsliv där människor kan utvecklas och inte
              utslitas, ett arbetsliv där man använder de anställdas förmåga
              och inte tar ifrån dem förmåga. Det kommer Raimo Pärssinen att
              tala mer om.
            </seg>
            <seg xml:id="i-37d22b77c07ed64b-0">
              Vi vill ha en arbetsmarknad där varje människa behövs, där vi
              inser att ingen är perfekt och att det är bra att det är så. Det
              kommer Kerstin Nilsson att tala mer om.
            </seg>
            <seg xml:id="i-9a51cd00432f0d80-0">
              Herr talman! Vi socialdemokrater står förstås bakom vårt budgetalternativ
              och alla de reservationer vi har undertecknat, men jag nöjer mig
              med att yrka bifall till reservationerna 1, 6 och 15.
            </seg>
          </u>
          <note type="speaker" xml:id="i-60fadacad20e50d5-0">
            Anf. 40 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-179d6609df9bcadf-0">
            <seg xml:id="i-b31ccaacc00f318a-0">
              Herr talman! Jag instämmer i de bifallsyrkanden som föregående
              talare gjorde. För tids vinnande yrkar jag inte bifall till andra
              reservationer, men jag står givetvis bakom alla Miljöpartiets
              reservationer och dem vi har tillsammans med Socialdemokraterna
              och Vänsterpartiet.
            </seg>
            <seg xml:id="i-7c184ee8e80cb908-0">
              Miljöpartiets uppfattning är att mer måste göras för att all
              arbetskraft ska ha chans att få jobb på arbetsmarknaden. Man måste
              ha en flexibel arbetsmarknad som är utformad och organiserad på
              ett sätt som tar till vara allas möjlighet att delta efter förmåga.
              Så är det tyvärr inte i dag.
            </seg>
            <seg xml:id="i-c0dd00e8e36e55db-0">
              Herr talman! Jag vill i detta sammanhang lyfta fram de sociala
              företagen. De sociala företagen och de sociala arbetskooperativen
              är viktiga komplement till bland annat Samhalls verksamhet. Det
              gäller också de ideellt inriktade föreningar som verkar bland
              människor som av olika skäl har haft svårt att göra sig gällande
              på arbetsmarknaden. Fördelen med dessa verksamheter är att de
              kan arbeta mer oreglerat och med fler målgrupper än vad till exempel
              Samhall kan. Vi tycker att Samhalls verksamhet är bra och måste
              få fortsätta och fortsatt ha ett brett stöd, men kompletteringar
              är av godo.
            </seg>
            <seg xml:id="i-797addcf13a47723-0">
              Miljöpartiet anser att regeringen bör underlätta det sociala
              företagandet och de sociala arbetskooperativens och det ideella
              föreningslivets möjligheter att bidra till jobbverksamhet för
              funktionsnedsatta och andra grupper som står långt från arbetsmarknaden.
            </seg>
            <seg xml:id="i-47ffb78e99e8a481-0">
              Herr talman! Vi har stora utmaningar framför oss. Det är en kraftig
              generationsväxling på gång; vi är mitt uppe i den. Såväl inom
              den offentliga sektorn som inom näringslivet ser vi allt fler
              tecken på att det kommer att bli en helt annan miljö. Vi ser en
              demografisk utveckling som innebär att andelen äldre i vissa regioner
              inom den kommande 20-årsperioden kommer att öka med upp till 70
              procent, medan andelen 2024-åringar är praktiskt taget oförändrad.
              Ett stort antal företag riskerar därför att försvinna. Enligt
              Företagsbarometern säger företagen att bland annat bristen på
              arbetskraft är problemet. Visst är det uppochnedvända världen
              när företagen saknar arbetskraft och flera hundra tusen människor
              går utan arbete.
            </seg>
            <seg xml:id="i-a559b17f3bf791ad-0">
              Betänkandet handlar också om arbetsmiljöfrågor. Vi har en gemensam
              reservation inom området. Det är ett sorgligt kapitel om vi tittar
              tillbaka på vad som har gjorts från regeringshåll. Det första
              man gjorde var att lägga ned Arbetslivsinstitutet. Man drog kraftigt
              ned på antalet inspektörer. De som är kvar får allt svårare att
              klara sitt uppdrag. De som bäst kan vad som händer på arbetsplatserna,
              nämligen fackförbunden, ger tydliga signaler om att vissa saker
              har förändrats så mycket att det är svårt att bedriva ett seriöst
              arbetsmiljöarbete. Unionens senaste arbetsmiljöundersökning visar
              att medarbetare i en stor andel av företagen har varit sjukskrivna
              på grund av arbetsrelaterad stress det senaste året.
            </seg>
            <seg xml:id="i-45d8d198e181ce1c-0">
              Det är illa att den senast publicerade Arbetsmiljöbarometern
              visar att den positiva trenden från tidigare år när det gäller
              systematiskt arbetsmiljöarbete är bruten. Det har alltså vänt
              nedåt.
            </seg>
            <seg xml:id="i-356b4e0fc57277bc-0">
              Arbetsmiljöombudens bedömning av arbetsmiljön för tjänstemännen
              och hur de upplever att det systematiska arbetsmiljöarbetet bedrivs
              är mer negativ än föregående år, detta trots att innehållet i
              det systematiska arbetsmiljöarbetet har förbättrats på flera punkter.
              Det låter som en motsägelse, men det innebär faktiskt stora problem
              för det systematiska arbetet. Det är fortfarande stress och arbetsbelastning
              tillsammans med chefs- och ledarskapsfrågor som ur tjänstemännens
              synpunkt bör vara de mest angelägna frågorna på arbetsplatserna
              i de här fallen. En viktig faktor är att se till att arbetstidsfrågorna
              ingår i det systematiska arbetsmiljöarbetet. Arbetsgivarens ansvar
              för att leda och fördela arbetet är ännu viktigare i ett arbetsliv
              där gränserna mellan arbete och fritid suddas ut och där arbetsbelastningen
              bara ökar när färre ska göra mer.
            </seg>
            <seg xml:id="i-5b77e525b42b6a43-0">
              Anmälningar om arbetsskada vid psykosociala besvär görs inte
              i den omfattning de borde. En anledning det talas om är att det
              är svårt att få dem godkända som arbetsskador. Det fanns också
              med på dagordningen i debatten om socialutskottets betänkande
              tidigare. Det leder till en felaktig bild av de verkliga riskerna
              i arbetslivet. Riskerna är specifika när det gäller tjänstemännen.
              För den fortsatta utvecklingen av arbetslivets försäkringsskydd
              är det därför viktigt att de anmälda arbetsskadorna speglar även
              den arbetstagargruppens arbetssituation.
            </seg>
            <seg xml:id="i-0e77341b2cc3216d-0">
              En annan viktig fråga är rätten till fyra veckors sammanhängande
              semester, som semesterlagen säger, och hur semestern används eller
              snarare inte används.
            </seg>
            <seg xml:id="i-3e90ba5e85605cea-0">
              Man kan fråga sig om detta är ett individuellt eller ett strukturellt
              problem, och vilket vi i så fall kan göra något åt. Det är självfallet
              en skillnad mellan om det är individen själv som väljer en kortare
              sammanhängande period och om det är arbetsorganisationen som inte
              klarar av att hantera bemanning och verksamhet under semestertiden.
            </seg>
            <seg xml:id="i-e8005a9628329d34-0">
              Men vad är rättigheten värd när den så kallade kulturen på en
              arbetsplats inte tillåter att man hävdar sin rätt? Det är en fråga
              som många ställer sig, och som vi som politiker, oavsett förhållandet
              att vi låter arbetsmarknadens parter hantera denna fråga, borde
              ställa oss.
            </seg>
            <seg xml:id="i-be8391c87ed95331-0">
              Herr talman! Just när det gäller arbetsmiljöfrågorna måste vi
              också titta på hur vi har hanterat frågorna tidigare. Socialdemokraternas,
              Miljöpartiets och Vänsterpartiets reservation 17 handlar just
              om Arbetsmiljöverkets uppdrag.
            </seg>
            <seg xml:id="i-dfbce3c8897d22e2-0">
              När vi skärskådar vad som har hänt inom området ser vi att besparingarna
              på Arbetsmiljöverkets anslag har varit drastiska under de senaste
              fyra åren. Siffran 115 miljoner är tagen i underkant med tanke
              på de strukturomvandlingar som egentligen har sparat ytterligare
              miljoner.
            </seg>
            <seg xml:id="i-b50aa63547c03734-0">
              Det har inneburit att verket har minskat antalet inspektioner
              med en tredjedel. När denna fråga kommer upp jag ser att ansvarigt
              statsråd inte är här svarar man att inspektörerna har blivit effektivare
              och klarar av fler arbetsplatsbesök per inspektör. Men det är
              inte det som är problemet. Det är det totala antalet inspektioner.
              Ingen här inne kan egentligen förklara att man genom effektivitet
              skulle kunna hantera frågan om att det totala antalet har minskat.
              Om det är någon som ska försöka är jag mycket intresserad av att
              höra den förklaringen.
            </seg>
            <seg xml:id="i-19510e859554cb9d-0">
              De verksamheter som har varit inriktade på att förebygga risker
              och som har verkat för förbättringar av arbetsmiljön har också
              skalats bort. Planerade inspektioner har fått ställas in på grund
              av personalminskningarna. Detta är ett stort problem som har påtalats
              tidigare. Och när jag läser tidigare protokoll ser jag att frågan
              har varit uppe. Representanter för Miljöpartiet, Socialdemokraterna
              och Vänsterpartiet har påtalat det under föregående mandatperiod
              också.
            </seg>
            <seg xml:id="i-601467ef868ef0fd-0">
              Den positiva utvecklingen när det gäller rapporterade risker,
              besvär, skador, olyckor och dödsfall riskerar nu att brytas. Det
              är precis det vi ser. Det har skett ett trendbrott enligt det
              bästa underlag som vi faktiskt har för handen när det gäller de
              dryga 2 000 arbetsplatsombud som har svarat på en fråga om hur
              det ser ut.
            </seg>
            <seg xml:id="i-99f180993cbef991-0">
              Regeringen säger sig vilja ha fler personer i arbete men förnekar
              det faktum att förhållandena på våra arbetsplatser är en viktig
              orsak till att människor slås ut i förtid.
            </seg>
            <seg xml:id="i-017adb0457a1f257-0">
              Vi anser att det ekonomiska stödet till Arbetsmiljöverket ska
              höjas. Arbetsmiljöverkets insatser behövs för att få fler människor
              i arbete. Inspektionsverksamheten måste stärkas så att farligt
              arbete på arbetsplatserna kan undanröjas. Det är viktigt att vi
              får fler inspektörer och att det finns resurser för regionalt
              arbetsmiljöarbete på arbetsplatserna.
            </seg>
            <seg xml:id="i-f7d3b65c86958c70-0">
              Herr talman! Jag vill avsluta mitt anförande med att lyfta fram
              att vi i oppositionen, i alla fall Socialdemokraterna, Miljöpartiet
              och Vänsterpartiet, är övertygade om att det begrepp om hungriga
              vargar som lanserades under föregående mandatperiod av kanske
              mindre betänksamma företrädare för de partier som då bildade majoritet
              inte stämmer. Vi anser att hungriga vargar aldrig jagar bäst.
            </seg>
            <seg xml:id="i-afee2b49fe582750-0">
              Man vinner inte framgång med ett land, vare sig ekonomiskt eller
              mänskligt, genom att öka klyftorna mellan dem som har och dem
              som inte har, mellan dem som har ett arbete och dem som står utanför
              och som befinner sig i ett utanförskap. Man skapar aldrig förutsättningar
              för högre tillväxt och bättre välfärd genom att skära i välfärdssystemen,
              dra ned på utbildningsinsatserna och ge människor signalen: Du
              behövs inte.
            </seg>
            <seg xml:id="i-21d47db42bbb4159-0">
              Man vinner inte heller framgång genom ett enda recept skattesänkningar
              även om man sitter still i båten under konjunkturnedgången, och
              konjunkturuppgången hanteras bäst genom att man låter marknaden
              hantera frågorna.
            </seg>
            <seg xml:id="i-d5a13b182bcda7a5-0">
              Den stundande problematik som Riksbanken med flera aktörer visar
              tyder på att ett mer aktivt ställningstagande för dem som faktiskt
              bär upp välfärden i Sverige för dem som jobbar på arbetsplatserna
              behövs. De behöver det stödet och den signalen från regeringssidan.
              De förtjänar det.
            </seg>
          </u>
          <note type="speaker" xml:id="i-5a5a1ebab2562df9-0">
            Anf. 41 ERIK ALMQVIST (SD):
          </note>
          <u who="unknown" next="cont" xml:id="i-accdf688cff89fbb-0"/>
          <note xml:id="i-07b9df4fa173fbf1-0">
            Herr talman! Jag börjar med att yrka bifall till reservationerna
            8 och 11. Under punkt 10 yrkar jag bifall till det första yrkandet,
            motion A277 och motion A284, men inga andra motioner under punkt
            10.
          </note>
          <u who="unknown" prev="cont" xml:id="i-b40996dad0f864b8-0">
            <seg xml:id="i-7a4b30497e58e0f0-0">
              Det talas ofta om att 40-talisterna kommer att lämna ett tomrum
              efter sig på arbetsmarknaden när de går i pension. Vi kunde nyligen
              höra Ylva Johansson säga samma sak. I går talade kolleger till
              mig från Alliansen i socialförsäkringsutskottet i samma termer.
              I förra veckan gjorde migrationsministern det. Detta är någonting
              som man har talat om i minst tio år från samtliga övriga riksdagspartier.
              Man använder det som en retorik för att förminska problemen med
              hög arbetslöshet men också för att motivera en fortsatt och ökande
              massinvandring.
            </seg>
            <seg xml:id="i-d5ac247fb653153d-0">
              Samtidigt kan vi se hur mindre än en tredjedel av 40-talisterna
              faktiskt är sysselsatta denna vinter, och långt ifrån alla är
              fulltidssysselsatta. Men trots att de allra flesta 40-talister
              inte är sysselsatta längre har vi en arbetslöshet på över 7 procent.
              Det stämmer att den senaste lågkonjunkturen har haft en viss inverkan
              på det. Det stämmer att lågkonjunkturen, som vi ännu inte är helt
              ute ur, har dragit upp arbetslösheten. Men det finns mer långtgående
              underliggande förklaringar till att vi har en låg sysselsättningsgrad
              i Sverige.
            </seg>
            <seg xml:id="i-9760627f2f603cfe-0">
              De senaste 30 åren har sysselsättningsgraden sjunkit från 80
              procent till 72 procent. Det innebär att den andel av Sveriges
              befolkning i arbetsför ålder som jobbar i dag är 8 procent lägre
              jämfört med hur det var för 30 år sedan. Detta är en utveckling
              som har pågått länge, och den är inte skapad av den senaste finanskrisen.
            </seg>
            <seg xml:id="i-662ea447f4b24a5b-0">
              Det talas om att Sverige skulle ha svårt att konkurrera med tanke
              på löneläget. Men faktum är att lönekostnader i allt lägre grad
              har någon avgörande inverkan på tillverkningskostnaderna inom
              basindustrin, som ändå är motorn i svensk exportindustri, eftersom
              produktiviteten ständigt ökar och det alltså krävs allt färre
              anställda för att producera en vara.
            </seg>
            <seg xml:id="i-f811135c23a4d6da-0">
              Det svenska skattesystemet har traditionellt sett dessutom gynnat
              kapitalintensiv industri, och det är en viktigare konkurrensfördel
              än låga lönekostnader. Dessutom har vi haft en kostnadseffektiv
              och tillförlitlig elproduktion.
            </seg>
            <seg xml:id="i-ef435035aef428f0-0">
              Det finns sannolikt flera förklaringar till att den svenska sysselsättningsgraden
              långsiktigt sjunker. En förklaring är att den svenska produktivitetsökningen
              varit alldeles för låg under lång tid. De ostasiatiska tigrarna
              för att kontrastera konkurrerar i dag i allt högre grad med hög
              produktivitet, där Sverige i vissa fall inte skulle kunna konkurrera
              ens om vi hade löntagare som jobbade gratis.
            </seg>
            <seg xml:id="i-3f24d4ec3fa3563d-0">
              En annan förklaring är den svenska energipolitiken under 2000-talet.
              I stället för att satsa på utbyggnad av kärnkraften, som är såväl
              kostnadseffektiv som klimatsmart och driftsäker, subventionerar
              vi ineffektiva och opålitliga energikällor, till exempel vindkraft,
              samtidigt som energiskatten har höjts. Energin är som bekant en
              mycket viktig faktor för den svenska processindustrin och dess
              förmåga att konkurrera.
            </seg>
            <seg xml:id="i-2085e2fe0d3b875b-0">
              Till detta kommer en svensk skola som i allt lägre grad har klarat
              av att förmedla kunskap och inte minst en massinvandring som har
              varit oerhört kostsam för Sverige och dessutom drastiskt har ökat
              arbetslösheten.
            </seg>
            <seg xml:id="i-08f36453ec32eebd-0">
              Av de utrikes födda är över 15 procent arbetslösa. Då är detta
              ändå en siffra som hålls ned av att många utrikes födda har invandrat
              från Norden och Europa. I fråga om dessa personer ser vi betydligt
              lägre arbetslöshetssiffror.
            </seg>
            <seg xml:id="i-e9b26d9b6f6102f7-0">
              Men regeringens politik går som bekant ändå inte ut på att begränsa
              en ansvarslös massinvandring som bevisligen leder till samhällssplittring,
              en kraftigt ökad kriminalitet och i detta fall också en kraftigt
              ökad arbetslöshet.
            </seg>
            <seg xml:id="i-666a47d6eec9bb4c-0">
              I stället har man under den senaste mandatperioden öppnat landets
              gränser ännu mer. Vi har i dag på grund av Alliansen den mest
              ansvarslösa, eller den mest generösa om man så vill, invandringspolitik
              som det här landet någonsin har skådat. Det har fått konsekvenser.
              Vi har under de senaste åren kunnat se hur vi årligen slår nya
              invandringsrekord. Bara förra året tog Sverige emot över 100 000
              invandrare.
            </seg>
            <seg xml:id="i-8aa74b1a0c19f6d8-0">
              Ur ett arbetsmarknadsperspektiv innebär detta som sagt att arbetslösheten
              ökar kraftigt. Det här har regeringen hanterat och försökt kompensera
              bland annat genom diskriminering av svenskar på arbetsmarknaden
              i form av instegsjobb. Instegsjobben innebär, som vi alla känner
              till, att svenska skattebetalare subventionerar 80 procent av
              den totala lönekostnaden. Det ska tilläggas att det tidigare har
              varit 75 procent, men det är 80 procent efter årets budget. Det
              är alltså 80 procent av den totala lönekostnaden för relativt
              nyanlända invandrare. Jag vill poängtera att det gäller den totala
              lönekostnaden, alltså innefattande lön, arbetsgivaravgift, sociala
              avgifter och inkomstskatt. Svenska skattebetalare subventionerar
              diskriminering av sig själva.
            </seg>
            <seg xml:id="i-8f9909838e4816ba-0">
              Sverigedemokraterna menar att lagar och regler inte bör etnifieras.
              Diskriminering står inte bara i strid med de mänskliga rättigheterna;
              det riskerar också att späda på motsättningarna i samhället ytterligare.
              Därför vill vi slopa instegsjobben.
            </seg>
            <seg xml:id="i-807d552f0ac2eb62-0">
              Herr talman! Sverigedemokraterna har gått till val på en rad
              åtgärder för att öka sysselsättningen. Vi vill bland annat satsa
              på bättre villkor för småföretagare. Vi har redan fått med oss
              såväl Vänsterpartiet som Alliansen i att göra systemet med karensdagar
              mer flexibelt för småföretagare. Vi vill satsa på ökad matchning
              på arbetsmarknaden, mer resurser till forskning och utveckling
              och som sagt också en minskad invandring.
            </seg>
            <seg xml:id="i-8d5e337ec89bbc64-0">
              Vi adresserar problemen med hög ungdomsarbetslöshet, som är ett
              av de största strukturella problem vi har på arbetsmarknaden i
              dag. Tröskeln in till arbetsmarknaden måste sänkas så att färre
              unga inleder sina vuxna liv i utanförskap.
            </seg>
            <seg xml:id="i-db1955e1a7df912f-0">
              Långt innan Alliansen i valrörelsens slutskede kopierade vår
              politik förespråkade vi en ny anställningsform för lärlingar.
              Vi gick till val på detta. Vi vill helt slopa arbetsgivaravgiften
              för lärlingar under 26 år. Det skulle sannolikt bli den enskilt
              viktigaste reformen för att komma till rätta med ungdomsarbetslösheten.
            </seg>
            <seg xml:id="i-cb373e96387180fd-0">
              Herr talman! I dag har Sverige ingen politik för arbetskraftsinvandring.
              Det finns tillfällen då matchningen på den svenska arbetsmarknaden
              inte fungerar. Då behöver vi öppna för att ta in arbetskraft utifrån
              genom till exempel ett gästarbetarsystem som Sverigedemokraterna
              har föreslagit.
            </seg>
            <seg xml:id="i-ad4d61568d2e1050-0">
              Men i dag har vi alltså ingen arbetskraftsinvandringspolitik.
              Vi har ett regelverk som Alliansen menar skulle sätta upp kriterier
              för arbetskraftsinvandring. Men regelverket saknar sedan december
              2008 alla ansatser till behovsprövning. Att slopa alla kontrollmekanismer
              och låta den enskilde själv avgöra behovsplaneringen är inte att
              ta ansvar. Regeringens arbetskraftsinvandringsregler måste rivas
              upp snarast då de är ett läckande såll som oundvikligen kommer
              att leda till lönedumpning.
            </seg>
            <seg xml:id="i-3cb4e350cbf0454c-0">
              Det finns tillfällen i livet då människor hamnar mellan jobb.
              Ibland blir tyvärr denna tid längre än vad man kanske hade tänkt
              sig själv eller velat. Då är det viktigt att det finns en grundläggande
              ekonomisk trygghet så att en tillfällig arbetslöshet inte ska
              få alltför omfattande konsekvenser i vardagen.
            </seg>
            <seg xml:id="i-8a045d58f4904b39-0">
              Alliansen har gått alltför hårt åt a-kassan med omfattande sänkningar
              av ersättningsnivån. Vi har därför förespråkat att taket återigen
              höjs till 900 kronor om dagen.
            </seg>
          </u>
          <note type="speaker" xml:id="i-e8ba28b056ba06f4-0">
            Anf. 42 YLVA JOHANSSON (S) replik:
          </note>
          <u who="ylva_johansson_e8ae63" xml:id="i-335046a75352cf39-1">
            <seg xml:id="i-ef9361aab7905e41-0">
              Herr talman! Jag vet ingenting om Erik Almqvists familjeförhållanden.
              Men många av oss har föräldrar, en mormor, en farmor, en morfar
              eller en farfar i livet. Det vi vet är att vi alla om vi lever
              tillräckligt länge löper 50 procents risk att drabbas av en demenssjukdom.
              Så ser det ut. Än så länge finns ingen bot för detta.
            </seg>
            <seg xml:id="i-c7865e0a6305d045-0">
              Jag undrar om Erik Almqvist någon gång har tänkt på hur det skulle
              kännas att ha en demenssjukdom och att vara mycket gammal. Kan
              du föreställa dig det, Erik Almqvist? Det handlar om att inte
              kunna orientera sig själv, att inte riktigt veta var man är och
              kanske inte riktigt vem man är och att inte kunna orientera sig
              själv till toaletten eller hitta tillbaka till sitt eget rum.
              Det handlar om att känna oro över tillvaron och över sig själv
              och kanske vara väldigt rädd. Man ropar på hjälp hjälp, hjälp
              och så kommer det ingen, för det finns ingen personal där. Avdelningen
              är låst. Det är ingen som hör.
            </seg>
            <seg xml:id="i-472387a7a42d0bb1-0">
              I det betänkande som debatterades före vårt finns det ett förslag
              som vi hoppas får majoritet i kammaren om att införa riktlinjer
              i demensvården om bemanningen. Det måste alltid finnas tillräcklig
              bemanning i demensvården. Det är en fråga jag själv har drivit
              i valrörelsen, och jag välkomnar ett sådant beslut.
            </seg>
            <seg xml:id="i-1e9ea66df62bd5a3-0">
              Men riktlinjer vårdar ingen människa. Riktlinjer ger ingen omsorg.
              Det är människor som gör det. Det krävs människor som arbetar
              i äldreomsorgen och demensvården. De som arbetar där i dag är
              i allmänhet kvinnor. Många av dem kommer från Somalia, från Eritrea,
              från Bosnien och från Irak. Med Sverigedemokraternas politik kommer
              det inte att finnas personal som arbetar i demensvården när Erik
              Almqvists föräldrar kanske kommer att behöva den.
            </seg>
          </u>
          <note type="speaker" xml:id="i-866c7c8e6e862f2d-0">
            Anf. 43 ERIK ALMQVIST (SD) replik:
          </note>
          <u who="unknown" xml:id="i-627823e305e0600b-0">
            <seg xml:id="i-93688a8c003be66d-0">
              Herr talman! Det är imponerande att Ylva Johansson underkänner
              sin egen politik och dess förmåga att matcha arbetsmarknaden.
              Med en arbetslöshet på över 7 procent och en sysselsättningsgrad
              som sjunker ständigt och som är nere på 72 procent av de arbetsföra
              i Sverige tror hon inte att vi med en socialdemokratisk politik
              skulle klara av att matcha och se till att det finns arbetskraft
              till förfogande för enklare vårdjobb.
            </seg>
            <seg xml:id="i-75327887ed81b684-0">
              Men som jag också sade i mitt anförande är Sverigedemokraterna
              öppna för arbetskraftsinvandring i de fall matchningen inte fungerar.
              Det kan vara så tillfälligt, om inte annat att man inte klarar
              av att ställa om arbetsmarknaden efter nya behov och att inte
              arbetskraften hinner matchas till nya jobbutbud. Då är vi öppna
              för tillfällig arbetskraftsinvandring.
            </seg>
            <seg xml:id="i-4f2fb33914cae019-0">
              Det är nog fler än jag härinne som har föräldrar eller släktingar
              som har kommit just som arbetskraftsinvandrare. Men det var ofta
              under en tid då vi hade en behovsprövning på arbetsmarknaden.
              Fram till december 2008 fanns det en strukturerad behovsprövning
              där vi tog emot arbetskraftsinvandrare när det fanns ett konstaterat
              behov. Det är en politik som även Ylva Johanssons parti har ställt
              sig bakom i alla år. Men nu, sedan december 2008, har behovsprövningen
              försvunnit och vi har kunnat se hur många av dem som har invandrat
              med de nya reglerna har kommit som restaurangbiträden och städare.
              Jag har svårt att se att vi skulle ha så stort behov av det när
              vi har så oerhört många arbetslösa i Sverige.
            </seg>
            <seg xml:id="i-4dffba3a1f6592ec-0">
              Vi har också kunnat se hur regelverken har missbrukats och hur
              arbetsgivare har använt det för att plocka in arbetstagare under
              rena slavförhållanden därför att människor är villiga att betala
              mycket och höga priser för att få komma till Sverige. Det har
              vi sett i många andra sammanhang också, när det gäller andra typer
              av migration.
            </seg>
          </u>
          <note type="speaker" xml:id="i-70fc92ebbe5a6b41-0">
            Anf. 44 YLVA JOHANSSON (S) replik:
          </note>
          <u who="ylva_johansson_e8ae63" xml:id="i-335046a75352cf39-2">
            <seg xml:id="i-175b64f60c9a8fff-0">
              Herr talman! Vi hörde nu igen, och vi hörde i Erik Almqvists
              huvudanförande, att vi inte har någon utmaning med den demografiska
              utvecklingen. Det är tydligen inget problem att vi är färre i
              arbetsför ålder som ska försörja allt fler som är äldre.
            </seg>
            <seg xml:id="i-f7a2045584959cdf-0">
              Jag hör till dem som bara ser fördelar med att vi lever längre
              och som bara tycker att det är kul att vi får allt fler äldre.
              Men det ställer oss också inför stora utmaningar. Det betyder
              att många fler än i dag måste arbeta. Självfallet är det viktigt
              med utbildning och matchning, men det räcker inte om det finns
              för få i arbetskraften. Sverigedemokraterna är det enda parti
              här i Sveriges riksdag som inte vill att vi ska ha fler människor
              i arbetskraften och som inte ser problemet med att det faktiskt
              inte är någon matchningsfråga om vi ska ha tillräckligt med personal
              i demensvården, i hemtjänsten eller i sjukvården i framtiden.
              Det krävs också fler människor i arbetskraften.
            </seg>
            <seg xml:id="i-15796f3632c5bf1d-0">
              Det här är ingenting som kommer att hända i morgon. Men det kommer
              att hända inom ungefär 1015 år. I den senaste prognosen visar
              man att om 15 år kommer vi att behöva förnya hälften av personalen
              i offentlig verksamhet. Det är alltså både privat och offentligt
              driven verksamhet i offentligt finansierad välfärd. Det handlar
              om hälften av personalen till år 2025. Det kan vi inte lösa med
              någon enkel arbetskraftsinvandring år 2024 eller med en arbetsmarknadsutbildning
              år 2023. Det handlar om att vi långsiktigt måste rusta Sverige
              för att klara en välfärd för framtiden.
            </seg>
            <seg xml:id="i-605424ce24c6be47-0">
              Jag tycker att det är en anständighetsfråga att de som blir gamla
              och som har jobbat och slitit och byggt upp det här landet och
              den välfärd som vi i vår generation drar nytta av ska ha rätt
              till en bra vård och omsorg. Vi är skyldiga att rusta Sverige
              så att vi har utbildad och tillräcklig arbetskraft för att bland
              annat bemanna demensvården.
            </seg>
          </u>
          <note type="speaker" xml:id="i-99f861ea6d6e3537-0">
            Anf. 45 ERIK ALMQVIST (SD) replik:
          </note>
          <u who="unknown" xml:id="i-627823e305e0600b-1">
            <seg xml:id="i-6e516b2bf172fe0c-0">
              Herr talman! Jag kan ge Ylva Johansson rätt i en sak. Om vi har
              en massinvandring får vi fler som jobbar totalt sett. Alla som
              kommer som invandrare hamnar inte i arbetslöshet även om en alldeles
              för stor del gör det.
            </seg>
            <seg xml:id="i-85d22eb80291c75d-0">
              För mig är det viktigare att vi får en större andel av befolkningen
              som jobbar, och det får vi inte genom invandringen. Vi ser tvärtom,
              och det är statistiskt belagt år efter år, hur invandringen ökar
              utanförskapet och arbetslösheten. Och vi har dessutom redan i
              dag en hög arbetslöshet.
            </seg>
            <seg xml:id="i-dbfea09dbcbab933-0">
              Jag har svårt att se ett problem. Vi har en sysselsättningsgrad
              som sjunkit med tiden i flera decennier. Hur kan vi ha ett stort
              förestående behov av mer arbetskraft? Jag förstår inte den logiken.
              Att fyrtiotalisterna ska gå i pension är ett argument som vi har
              fått höra i över tio år nu. Jag kan rota fram massor med gamla
              citat där man säger att när fyrtiotalisterna börjar gå i pension
              blir det problematiskt. Men som jag sade tidigare är det mindre
              än en tredjedel av fyrtiotalisterna som är i sysselsättning och
              en ännu mindre andel som är i full sysselsättning. Väldigt många
              fyrtiotalister har redan gått i pension, ändå har vi en hög arbetslöshet.
              Vi har lyckats bryta trenden med en sjunkande sysselsättningsgrad
              i Sverige. Jag tycker att det talar sitt tydliga språk.
            </seg>
          </u>
          <note type="speaker" xml:id="i-494783b1c06aed52-0">
            Anf. 46 JOSEFIN BRINK (V):
          </note>
          <u who="josefin_brink_149089" next="cont" xml:id="i-d65e346ebb03b8e0-0">
            <seg xml:id="i-59e559811dcbc534-0">
              Herr talman! Jag vill börja med att blicka ut lite och se hur
              arbetsmarknaden ser ut efter fyra år av borgerlig arbetslinje.
            </seg>
            <seg xml:id="i-6da3556c8e6c7402-0">
              Först och främst kan vi konstatera att vi har massarbetslöshet.
              Över 7 procents arbetslöshet kan inte beskrivas på något annat
              sätt. Tittar man lite närmare på statistiken blir bilden ännu
              mer allvarlig. Sedan 2006 har långtidsarbetslösheten ökat med
              80 procent. För kvinnor har långtidsarbetslösheten fördubblats
              under samma period.
            </seg>
            <seg xml:id="i-dade6e7d2868c0df-0">
              Antalet deltagare i arbetsmarknadspolitiska program har också
              fördubblats under den borgerliga regeringen. En majoritet av de
              här personerna befinner sig i de så kallade garantierna som har
              ifrågasatts och kritiserats i granskning efter granskning därför
              att det är låg aktivitet och minst sagt varierande kvalitet på
              aktiviteterna, inte minst hos de många privata företag som man
              har upphandlat de här tjänsterna hos.
            </seg>
            <seg xml:id="i-f4e893f8602624a8-0">
              Det som allianspartierna raljant kallade för Amspolitik och fiffel
              med statistik när man var i opposition har man i regeringsställning
              tagit till helt nya höjder. Drygt 24 000 personer har i dagsläget
              varit arbetslösa så länge att de har hamnat i jobb- och utvecklingsgarantins
              tredje fas där de tvingas arbeta utan lön på obestämd tid för
              att ha rätt att få aktivitetsstöd eller i värsta fall socialbidrag.
            </seg>
            <seg xml:id="i-4349dae98799f2a3-0">
              Andelen arbetslösa som inte har rätt till ersättning från a-kassan
              har också fördubblats sedan Alliansen tog över regeringsmakten.
              I januari 2006 fick 80 procent av de arbetslösa ersättning från
              a-kassan. I augusti i år var det bara 40 procent som fick det.
              Mindre än hälften av dem som är arbetslösa i dag får alltså över
              huvud taget ut någon a-kasseersättning. Av dem som ändå får a-kasseersättning
              är det bara lite drygt en av tio som får ut 80 procent av sin
              tidigare lön. Nio av tio av den minoritet som över huvud taget
              får ut a-kasseersättning är alltså dessutom underförsäkrade. Allt
              fler arbetslösa tvingas därför söka sig till socialkontoren för
              att klara sin försörjning av den enda anledningen att de blivit
              arbetslösa. Arbetslöshet är nu den vanligaste orsaken till att
              söka ekonomiskt bistånd från kommunen.
            </seg>
            <seg xml:id="i-6353827f590287e2-0">
              Lägg till detta facit de tusentals långtidssjuka som har kastats
              ut ur sjukförsäkringen och nu skrivs in som arbetssökande hos
              Arbetsförmedlingen, många av dem med minst sagt små chanser att
              kunna hitta ett jobb på en allt tuffare arbetsmarknad. Vi kunde
              till exempel läsa om Jan Gustafsson i Aftonbladet i lördags. Jan
              är blind, rullstolsburen och tillbringar 20 timmar i veckan i
              en dialysapparat, men i arbetslinjens namn ska han nu ut på marknaden
              och konkurrera om jobben.
            </seg>
            <seg xml:id="i-1d8286082222b3ca-0">
              Parallellt med allt detta har kraven på arbetsgivarna sänkts.
              Det har blivit enklare att erbjuda otrygga visstidsanställningar.
              En majoritet av arbetsgivarna behöver inte längre bedriva ett
              systematiskt jämställdhetsarbete. Inspektionerna från Arbetsmiljöverket
              har, som vi har hört tidigare här, minskat med en tredjedel eftersom
              man har skurit ned på anslagen. Dessutom har man dukat upp ett
              helt smörgåsbord med skatterabatter, subventionerade anställningar
              och sänkta arbetsgivaravgifter utan mycket till kontroll från
              myndigheter som gör det billigt och enkelt för arbetsgivare att
              hitta billig arbetskraft.
            </seg>
            <seg xml:id="i-96e29ebd6b83a5cf-0">
              Det är minst sagt skillnad på hur vanliga människor och företag
              behandlas av Alliansen. Piskor och sänkt ersättning för de första,
              och morötter och bidrag till de senare. Motivet är att detta skulle
              leda till fler jobb och minskat utanförskap. I stället har vi
              alltså massarbetslöshet och ökat utanförskap. Detta utanförskap
              har dessutom fördjupats eftersom alla de som drabbats av arbetslöshet
              eller sjukdom har fått sin ekonomi kraftigt försämrad och sina
              möjligheter att få hjälp att gå vidare kraftigt beskurna. Enkelt
              uttryckt: De arbetslösa har inte blivit färre. De har blivit fattigare.
            </seg>
            <seg xml:id="i-6f5474bfe1277e3f-0">
              Herr talman! Alla människors rätt till arbete är en kärnfråga
              för oss i Vänsterpartiet. Full sysselsättning och ett arbetsliv
              som präglas av trygga villkor, god arbetsmiljö och inflytande
              för de anställda är avgörande förutsättningar för att skapa ett
              jämlikt och jämställt samhälle. Det kräver en helt annan politik
              än den som nu bedrivs av Alliansen.
            </seg>
            <seg xml:id="i-7d1bd01711e9e9e0-0">
              I den rödgröna budgetmotion som vi har lagt fram tillsammans
              med Socialdemokraterna och Miljöpartiet finns flera satsningar
              som just syftar till att skapa jobb i såväl privat som offentlig
              sektor. Det är konkreta framtidsinriktade satsningar på jobb i
              byggsektorn och anläggningssektorn, i ny grön industri, i energiomställningen,
              i skolan, vården och omsorgen där behoven av personal är stora
              och kommer att bli ännu större framöver. Vi satsar på forskning
              och utveckling i framtidsbranscher.
            </seg>
            <seg xml:id="i-04dc3698f550638c-0">
              De här satsningarna, som i hög grad saknas i regeringens budget,
              är naturligtvis A och O för att lyckas bekämpa den massarbetslöshet
              som råder i Sverige i dag. Men det behövs också en aktiv arbetsmarknadspolitik
              som motverkar långvarig arbetslöshet och att människor permanent
              slås ut från arbetsmarknaden.
            </seg>
            <seg xml:id="i-768a6b8b91a32ff3-0">
              Medan regeringen utgår ifrån att det är drivkrafter som saknas
              hos de individer som är arbetslösa ser vi att det faktiskt är
              en mängd saker som avgör vem som får jobb och vem som inte får
              jobb. Det handlar om utbildning, yrkeserfarenhet, bostadsort,
              ålder, kön, ursprung och funktionsnedsättningar. Det är inte så
              enkelt att om man bara söker tillräckligt många jobb får man också
              ett jobb. Det vet alldeles för många arbetslösa av egen erfarenhet.
              En arbetsmarknadspolitik för full sysselsättning måste ta sin
              utgångspunkt i den vetskapen och aktivt bekämpa diskriminering
              och exploatering i arbetslivet och erbjuda människor möjligheter
              att hitta sin plats på arbetsmarknaden.
            </seg>
            <seg xml:id="i-986cfb1a3a2dd3f6-0">
              Därför föreslår vi en helt annan arbetsmarknadspolitik med ett
              brett utbud av utbildningar av olika slag, arbetsmarknadsutbildningar,
              komvux, yrkeshögskola, universitet och högskola. Vi satsar på
              utbildningsvikariat för att höja kvaliteten i äldreomsorgen och
              ge unga undersköterskor en väg in i arbetslivet och en bro till
              den generationsväxling som ligger framför oss. Vi ger möjligheter
              att ta tjänstledigt för att starta eget på villkoret att en arbetslös
              får gå in och vikariera under den tiden. Vi satsar på praktik-
              och traineeplatser som också de syftar till att underlätta den
              generationsväxling som redan måste påbörjas.
            </seg>
            <seg xml:id="i-6562467968a20e32-0">
              En särskild satsning gör vi på de alltför många unga som inte
              har fullständiga gymnasiebetyg och tillhör dem som har allra svårast
              att få jobb på dagens arbetsmarknad. Vi erbjuder dem möjligheten
              att komplettera sin gymnasieutbildning i individuellt anpassade
              program och utan att behöva ta studielån. Det är insatser med
              hög kvalitet, och de stärker varje enskild människas möjlighet
              att få ett jobb.
            </seg>
            <seg xml:id="i-fd934c59a6efee19-0">
              Vi har också, som nämnts tidigare, betydligt högre ambitioner
              när det gäller arbetsmiljöarbetet. Ett bra arbetsliv kräver säkra,
              hälsosamma och rymliga arbetsplatser där människor inte slits
              ut till kropp och själ. Därför satsar vi på det förebyggande arbetsmiljöarbetet
              vid Arbetsmiljöverket och på utbildning av skyddsombuden ute på
              arbetsplatserna, vilka fått det allt tuffare sedan den borgerliga
              regeringen drog ned deras anslag.
            </seg>
            <seg xml:id="i-db2e82d05514dd4e-0">
              Herr talman! Till skillnad från vad majoriteten skriver i betänkandet
              har Sverige inte alls en generös arbetslöshetsförsäkring i internationellt
              perspektiv. Tvärtom visar det sig i internationella jämförelser
              att vi befinner oss i OECD-ländernas bottenliga när det gäller
              ersättningsnivån. De stränga villkoren för att alls kvalificera
              sig för ersättning och det orättvisa avgiftssystemet, som tvingar
              en hotellstäderska att betala fem gånger mer i avgift än en civilingenjör,
              har dessutom gjort försäkringen ganska ouppnåelig för dem som
              bäst behöver den.
            </seg>
            <seg xml:id="i-8ee660248b2a4f9c-0">
              Vänsterpartiet anser att a-kassan behöver renoveras från grunden.
              Det är avgörande för enskilda människors ekonomi, för en väl fungerande
              omställning och matchning och för hela samhällsekonomin att vi
              har en bra och stabil arbetslöshetsförsäkring. I vår gemensamma
              budgetmotion och i ett antal andra motioner i betänkandet skisseras
              flera viktiga förbättringar av a-kassan. Bland annat vill vi höja
              taket som ett första steg mot målet att 80 procent av löntagarna
              ska få ut 80 procent i ersättning. Vi sänker avgiften och gör
              den lika för alla, så att alla människor ska ha möjlighet att
              vara medlemmar i arbetslöshetsförsäkringen. Båda dessa saker är
              helt avgörande om vi ska kunna bryta den illavarslande utvecklingen
              att allt fler arbetslösa i dag är helt oförsäkrade.
            </seg>
            <seg xml:id="i-9145a1bf998f2bbc-0">
              Vi tycker att vi i grunden har ett bra system med en frivillig
              försäkring, fristående a-kassor, ett enhetligt regelverk och gemensam
              finansiering. Det vill vi behålla och bygga vidare på, men det
              krävs omfattande förbättringar av regelverket och avgiftssystemet
              om vi ska kunna få det att fungera. Detta lär vi återkomma till
              i debatterna framöver. En väl fungerande arbetslöshetsförsäkring
              är en bärande del i en arbetslinje värd namnet, och dagens situation
              är minst sagt ohållbar.
            </seg>
            <seg xml:id="i-3d2409cb3d42ad29-0">
              Herr talman! Fyra år av borgerlig arbetslinje har inte lett till
              minskat utan till ökat utanförskap, till större ekonomiska och
              sociala klyftor och till ett hårdare klimat i arbetslivet. Vänsterpartiet
              vill gå mot ett helt annat håll, mot ett jämlikt samhälle med
              en arbetsmarknad där alla får plats och ett arbetsliv som präglas
              av trygghet och inflytande för de anställda.
            </seg>
            <seg xml:id="i-689877abeeff64de-0">
              Jag stöder självfallet alla de reservationer som Vänsterpartiet
              står bakom, men för att spara tid i kammaren yrkar jag bifall
              endast till reservation nr 2.
            </seg>
          </u>
          <note xml:id="i-bcebce86c8fc1667-0">
            Anf. 47 TOMAS TOBÉ (M):
          </note>
          <u who="josefin_brink_149089" prev="cont" xml:id="i-76c425944316944f-0">
            <seg xml:id="i-68a3121bcf4802c4-0">
              Herr talman! I höstens val ställdes svenska folket inför två
              alternativ ansvarstagande för svensk ekonomi och en arbetslinje
              eller en utgiftskarusell och bidragslinjen. Väljarna valde att
              belöna Alliansen, som fick fortsatt förtroende. Det var ett oerhört
              viktigt besked för att alla de människor som står utanför arbetsmarknaden
              ska få möjlighet att komma tillbaka till ett riktigt jobb.
            </seg>
            <seg xml:id="i-afc84c72c9cbb85d-0">
              Alliansen har sedan vi fick väljarnas förtroende 2006 genomfört
              en rad reformer för att öka sysselsättningen. Vi har konsekvent
              fört en politik som gör det mer lönsamt att arbeta, billigare
              och enklare att anställa och mer attraktivt att driva företag.
              Vi har vågat börja skapa en arbetsmarknad där arbetslösheten inte
              döljs undan och där nya vägar prövas för att kunna se alla människors
              arbetsförmåga. Det är det som är arbetslinjen och grunden för
              det som vi under denna mandatperiod vill förstärka och utveckla.
            </seg>
            <seg xml:id="i-d1a73c0124fa3891-0">
              Vi menar att arbetslinjen är helt avgörande för att Sverige ska
              kunna klara konkurrensen i en alltmer globaliserad värld. I förlängningen
              handlar det om att slå vakt om den välfärdsmodell som präglar
              Sverige. Man skulle också kunna beskriva den som en politik mot
              klyftor. Under tider med ökad arbetslöshet ökar klyftorna i samhället
              medan de under år med ökad sysselsättning minskar. Med andra ord
              är arbetslinjen det bästa receptet för att minska klyftor och
              hålla ihop vårt samhälle.
            </seg>
            <seg xml:id="i-32e37ba13c913ef0-0">
              Herr talman! Innan jag redogör för höstens budget kan det vara
              viktigt att ta avstamp i en analys av varifrån vi startar. Jag
              syftar särskilt på den internationella finanskrisens påverkan
              på Sverige.
            </seg>
            <seg xml:id="i-6a3482dacde1e9d2-0">
              Vi har just bevittnat den värsta konjunkturnedgången sedan 30-talet.
              Som en exportberoende nation har vi självfallet drabbats hårt.
              Många har tvingats lämna sina arbeten. Vissa har gått ned i arbetstid
              för att rädda jobb. Företag har fått kämpa för sin överlevnad.
              Den svenska modellen har prövats.
            </seg>
            <seg xml:id="i-cef88117add52010-0">
              Många befarade att krisen under lång tid skulle sätta djupa spår
              i svensk ekonomi och i vår sysselsättning, men tack vare ansvarsfulla
              parter på arbetsmarknaden och för att alliansregeringen stått
              upp för starka offentliga finanser, agerat snabbt för att hjälpa
              människor tillbaka till arbete och samtidigt hållit fast vid arbetslinjen
              har Sverige kommit ut starkt ur krisen.
            </seg>
            <seg xml:id="i-00fc0a901d11a8a3-0">
              I Europa är vi ett undantag. Medan länder runt om oss nu planerar
              för omfattande skattehöjningar, sänkningar av pensioner, nedskärningar
              i välfärdens verksamheter kan vi i Sverige i stället se en återhämtning
              som kommit snabbare än någon vågat tro. Sveriges bnp ökade med
              6,9 procent tredje kvartalet i år jämfört med samma period förra
              året. Det är den högsta siffran sedan SCB började med kvartalsvisa
              mätningar 1970.
            </seg>
            <seg xml:id="i-50da036cd1de1cd9-0">
              Om vi ser till sysselsättningen är bilden ljus. Vi är i dag 100
              000 fler sysselsatta än 2006, och då var 2006 ett år med högkonjunktur.
              Vi hade en arbetsmarknad som präglades av tillväxt, men jobben
              kom inte. Just nu har vi en kraftigt nedåtgående trend för varsel
              och en uppgång när det gäller antalet nyanmälda platser hos Arbetsförmedlingen.
              Håller prognoserna i sig innebär det ytterligare 100 000 människor
              i sysselsättning inom bara två år.
            </seg>
            <seg xml:id="i-a4764fb141e7fa23-0">
              Samtidigt som Sverige står starkt finns det moln på himlen. Oron
              i omvärlden kan snabbt ställa oss inför nya utmaningar, och arbetslösheten
              är fortfarande hög. Unga, nyanlända, personer med funktionshinder
              och långtidsarbetslösa behöver vi sätta extra fokus på. Där krävs
              en fortsatt aktiv arbetsmarknadspolitik, som sänker trösklarna
              in på arbetsmarknaden.
            </seg>
            <seg xml:id="i-731c476b916da7a9-0">
              Herr talman! I detta betänkande lägger vi fram förslag för att
              underlätta konjunkturuppgången genom att stötta korttidsarbetslösa
              så att de snabbt kommer ut på arbetsmarknaden. Men vi gör också
              riktade insatser för dem som befinner sig långt från arbetsmarknaden.
              Låt mig nämna några av förslagen.
            </seg>
            <seg xml:id="i-3b6d3e2d28d7ba93-0">
              Vi satsar 200 miljoner extra på Arbetsförmedlingen. Vi erbjuder
              fortsatt coachstöd och ökar antalet praktikplatser. Vi förstärker
              det särskilda anställningsstödet för deltagare inom jobb- och
              utvecklingsgarantin för att fler arbetsgivare ska våga pröva en
              anställning. Vidare genomför vi en försöksverksamhet med så kallade
              coacher över tröskeln som har särskild arbetsmiljökompetens och
              ska stödja personer som länge varit borta från arbetsmarknaden
              samt de arbetsgivare som vågar öppna porten för dessa personer
              så att man på den nya arbetsplatsen kan hitta en fungerande situation.
              För människor som varit borta länge är arbetsmiljön särskilt viktig.
            </seg>
            <seg xml:id="i-bf9c2c55162036a8-0">
              För att förbättra integrationen stärker vi instegsjobben för
              nyanlända. Vi tror att en bra kombination är att lära sig svenska
              språket och samtidigt arbeta. Det tror vi är den absolut bästa
              vägen till en snabb integration i Sverige.
            </seg>
            <seg xml:id="i-2196659d06c58786-0">
              Vi gör också särskilda insatser för personer med funktionsnedsättning.
              Nivåhöjningen för anslaget Lönebidrag och Samhall uppgår med anledning
              av denna budget till 1,5 miljarder fram till år 2012.
            </seg>
            <seg xml:id="i-2f5c92505789165e-0">
              Vi menar att vi måste se till att få en arbetsmarknad där alla
              människors arbetsförmåga verkligen tas till vara. För ungdomar
              gör vi nu ytterligare en kraftansträngning. Vi vet att det är
              väldigt många ungdomar som har ofullständiga betyg. Detta är tyvärr
              ofta en rak väg ut i ungdomsarbetslöshet. Vi väljer nu att förlänga
              vår satsning på folkhögskolan. Vi gör också en tillfällig höjning
              av studiemedlen för dem som nu väljer att komplettera sina studier.
            </seg>
            <seg xml:id="i-0064b26227a42176-0">
              Utöver detta kvarstår våra stora satsningar för långtidsarbetslösa
              i form av nystartsjobb, jobb- och utvecklingsgarantin och jobbgarantin
              för unga. Jag vill också gärna framhålla de aktörer som kompletterar
              Arbetsförmedlingen. Vi tror att det är viktigt att vi får fler
              som har möjligheter och kontakter ute på svensk arbetsmarknad
              och som kan hjälpa människor att matchas med de arbeten som nu
              kommer.
            </seg>
            <seg xml:id="i-7099c74cdc5333be-0">
              Det är också viktigt att inte glömma att även andra politikområden
              i mycket stor utsträckning påverkar jobben. Lyssnar man på oppositionen
              kan man ibland förledas att tro att ett klubbslag i riksdagen
              skapar 100 000 jobb. Verkligheten är kanske att de 100 000 jobb
              som nu kommer att växa fram till år 2012 växer beroende på vilka
              grundförutsättningar man skapar för politiken. Jag vill här gärna
              lyfta fram jobbskatteavdraget, som ökar drivkrafterna till arbete,
              särskilt för dem med låga och normala inkomster.
            </seg>
            <seg xml:id="i-b34875b4be4eb0e5-0">
              En sjuksköterska eller en metallarbetare får nu en extra månadslön
              efter skatt en hel månadslön. Detta sker i ett land där man har
              haft som idé att de med låga eller normala inkomster ska beskattas
              särskilt hårt. Det här är en viktig politisk kursändring i Sverige
              som jag blir allt gladare över att fler ansluter sig till. Vi
              har också tydliggjort att a-kassan nu ska fungera som en omställningsförsäkring
              mellan två jobb.
            </seg>
            <seg xml:id="i-44228ac470e1652e-0">
              Vi har gjort stora satsningar på det reguljära utbildningssystemet,
              på yrkesutbildningar och på högskolan. Aldrig tidigare har så
              många studerat i svensk högskola. Vi har infört en ny gymnasieskola
              med yrkesinriktning och lärlingsprogram för mer praktiskt lagda
              ungdomar. Vi avser också att införa lärlingsanställningar på gymnasiets
              lärlingsprogram och lärlingsprovanställningar på arbetsmarknaden
              för att ytterligare sänka trösklarna in på arbetsmarknaden. Vi
              är helt övertygade om att vi i Sverige har saknat en tydlig bro
              mellan skolan och arbetsmarknaden, och den bron är vi nu beredda
              att börja bygga tillsammans med arbetsmarknadens parter.
            </seg>
            <seg xml:id="i-f97f59193597156e-0">
              Vi har vidare gjort historiskt stora satsningar på infrastruktur
              och forskning, vilket också bidrar till jobb på kort men kanske
              framför allt på lång sikt. Skatten på företagande har under den
              tidigare mandatperioden sänkts med 48 miljarder. Det ska löna
              sig att arbeta i Sverige, men det ska också löna sig att starta
              och driva företag. Vi tror att goda förutsättningar för företagande
              också är det som kan se till att fler jobb växer fram. Vi har
              infört avdrag för hushållsnära tjänster, först med RUT-avdrag,
              sedan med ROT-avdrag.
            </seg>
            <seg xml:id="i-aa3e5842c31610f9-0">
              Sist men inte minst vill jag också lyfta fram förändringen i
              sjukförsäkringen. Nu erbjuds sjukskrivna en möjlighet att komma
              tillbaka till arbetsmarknaden. Det handlar inte längre om att
              dölja människor och förpassa dem till förtidspension. Nu erbjuder
              vi vägar tillbaka till arbetsmarknaden, och det är oerhört glädjande.
            </seg>
            <seg xml:id="i-fdff85f65c303543-0">
              Hur står sig då oppositionens politik i jämförelse med detta?
              Vilken politisk förnyelse är det som De rödgröna presenterar efter
              valförlusten? Ingen absolut ingen!
            </seg>
            <seg xml:id="i-2f5d930906f9d3b4-0">
              Ska man sammanfatta det är det samma gamla bidragslinje toppad
              med lite skattehöjningar och en tro på att den gamla Amspolitiken,
              som forskningen redan har dömt ut, på något sätt redan skulle
              kunna börja fungera igen.
            </seg>
            <seg xml:id="i-a8ab9579707f1e93-0">
              I stället för att göra det mer lönsamt att arbeta vill man höja
              skatten för flera miljoner löntagare. Man kallar det lite förrädiskt
              för en trygghetsväxling. I själva verket är det en förtäckt skattehöjning
              med 4,7 miljarder för dem som står utanför a-kassan. Jag vet inte
              om det var detta som Ylva Johansson talade om när hon nämnde förskingring.
              Är det denna förskingring som har skett från staten att vanliga
              löntagare kan få lite mer i plånboken och att det lönar sig att
              arbeta?
            </seg>
            <seg xml:id="i-56877db7df8a5d35-0">
              Vidare föreslås en kraftig utgiftsökning genom a-kassan. Vi talar
              om utgifter på omkring 5 miljarder extra bara nästa år. Tar vi
              åren 2012, 2013 och 2014 är det 14 miljarder. Man vill vidare
              fördubbla arbetsgivaravgifterna och ta bort RUT-avdraget, trots
              att man vet att det är precis dessa åtgärder som har gjort att
              människor som har stått långt från arbetsmarknaden har fått en
              möjlighet att komma tillbaka. Människor som precis har kommit
              tillbaka ska man skicka rakt ut i arbetslöshet igen.
            </seg>
            <seg xml:id="i-82d0ba97e568ba91-0">
              Jobbcoacherna som förstärker matchningsarbetet och hjälper människor
              tillbaka till arbete vill man inte ha alls. Man tycker inte att
              de gör någon nytta. De 20 000 personer som har fått hjälp av en
              jobbcoach att komma tillbaka till arbete kanske har en annan åsikt.
              Jag har svårt att förstå vad det är som är så farligt med dessa
              privata rekryteringsföretag eller med studieförbund som ABF. Varför
              kan inte de få vara med och bidra på svensk arbetsmarknad?
            </seg>
            <seg xml:id="i-412cbe9d729b86a0-0">
              De rödgrönas politik är inget annat än en återgång till bidragslinjen.
            </seg>
            <seg xml:id="i-45fceb08ac665e45-0">
              Herr talman! Det är ändå anmärkningsvärt: I två val har deras
              politik underkänts av väljarna, men ändå återkommer de med samma
              politik gång på gång. Det ska dock erkännas att det finns de som
              börjar ifrågasätta den. IF Metalls Stefan Lövdén och den socialdemokratiske
              gruppledaren Sven-Erik Österberg är två exempel på företrädare
              som nu öppet ifrågasätter det rödgröna a-kasseförslaget. Och som
              om inte det vore nog klargör Thomas Östros att det rödgröna förslaget
              om fastighetsskatt, som måste ses som en viktig finansiering av
              a-kassesatsningen, nog inte ens borde ha föreslagits.
            </seg>
            <seg xml:id="i-e691aed3febc47af-0">
              Riktar vi blicken utanför socialdemokratin finner vi lika många
              exempel. Ett är Miljöpartiets Peter Eriksson. Han slår fast att
              han inte vill införa vare sig fastighetsskatt eller förmögenhetsskatt
              igen.
            </seg>
            <seg xml:id="i-bc2856db6a11e7ab-0">
              Herr talman! Den som kanske ändå har sammanfattat den rödgröna
              politiken allra tydligast än nog partiledaren Mona Sahlin. Hon
              beskriver det kortfattat: Det var fel på vår politik.
            </seg>
            <seg xml:id="i-82cccf0e8d4b767b-0">
              Ja, det är fel politik. Sverige behöver ansvarstagande för ekonomin
              och en arbetslinje. Ändå kan vi i dag i kammaren lyssna på Ylva
              Johansson och Mehmet Kaplan, som driver sina förslag om a-kassan
              till skarp omröstning. Det är inte seriöst. Tala om vilken politik
              det är som gäller! Tala om att ni inte längre står fast vid de
              reformer som skulle finansiera era förslag!
            </seg>
            <seg xml:id="i-1cdf0a6360dad0b1-0">
              Herr talman! Sverigedemokraternas politik är att likna vid ett
              trolleri. Man vill både ha sänkt skatt och höjda bidrag. Hur detta
              ska finansieras är en gåta för de allra flesta av oss. Det vi
              däremot vet är att de regeringar som driver en sådan politik är
              de regeringar som sedan får betala notan och skickar den vidare.
              Vi vet vilka som får betala: Det är pensionärer som får lägre
              pensioner, och det är undersköterskor som förlorar sitt jobb när
              man skär ned i välfärden. Det är en politik som är oansvarig och
              som Alliansen kraftigt vänder sig mot.
            </seg>
            <seg xml:id="i-ec6eed2ff5835d57-0">
              Herr talman! Alliansen söker nu långsiktigt stöd för en politik
              som leder till att vi får full sysselsättning. Vi vill se en inkluderande
              arbetsmarknad där varje människas förmåga tas till vara. Vi är
              beredda att lyssna på konstruktiva förslag på hur fler jobb skapas.
              Men låt mig vara tydlig med att arbetslinjen är vårt svar för
              att möta de utmaningar som väntar Sverige.
            </seg>
            <seg xml:id="i-88a3b82f07927aba-0">
              Med detta yrkar jag bifall till utskottets förslag.
            </seg>
          </u>
          <note type="speaker" xml:id="i-eb959a42029142c6-0">
            Anf. 48 YLVA JOHANSSON (S) replik:
          </note>
          <u who="ylva_johansson_e8ae63" next="cont" xml:id="i-840b796e5a9bd821-0">
            <seg xml:id="i-194bf3926e4fb400-0">
              Herr talman! När man är en björn med mycket liten hjärna och
              tänker ut saker upptäcker man att en idé som verkade vara riktigt
              idéaktig inne i hjärnan är annorlunda när den kommer ut i det
              fria och andra människor ser på. Så sade Nalle Puh, men det kunde
              kanske ha varit en moderat företrädare som ser till sin egen politik.
            </seg>
            <seg xml:id="i-2805f0b91a678659-0">
              Den retorik som Tomas Tobé här använder är precis samma som vi
              har hört nu i över fyra år, men verkligheten ser helt annorlunda
              ut. Ni företräder inte en arbetslinje. I stället är det en låglönelinje.
              Resultatet av er politik är ju ökad arbetslöshet, ökat utanförskap
              och en långtidsarbetslöshet som biter sig fast.
            </seg>
            <seg xml:id="i-fde9c0dad0ee921b-0">
              Det du, Tomas Tobé, här beskrev om att Sverige stod väl rustat
              inför finanskrisen stämmer. Vi stod väl rustade, och jag inledde
              med att säga det i mitt anförande. Sverige är ett rikt land. Vi
              har haft en situation där vi har satsat på människors kompetens,
              rustat människor för att klara också svåra utmaningar och haft
              trygghetssystem som har kunnat hjälpa människor att våga ta språnget.
            </seg>
            <seg xml:id="i-49e8b600ebd057cf-0">
              Vi har satsat på kunskaper i skolan så att fler människor ska
              få tillgång till mer kunskap. Vi har satsat stort på samarbete
              om forskning och utveckling för att företag ska kunna växa och
              bli konkurrenskraftiga i vårt land. Vi hade också överskott i
              de offentliga finanserna.
            </seg>
            <seg xml:id="i-055806f21f6dd069-0">
              Det är precis denna politik som ni håller på att ändra. Ni håller
              på att sätta Sverige i ett läge där vi inte längre har tillräckligt
              med kompetens att konkurrera med. Hur ser Tomas Tobé på det faktum
              att kunskaperna i svensk skola är i fritt fall? Detta är en oerhört
              allvarlig utmaning.
            </seg>
            <seg xml:id="i-2e01af95dbd4f207-0">
              Det är allt fler ungdomar som lämnar gymnasieskolan utan tillräckliga
              kunskaper. Forskningsintensiva företag väljer att inte investera
              i Sverige utan att flytta till andra länder. Människor som är
              långtidsarbetslösa hamnar nu permanent utanför arbetsmarknaden.
            </seg>
          </u>
          <note xml:id="i-bf744ee32fe3515e-0">
            Anf. 49 TOMAS TOBÉ (M) replik:
          </note>
          <u who="ylva_johansson_e8ae63" prev="cont" xml:id="i-6d556c5990831d37-0">
            <seg xml:id="i-de2abc5ac76ef64e-0">
              Herr talman! Jag känner mig förhållandevis tillfreds med att
              jag sade samma sak före valrörelsen som nu efter valrörelsen.
              Det är hela poängen med vår arbetslinje. Den blir väldigt ofta
              ifrågasatt. Det beskrivs ibland som hårt, och det beskrivs ibland
              som kallt.
            </seg>
            <seg xml:id="i-b4e236bed5cb334e-0">
              Sanningen är att svenska folket kanske har sett vad som är viktigt
              för Sverige. Det är viktigt att man håller ordning och reda i
              statsfinanserna. Kanske är det viktigt att det i alla lägen är
              lönsamt att arbeta och att det blir billigt för företagen att
              anställa. Kanske är det så som vi bygger Sverige starkare.
            </seg>
            <seg xml:id="i-84eceaaa58d604a9-0">
              Vi har varit inne i en djup finanskris. Det är klart att detta
              har påverkat Sverige. De allra flesta i Sverige har också fått
              ta ansvar på olika sätt under denna kris. Men inte ens Ylva Johansson
              kan väl blunda för det läge som Sverige i dag är i. Vi är ett
              undantag i Europa.
            </seg>
            <seg xml:id="i-29feeecb70ddaa31-0">
              Vi har förmånen i debatten i kammaren i dag att stå och diskutera
              satsningar på hur vi ska kunna göra så att fler ungdomar som är
              arbetslösa ska kunna utbilda sig. Vi kan göra satsningar med mer
              coachstöd till de människor som nu är arbetslösa och vill ha en
              hjälp in på arbetsmarknaden.
            </seg>
            <seg xml:id="i-e5684eefee04c094-0">
              Herr talman! Det är någonting som vi ska vara stolta över. Det
              är viktigt. En fråga till Ylva Johansson är: Hur kan samma politik
              som döms ut av väljarna och som av den egna partiledaren Mona
              Sahlin kallas för fel politik vara en politik som ni här i kammaren
              i dag på fullt allvar vill driva till skarpa omröstningar?
            </seg>
            <seg xml:id="i-1ab08fd6dd8dec9b-0">
              Vilket förslag på a-kassans område är det Socialdemokraterna
              föreslår i dag? Är det Sven-Erik Österbergs a-kassa, är det Stefan
              Lövdéns a-kassa, Mona Sahlins a-kassa eller Ylva Johanssons a-kassa?
            </seg>
          </u>
          <note type="speaker" xml:id="i-68010f3f73624a14-0">
            Anf. 50 YLVA JOHANSSON (S) replik:
          </note>
          <u who="ylva_johansson_e8ae63" next="cont" xml:id="i-840b796e5a9bd821-1">
            <seg xml:id="i-6a5070dbe23955a3-0">
              Herr talman! Vi kommer att rösta för en solidarisk a-kassa som
              hela vårt parti står bakom. Patrik Björck kommer att ta upp det
              mer i sitt anförande.
            </seg>
            <seg xml:id="i-96da950264c918c8-0">
              Vi är lyckligtvis i ett läge där vi just nu har en stark tillväxt
              i svensk ekonomi, starkare än i andra länder. Vi föll också skarpare
              än andra länder. Vi hade ett fall i bnp på över 5 procent. Nu
              börjar vi återhämta det, och det är bra. Men det är också ett
              tecken på att det är en mycket konkurrensutsatt och exportberoende
              ekonomi som vi har i Sverige.
            </seg>
            <seg xml:id="i-a0d47f6ca026bcf8-0">
              Det som bygger Sverige starkt är inte bara sänkta skatter. Det
              som bygger Sverige starkt är människor i arbete och människor
              i arbete med kunskaper. Det handlar om forskning, utbildning och
              människor i arbete. Det är detta som ni inte vill investera i.
            </seg>
            <seg xml:id="i-c4b62986d2920b92-0">
              Jag vill vända mig till Tomas Tobé. Nu när vi har en starkt växande
              ekonomi kommer vi att få ökade intäkter till statskassan, vilket
              är välkommet. Då har alliansregeringen lagt fast ett utgiftstak
              som är så snålt tilltaget att det inte kommer att vara möjligt
              att göra några investeringar i utbildning, forskning eller högre
              kvalitet i undervisningen i skolan.
            </seg>
            <seg xml:id="i-fc02cc066de1a76e-0">
              Vi kommer att få se att när vårpropositionen läggs fram i april
              finns det bara ett enda förslag att använda de ökade resurserna
              till, och det är sänkta skatter. Det är samma förslag och det
              enda som Moderaterna alltid föreslår för alla samhällsproblem.
            </seg>
          </u>
          <note xml:id="i-b7886bd49a47e0ca-0">
            Anf. 51 TOMAS TOBÉ (M) replik:
          </note>
          <u who="ylva_johansson_e8ae63" prev="cont" xml:id="i-6d556c5990831d37-1">
            <seg xml:id="i-fe93c4267188cabf-0">
              Herr talman! Sänkta skatter är inte lösningen på alla problem.
              För en undersköterska som går till jobbet varje dag tror jag det
              är viktigt att känna att ens arbete belönas och att det lönar
              sig att arbeta. Jag tror att det också är därför som väldigt många
              nu väljer att ge sitt stöd till Sveriges arbetarparti Nya moderaterna.
            </seg>
            <seg xml:id="i-5b302e60f81f717b-0">
              När det gäller arbetsmarknaden i stort är utbildning oerhört
              viktigt. Det är också därför som vi har satsat väldigt mycket
              på komvux. Det gäller framför allt den yrkesinriktade utbildningen
              som är väldigt viktig. Det är därför vi ser att vi nu har fler
              i svensk högskola än vad vi någonsin har haft tidigare.
            </seg>
            <seg xml:id="i-d822fe05fd39d255-0">
              När det gäller sysselsättningen och resultatet av politiken är
              det 100 000 fler sysselsatta i dag än vad det var i högkonjunkturen
              2006, och då har vi gått igenom en djup kris. Det är resultatet
              av en ansvarsfull ekonomisk politik och en tydlig arbetslinje.
            </seg>
            <seg xml:id="i-411214c4fc583c75-0">
              När det gäller Ylva Johanssons fråga om utgiftstak har vi inga
              nya besked att lämna. Vi kommer fortsatt att ta ansvar för svensk
              ekonomi och säkerställa att svenska skattebetalare vet att de
              satsningar av resurser vi gör det gör vi utan att belåna framtida
              generationer.
            </seg>
          </u>
          <note type="speaker" xml:id="i-55515e06aa69adbb-0">
            Anf. 52 JOSEFIN BRINK (V) replik:
          </note>
          <u who="josefin_brink_149089" next="cont" xml:id="i-d65e346ebb03b8e0-1">
            <seg xml:id="i-b60ced65eb09b1da-0">
              Herr talman! Tomas Tobé tar upp många saker i sitt inlägg. En
              grupp som han nämner är de unga arbetslösa.
            </seg>
            <seg xml:id="i-1cc96a3a8e0d2aaf-0">
              Nyligen kom en rapport från Ungdomsstyrelsen som visar att andelen
              unga i åldern 2029 år som är fattiga har fördubblats sedan 2001.
              Var femte person i 2030-årsåldern lever i dag med låg ekonomisk
              standard. En bärande orsak till det är att de inte får någon fast
              förankring på arbetsmarkanden. Det är ett jättestort problem.
            </seg>
            <seg xml:id="i-d3c5f6ce6027c0e3-0">
              Det står i majoritetens text i betänkandet på s. 19: Det är viktigt
              att arbetslösa ungdomar kan erbjudas stöd för att kunna få en
              mer varaktig förankring på arbetsmarknaden. När jag letar efter
              vilka förslag som läggs fram för att åstadkomma detta hittar jag
              ingenting.
            </seg>
            <seg xml:id="i-9fbb878091b2210d-0">
              Det jag vet att regeringen har gjort redan tidigare under förra
              mandatperioden var att underlätta för arbetsgivare att erbjuda
              otrygga tidsbegränsade anställningar. Den lade fast ett regelverk
              för det som är så generöst för arbetsgivarens del att till och
              med EU-kommissionen har kritiserat regeringen för att man eventuellt
              bryter mot ett EU-direktiv på området.
            </seg>
            <seg xml:id="i-02c452bf8116c135-0">
              Det enda förslag som kommer framöver som berör ungas anställningsvillkor
              som presenteras i budgeten är att man ska hitta på en ny anställningsform
              som heter lärlingsprovanställning. Den innebär en provanställning
              som utsträcks från dagens 6 månader till 18 månader, det vill
              säga ett och ett halvt års provanställning. Det är den mest otrygga
              anställningsform som över huvud taget finns på svensk arbetsmarknad.
            </seg>
            <seg xml:id="i-3d0c62a181843962-0">
              Jag undrar lite: På vilket sätt kommer detta att bidra till att
              ge unga människor en mer fast förankring på arbetsmarknaden?
            </seg>
          </u>
          <note xml:id="i-12a8fc230be47eb3-0">
            Anf. 53 TOMAS TOBÉ (M) replik:
          </note>
          <u who="josefin_brink_149089" prev="cont" xml:id="i-76c425944316944f-1">
            <seg xml:id="i-6f5418d1dad9649b-0">
              Herr talman! Josefin Brink lyfter upp ett väldigt stort problem
              som vi har i samhället. Vi har en hög ungdomsarbetslöshet. Unga
              människor är dessutom väldigt sällan inne i a-kassesystemet. De
              har inte varit ute på arbetsmarknaden. De är tyvärr ofta förvisade
              till försörjningsstöd.
            </seg>
            <seg xml:id="i-31c3adfbcf9f4e89-0">
              Vad är det viktigaste att göra som bot mot detta? Vi tror att
              vi måste få in fler unga på arbetsmarknaden. Det är därför vi
              har satsat väldigt mycket på utbildning. I grunden måste vi lösa
              problemen i den svenska grundskolan och gymnasieskolan. Det är
              bra att unga har möjligheter att gå tillbaka till skolbänken för
              att läsa upp sina betyg om de behöver det.
            </seg>
            <seg xml:id="i-ebcad5513b828b37-0">
              Det är bra att vi tar bort arbetsgivaravgiften för de långtidsarbetslösa
              ungdomarna, och för andra ungdomar halverar vi arbetsgivaravgiften.
              Det kommer att ge ungdomar bättre möjligheter att komma in på
              arbetsmarknaden.
            </seg>
            <seg xml:id="i-7d88c0d8e934a797-0">
              Allt detta är dock Vänsterpartiet och Josefin Brink emot. De
              tycker att det är fel att man till exempel har en möjlighet att
              ha ungdomar anställda hos sig billigare. De vill ha den möjligheten
              för en snäv grupp ungdomar medan vi ser att det är ett mycket
              större problem än så.
            </seg>
            <seg xml:id="i-e324b8c92ecc287c-0">
              När det gäller lärlingsprovanställning handlar det om att ungdomar
              inte får chansen att visa upp sig på arbetsmarknaden.
            </seg>
            <seg xml:id="i-a95f6a46607f575a-0">
              Vi ser att inom de avtalsområden där arbetsmarknadens parter
              har varit ansvarsfulla och öppnat upp för detta så fungerar det
              väl. Det ger ungdomen en erfarenhet och en möjlighet att få ett
              riktigt jobb.
            </seg>
            <seg xml:id="i-e276b3ecc3f8518a-0">
              Jag tror att vi måste våga vara öppna för att pröva många olika
              vägar för att komma in i arbete. Frågan är varför Vänsterpartiet
              inte är det.
            </seg>
          </u>
          <note type="speaker" xml:id="i-0d1ba47eb770a7d7-0">
            Anf. 54 JOSEFIN BRINK (V) replik:
          </note>
          <u who="josefin_brink_149089" xml:id="i-eab882dc04d4544e-0">
            <seg xml:id="i-c32af492a591f6a2-0">
              Herr talman! När det gäller den generella nedsättningen av arbetsgivaravgiften
              för ungdomar har både Riksrevisionen, Finanspolitiska rådet och
              en rad andra ekonomer väldigt klart sagt att det inte skapar några
              nya jobb över huvud taget. Det har skapat större vinstmarginaler
              för stora företag som redan har väldigt många unga anställda.
            </seg>
            <seg xml:id="i-9aeb181d92302524-0">
              Vi vill i stället satsa resurserna på dem som verkligen har svårt
              att få ett jobb. När det gäller dem som inte har en färdig gymnasieutbildning
              har vi en mycket mer gedigen satsning för att de faktiskt ska
              få möjlighet att gå klart gymnasiet som är ganska lik det förslag
              som TCO presenterade nyligen.
            </seg>
            <seg xml:id="i-044ae3a90f8eb79b-0">
              De kallar det för en utbildningsgaranti, och det handlar om att
              erbjuda ungdomar som skolan inte har tagit tillräcklig vara på
              att gå färdigt en gymnasieutbildning i individuellt anpassade
              program. Målsättningen är att alla ska erbjudas den möjligheten
              före 25 års ålder.
            </seg>
            <seg xml:id="i-d85868e77917cd7d-0">
              Vi har alltså en mer ambitiös satsning på den här gruppen än
              vad regeringen har.
            </seg>
            <seg xml:id="i-59cce5efc348ca4a-0">
              Men vad jag pratar om nu är inte den här gruppen som ofta hamnar
              i långtidsarbetslöshet. Jag pratar om de unga som jobbar och betraktas
              som att de är i arbetskraften men som ofta är undersysselsatta,
              som har otrygga anställningar, som går in i och ut ur anställningar,
              som jobbar några timmar då och då, som är timvikarier, som är
              behovsanställda, som får en provanställning som plötsligt, över
              dagen, avbryts utan någon som helst motivering och som utnyttjas
              på en arbetsmarknad där de har väldigt lite att säga till om.
            </seg>
            <seg xml:id="i-6700cddf28bbb388-0">
              Detta leder till att dessa unga människor inte får någon fast
              förankring på arbetsmarknaden. De får en väldigt dålig ekonomi
              och har extremt svårt att till exempel här i Helsingfors skaffa
              en bostad, att bilda familj och allt detta, och det här är en
              situation som fler och fler unga människor hamnar i. Mer än hälften
              av dem under 24 år har en sådan otrygg anställning. Ungefär var
              tredje som är under 30 år har en otrygg visstidsanställning.
            </seg>
            <seg xml:id="i-55e970ed3ebd34eb-0">
              Jag undrar om regeringen tror att man kommer till rätta med detta
              genom ytterligare en otrygg anställningsform.
            </seg>
            <seg xml:id="i-c1bfc1f61755f76c-0">
              Anf. 55 TOMAS TOBÉ (M) replik:
            </seg>
            <seg xml:id="i-5c72da79582757e9-0">
              Herr talman! I Sverige har vi en modell som innebär att det är
              parterna som har ett ansvar för att se till att man följer de
              lagar och regler som gäller.
            </seg>
            <seg xml:id="i-bc7b859498f22c50-0">
              Det är visserligen sant som Josefin Brink påpekar, att vi har
              väldigt många ungdomar som har visstidsanställningar. Det är väldigt
              ofta så att det första jobbet man får är en visstidsanställning
              innan man kan ta sig vidare till ett riktigt arbete igen.
            </seg>
            <seg xml:id="i-d856a825bd5e57a0-0">
              Det vi nu ser är att vi har så pass många ungdomar som tyvärr
              har misslyckats i den svenska skolan. De har aldrig kommit ut
              på arbetsmarknaden, och de är heller inte beredda att gå tillbaka
              till skolbänken. För denna grupp säger vi: Kan vi öppna dörren
              och erbjuda en möjlighet att få en del av utbildningen på en arbetsplats
              samtidigt som man har en lön? Kan detta vara en väg in?
            </seg>
            <seg xml:id="i-7ccaae86b884a04c-0">
              Vi tror det. Vi har tittat på många andra länder, exempelvis
              på Norge och Danmark, där man har olika typer av modeller för
              detta som fungerar väldigt väl. Det handlar om att föra in ungdomar
              på arbetsmarknaden, och det tycker vi är oerhört viktigt.
            </seg>
            <seg xml:id="i-e4a8efc5c27569a7-0">
              Den intressanta frågan är så klart att om vi skapar fler jobb
              totalt sett så löser vi också en del av ungdomsarbetslösheten.
              Detta har jag berört i mitt anförande.
            </seg>
            <seg xml:id="i-7c95b474e7b82a0d-0">
              Ett jobb som väldigt många ungdomar har i dag och som Josefin
              Brink inte tycker behöver finnas kvar har kommit via RUT-avdraget.
              En tredjedel av dem som i dag har fått en möjlighet att komma
              in och arbeta via ett RUT-avdrag är nu ungdomar som riskerar att
              sägas upp på grund av att Josefin Brink tycker att vi i kammaren
              ska rösta igenom ett avskaffande av RUT-avdraget.
            </seg>
            <seg xml:id="i-f82625de05597d67-0">
              Jag får ta det här med Josefin Brink sedan.
            </seg>
          </u>
          <note type="speaker" xml:id="i-a6c63c9d329dbdb3-0">
            Anf. 56 ERIK ALMQVIST (SD) replik:
          </note>
          <u who="unknown" next="cont" xml:id="i-accdf688cff89fbb-1">
            <seg xml:id="i-1bdd8207348abd89-0">
              Herr talman! Tomas Tobé undrar hur vi i Sverigedemokraterna får
              ihop vår budget med en minskad skatt och ökade utgifter för välfärden.
            </seg>
            <seg xml:id="i-70d17200a3488b39-0">
              Jag vet inte om jag och mitt parti har varit otydliga, men vi
              vill faktiskt minska invandringen ganska mycket dessutom. Vi räknar
              med att kunna spara ungefär 10 miljarder på det här nästa år.
            </seg>
            <seg xml:id="i-af7f7b10134139f9-0">
              Jag är medveten om att det är väldigt lågt räknat. Bland annat
              Svenskt Näringsliv som står Alliansen nära räknade på vår politik
              och kom fram till att egentligen skulle det snarare röra sig om
              20 miljarder, alltså det dubbla. En siffra som för övrigt även
              Socialdemokraterna bekräftar. Men även 10 miljarder räcker till
              att satsa på både välfärd och sänkta skatter. Så ligger det till.
            </seg>
            <seg xml:id="i-ac169c5db917608a-0">
              Under dessa tre första månader i riksdagen för oss sverigedemokrater
              har vi fått se prov på märklig matematik från Alliansen vid ett
              flertal tillfällen, bland annat när Alliansen har hävdat att en
              90-procentig sänkning av invandringen som vi står bakom är detsamma
              som en 10-procentig ökning. Jag börjar förstå varför man ser det
              som problematiskt att man nu kanske måste börja skära ned på Regeringskansliet
              från 5 000 tjänstemän till 4 700. Det är svårt med matematik.
            </seg>
            <seg xml:id="i-c714fa29260e7569-0">
              Att det är svårt med matematik märkte vi också i Tomas Tobés
              anförande när han talade om att det ser bra ut med sysselsättningsstatistiken
              i Sverige de senaste åren. Antalet sysselsatta har ökat med 100
              000 personer sedan 2006. Det stämmer ju. Problemet är bara att
              genom er invandring har befolkningen i arbetsför ålder ökat med
              upp emot 300 000 personer. Andelen som är sysselsatta har alltså
              minskat.
            </seg>
            <seg xml:id="i-eb3d3be19c8afce1-0">
              Med ert sätt att räkna måste Nordkorea vara ett föredöme. De
              har fler sysselsatta än Sverige. Det är verkligen en arbetslinje.
              Att de sedan har fler som inte är i arbete spelar tydligen ingen
              roll.
            </seg>
          </u>
          <note xml:id="i-6bf93c38b0b78ae5-0">
            Anf. 57 TOMAS TOBÉ (M) replik:
          </note>
          <u who="unknown" prev="cont" xml:id="i-b40996dad0f864b8-1">
            <seg xml:id="i-6504f8010b514b88-0">
              Herr talman! De enda som möjligtvis skulle kunna ha Nordkorea
              som sitt föredöme vore kanske Sverigedemokraterna. Där är det
              nämligen väldigt lite rörelse över gränserna, kan jag upplysa
              Erik Almqvist om.
            </seg>
            <seg xml:id="i-5dc4a1740338d9fc-0">
              Om vi nu går till sakfrågan och invandringen kan vi, när vi läser
              Sverigedemokraternas budget, konstatera att 90 procent av invandringen
              till Sverige ska stoppas. I den här beräkningen kan vi konstatera
              att också svenskar som har rest utomlands och som vill återinvandra
              till Sverige innefattas. Är det till dem, Erik Almqvist, som du
              tycker att det är viktigt att säga stopp, du är inte välkommen
              tillbaka till Sverige? Vi har fullt upp på svensk arbetsmarknad,
              så ni får nog vänta lite till.
            </seg>
            <seg xml:id="i-65dcc85ccc169fe4-0">
              Det jag tror är viktigt att förstå är att man måste granska den
              långsiktiga utvecklingen väldigt noga. Nu är Sverigedemokraterna
              visserligen ett nytt parti i Sveriges riksdag, och det kan möjligtvis
              ursäkta er, men jag kan berätta att arbetskraftsprognoserna framöver
              kommer att visa att vi kommer att ha ett tydligt behov av fler
              arbetskraftsinvandrare till Sverige. Det är det ena alternativet.
            </seg>
            <seg xml:id="i-97ad0bd4515a923d-0">
              Det andra alternativet är att skära ned på välfärden. Hur man
              än räknar och hur mycket man än ogillar invandring kommer man
              inte undan detta: Det kommer att vara viktigt att svenska företag
              har en möjlighet att rekrytera den kompetens man behöver för att
              vara konkurrenskraftiga i en alltmer globaliserad värld.
            </seg>
            <seg xml:id="i-07699f331c1a9ba0-0">
              Min fråga till Erik Almqvist är: Vilket svar är det som gäller?
              Kan Sverigedemokraterna acceptera att det finns en prognosutveckling
              som innebär att vi behöver arbetskraftsinvandring, eller är det
              nedskärningar i välfärden och sänkta pensioner som är att vänta
              för landets pensionärer?
            </seg>
          </u>
          <note type="speaker" xml:id="i-d2dda3366bbb31a5-0">
            Anf. 58 ERIK ALMQVIST (SD) replik:
          </note>
          <u who="unknown" next="cont" xml:id="i-accdf688cff89fbb-2">
            <seg xml:id="i-03ac6a68447529ea-0">
              Herr talman! Nu börjar jag förstå att Tomas Tobé har lite svårt
              att se hur vår budget håller. Båda Tomas Tobés antaganden kring
              vår budget var ju felaktiga till att börja med.
            </seg>
            <seg xml:id="i-cfed1118413f1253-0">
              Nej vi har inte sagt i vår budget att vi ska minska invandringen
              med 90 procent. Vi vill sätta upp nya och restriktivare regler
              framför allt för anhörig- och asylinvandring, och vi har uppskattat
              att den typen av invandring kommer att minska med 90 procent.
              Men det omfattar inte, som Tomas Tobé antog, de svenskar som återvänder.
              Förra året var det ungefär 18 000 av över 100 000 invandrare totalt.
            </seg>
            <seg xml:id="i-6008a233c8d22834-0">
              Vi vill heller inte ha nordkoreansk invandring.
            </seg>
            <seg xml:id="i-744a1ca3b2b72fad-0">
              Precis som jag sade vill vi ha en behovsanpassad invandring.
              Behöver vi arbetskraft vill vi att man ska vara öppen för det.
              Det är inget konstigt. Så har det varit länge i Sverige. Problemet
              är att ni i praktiken har avskaffat behovsprövningen. I dag är
              det upp till den enskilde att fixa sig ett jobb; om det sedan
              finns behov av den typen av arbetskraft på arbetsmarknaden eller
              inte spelar ingen roll när uppehållstillståndet ska utfärdas.
            </seg>
            <seg xml:id="i-1b739cd891571f68-0">
              Det här är rakt emot utvecklingen i våra grannländer och även
              i arbetskraftsinvandringsländer som ni gärna framhåller, till
              exempel Kanada där man har utarbetat poängsystem som blir alltmer
              tydliga med tiden, just för att man vill ha en tydlig behovsprövning
              och en tydlig profilering så att man får folk till landet som
              man också har nytta av.
            </seg>
            <seg xml:id="i-0aa9b750d769b6a8-0">
              Att er invandringspolitik inte fungerar är uppenbart. Det är
              därför ni måste införa diskriminering av svenskar, vilket jag
              själv skulle ha svårt att stå och tala stolt om utan att skämmas
              inför de väljare som faktiskt har röstat på mig.
            </seg>
            <seg xml:id="i-4ca7f8990e1fd2b9-0">
              Vad gäller prognoser får vi höra att det kommer att komma prognoser
              som visar att vi behöver arbetskraftsinvandring. Självklart. Det
              kommer att komma sådana prognoser någon gång i framtiden. Det
              kommer också att komma prognoser i framtiden som visar på att
              vi inte behöver det.
            </seg>
            <seg xml:id="i-7dac552c79047cae-0">
              Men vi måste förhålla oss till den verklighet som är nu, och
              problemet är att under flera decennier har vi en minskande sysselsättningsgrad
              i Sverige. Vi har en invandring som bara leder till ökad arbetslöshet,
              och då ser inte vi ett sådant nära förestående problem eller behov.
            </seg>
          </u>
          <note xml:id="i-9dc1bc6cad73589d-0">
            Anf. 59 TOMAS TOBÉ (M) replik:
          </note>
          <u who="unknown" prev="cont" xml:id="i-b40996dad0f864b8-2">
            <seg xml:id="i-38d942d99a116a33-0">
              Herr talman! Prognoserna finns redan. Jag kan skicka över ett
              antal underlag från SCB så kan Erik Almqvist få läsa igenom dem
              och sedan återkomma med ett svar på hur han anser att svenska
              företag ska kunna lösa sin arbetskraftsbrist på sikt.
            </seg>
            <seg xml:id="i-1d2f22288939d853-0">
              Jag tror att det är viktigt att komma ihåg att över 600 000 personer
              som man skulle kunna kalla för invandrare, utrikes födda eller
              vad vi nu väljer att kalla dem som kommer från ett annat land
              går till jobbet varje dag och arbetar i Sverige. Det är människor
              som bidrar till vårt välstånd. Och det är någonting som jag är
              väldigt stolt över.
            </seg>
            <seg xml:id="i-d47c03a66bc2136a-0">
              Det jag däremot inte tycker att vi ska vara stolta över är när
              någon lägger fram oseriösa budgetförslag där man till exempel
              säger att man ska sänka skatter och höja bidrag och där man inte
              har en ordentlig finansiering i grunden. Ni må tycka att det är
              som ni säger i de förslag som ni har lagt fram på invandringsområdet,
              men det finns ingen ekonomisk bärkraft i de analyser som ni har
              gjort.
            </seg>
            <seg xml:id="i-f662f8d7795f0a20-0">
              När det gäller instegsjobben, som finns på vårt område i detta
              utskott, tycker jag att det största problemet är att utrikes födda
              som kommer till Sverige inte tillräckligt snabbt lär sig svenska
              och att de inte kommer ut i arbete. Jag tycker att det är de största
              problemen. Därför är instegsjobben väldigt viktiga. De ger en
              möjlighet att kombinera lärandet av svenska med att arbeta. Därmed
              kan vi också underlätta integrationen i Sverige.
            </seg>
            <seg xml:id="i-7ff8b1f75db0a8aa-0">
              När det går upp för svenska folket att Sverigedemokraterna inte
              vill ha någon integrationspolitik, att man vill stigmatisera bilden
              av invandrare och att man vill hålla dem utanför arbetsmarknaden
              tror jag att Erik Almqvist och Sverigedemokraterna kommer att
              marschera ut ur den här kammaren, och det kommer jag att vara
              stolt över.
            </seg>
          </u>
          <note type="speaker" xml:id="i-274bde7b8964b822-0">
            Anf. 60 MEHMET KAPLAN (MP) replik:
          </note>
          <u who="mehmet_kaplan_6f7a65" next="cont" xml:id="i-65bce91364abcb1e-0">
            <seg xml:id="i-547128578b9a1d70-0">
              Herr talman! Tack Tomas Tobé för anförandet! Det föranledde några
              frågor.
            </seg>
            <seg xml:id="i-d6367c30e824f90b-0">
              Den ena handlar om hur arbetsmiljöombuden ser på frågorna. Tomas
              Tobé nämnde inte det alls i sitt anförande. I enkäten om arbetsmiljö
              som har presenterats ser vi att 37 procent av de drygt 2 500 arbetsmiljöombud
              som har svarat på enkäten säger att det förekommer sjukskrivningar
              kopplade till arbetstid på deras arbetsplats. 84 procent uppger
              att det finns tjänstemän som regelbundet arbetar övertid. Man
              kan ju tycka att det är bra att folk jobbar övertid, men endast
              14 procent säger att samtliga på arbetsplatsen tar ut den fyra
              veckors sammanhängande sommarsemester som är lagstadgad, och 84
              procent anger att tjänstemännen antingen inte kan eller själva
              väljer att inte göra det.
            </seg>
            <seg xml:id="i-c70cc06a1a1e6f23-0">
              Det jag tog upp i mitt huvudanförande och det jag vill veta från
              Tomas Tobé är varför man inte nämner de här frågorna på det sätt
              som de faktiskt bör nämnas, nämligen att det här är ett stort
              problem. Flera talare som är uppsatta på talarlistan efter oss
              kommer att ta upp många andra viktiga frågor, men det här arbetsområdet
              som vi pratar om i dag är nog så viktigt för den majoritet av
              svenskar som jobbar. Det här är faktiskt en oerhört viktig fråga.
              Vilka tankar har ni i utskottet som tillhör regeringsunderlaget?
              Det skulle jag vilja höra av Tomas Tobé.
            </seg>
          </u>
          <note xml:id="i-6b642adeb271f84d-0">
            Anf. 61 TOMAS TOBÉ (M) replik:
          </note>
          <u who="mehmet_kaplan_6f7a65" prev="cont" xml:id="i-e064307f3a05611a-0">
            <seg xml:id="i-8c90fbf6eca60d71-0">
              Herr talman! Låt mig börja med att ge Mehmet Kaplan rätt. Det
              här är en oerhört viktig fråga, en framtidsfråga. Jag tror att
              hela frågeställningen kring arbetsmiljö måste bli någonting självklart.
              Jag skulle gärna se ett större engagemang, framför allt från arbetsgivarorganisationerna
              när det gäller de här frågorna.
            </seg>
            <seg xml:id="i-c70f24223bb59009-0">
              Jag tror att hela frågan om arbetsmiljö faktiskt kommer att vara
              ett konkurrensmedel i framtiden, det vill säga att erbjuder man
              en arbetsplats med en bra arbetsmiljö kommer man också att vara
              attraktiv som arbetsgivare.
            </seg>
            <seg xml:id="i-1db19f3b294a1973-0">
              Arbetsmarknadsministern hade tyvärr inte möjlighet att närvara
              vid denna debatt, men jag kan berätta att Hillevi Engström har
              ett mycket starkt engagemang i detta. Hon har också en bakgrund
              som facklig ombudsman och är mycket kunnig i dessa frågor. Hon
              har varit tydlig med att hon nu vill göra mer på detta område.
            </seg>
            <seg xml:id="i-613dacf32dd5e4d9-0">
              Vi väljer att i den här budgeten avisera ett förslag med coacher
              över tröskeln. Just för dem som har varit borta från arbetsmarknaden
              länge och de arbetsgivare som tar emot dem kan vi kanske hitta
              en möjlighet genom att en coach kan hjälpa till så att man får
              en bra arbetsmiljö och får det att fungera.
            </seg>
            <seg xml:id="i-ccc3688da0890ad8-0">
              Det var lite grann det, herr talman, jag avsåg när jag beskrev
              det som att vi behöver få en mer inkluderande arbetsmarknad, en
              arbetsmarknad där man prövar alla människors arbetsförmåga och
              där man kan få delta efter egna förutsättningar. Det är också
              en fråga där arbetsmiljön är väldigt central.
            </seg>
          </u>
          <note type="speaker" xml:id="i-395a2d1dc38dc1a9-0">
            Anf. 62 MEHMET KAPLAN (MP) replik:
          </note>
          <u who="mehmet_kaplan_6f7a65" next="cont" xml:id="i-65bce91364abcb1e-1">
            <seg xml:id="i-5e82874451d94291-0">
              Herr talman! Tack, Tomas Tobé! När det gäller det här förhållningssättet
              är det naturligtvis bra att vi har en relativt god samsyn. Det
              handlar ändå om det långsiktiga arbetet med de insatser vi faktiskt
              gör för att få flera människor i arbete. Det är det högst prioriterade
              målet. Där instämmer jag i det som har sagts. Vi ska kunna sörja
              för att de som kommer in i arbete och de som redan finns i arbetslivet
              faktiskt kan känna glädje och en trygghet i det arbete de har.
            </seg>
            <seg xml:id="i-8a5d0c8fc75b5951-0">
              Då blir det lite svårt med de besparingar som man har gjort på
              Arbetsmiljöverkets anslag och som en av våra reservationer just
              tar upp. I betänkandet har Alliansen framfört att man faktiskt
              har satsat lite pengar, inte fullt så mycket som vi hade velat,
              och i syftet skrivs det att man bland annat har satsat de här
              pengarna för att förstärka Arbetsmiljöverkets informations- och
              kunskapsspridning om arbetsmiljöfrågor så att fler arbetsplatser,
              även de minsta, stimuleras till ett effektivt miljöarbete.
            </seg>
            <seg xml:id="i-dda4d51d20d5bacc-0">
              Frågan är: Är det verkligen informationsprodukter som ska utvecklas
              i syfte att öka intressenternas möjligheter att få ett konkret
              och användbart stöd, eller är det så att det faktum att trafiken
              på webbplatsen har ökat är viktiga indikatorer på att det faktiskt
              blir reella förbättringar på området? Jag är lite tveksam, men
              naturligtvis är informationsinsatserna viktiga. Jag tycker att
              det är bra att de görs, men jag menar att det bör tas ett bredare
              grepp om detta.
            </seg>
            <seg xml:id="i-8a6123a84439be97-0">
              Jag vill också passa på att önska utskottsordföranden en god
              jul och ett gott nytt år. Det här är ju sista debatten i vårt
              utskott inför julledigheten.
            </seg>
          </u>
          <note xml:id="i-f15295f5d402cc44-0">
            Anf. 63 TOMAS TOBÉ (M) replik:
          </note>
          <u who="mehmet_kaplan_6f7a65" prev="cont" xml:id="i-e064307f3a05611a-1">
            <seg xml:id="i-f5fe5e6c24ac20c9-0">
              Herr talman! Det är sant. Vi har ökat anslagen till Arbetsmiljöverket
              de senaste åren. Vi har också genomfört sänkningar i inledningen
              av förra mandatperioden.
            </seg>
            <seg xml:id="i-dd7b8a1b232af84b-0">
              Låt mig vara tydlig och säga så här: Jag tror inte att frågan
              om en god arbetsmiljö kan begränsas till summan i budgeten till
              Arbetsmiljöverket. Det är en klart större fråga än så, och vi
              har stora utmaningar framgent på svensk arbetsmarknad.
            </seg>
            <seg xml:id="i-62b95c3c8233f7b5-0">
              Det vi har försökt att göra, om jag nu stannar vid Arbetsmiljöverket,
              är att givetvis ha kvar delen av kontroll, vilket behövs på ett
              antal arbetsplatser, men kanske framför allt att också få i gång
              ett arbete som handlar om att ge mer hjälp och att underlätta
              för de mindre företagen. Väldigt ofta handlar inställningen till
              arbetsmiljö om okunskap. Vi tror att vi behöver satsa mer på rådgivning
              och information för att den vägen säkerställa att vi kan få en
              bättre arbetsmiljö på svensk arbetsmarknad.
            </seg>
          </u>
          <note type="speaker" xml:id="i-9c29f951e013b4c1-0">
            Anf. 64 HANS BACKMAN (FP):
          </note>
          <u who="hans_backman_ddec91" xml:id="i-798067b5f4bad35e-0">
            <seg xml:id="i-05d9f8f43b26e215-0">
              Herr talman! Jag ska börja med att yrka bifall till förslagen
              i det betänkande som vi debatterar i dag, AU2 Arbetsmarknad och
              arbetsliv .
            </seg>
            <seg xml:id="i-011ffa205134f42c-0">
              Jag vill också inleda med att säga att Sverige har klarat sig
              bättre ur den värsta finanskrisen sedan 1930-talet än de flesta
              andra länder. Det är värt att beakta när man tittar på situationen
              i vårt land. Tack vare de starka offentliga finanserna har Sverige
              kunnat bedriva en politik som har dämpat fallet i produktionen
              och sysselsättningen. Åtgärderna för att lindra krisens effekter
              har kännetecknats av en ambition att åstadkomma så positiva effekter
              på sysselsättningen som möjligt i en tid som har varit svår.
            </seg>
            <seg xml:id="i-708dbb578a70b8d7-0">
              De omfattande reformer som regeringen har genomfört under den
              gångna mandatperioden, bland annat på vårt område, arbetsmarknaden,
              för att stärka arbetslinjen ökar inte bara den varaktiga sysselsättningen
              utan lindrar också i nuläget krisens effekter.
            </seg>
            <seg xml:id="i-35694278499c7a6b-0">
              Åtgärderna har också bidragit till att stärka de långsiktiga
              förutsättningarna för tillväxt. Regeringens politik, den som vi
              har fått förtroende av väljarna att fortsätta med även under denna
              mandatperiod, har konsekvent haft, och kommer konsekvent fortsättningsvis
              att ha, fokus på jobbskapande och matchning in på arbetsmarknaden.
            </seg>
            <seg xml:id="i-6cadd6b7cd695c8f-0">
              Vi i Alliansen Folkpartiet, Moderaterna, Centern och Kristdemokraterna
              kan konstatera att arbetsmarknaden fortsätter att utveckla sig
              i en positiv riktning. Sysselsättningen ökar, och de arbetade
              timmarna på den svenska arbetsmarknaden blir fler. Den goda utvecklingen
              förstärks också av att arbetslösheten nu tenderar att minska.
              Det framgår av arbetskraftsundersökningen, AKU, för november i
              år, 2010, att antalet sysselsatta i åldern 1574 år ökade med nära
              100 000 personer jämfört med november 2009. Arbetslösheten var
              i november 7,1 procent. Det är absolut en alltför hög siffra,
              men det är ändå en fortsatt nedåtgående trend för både kvinnor
              och män.
            </seg>
            <seg xml:id="i-49bea2168b59bae9-0">
              Det är glädjande att vi kan se att den starka utvecklingen på
              arbetsmarknaden också innebär att långtidsarbetslösheten tenderar
              att minska. Den har minskat från 127 000 personer till 113 000
              personer på ett år. Det är samma sak där. Det är alltför många,
              men det är på väg åt rätt håll.
            </seg>
            <seg xml:id="i-7509f9ef258198b1-0">
              Företrädare för både Statistiska centralbyrån, SCB, och Konjunkturinstitutet,
              KI, har vid informationstillfällen i utskottet under den tid som
              beredningen av detta ärende har pågått talat om en bred återhämtning
              på arbetsmarknaden. KI beräknade i september 2010 att sysselsättningen
              skulle öka med 140 000 personer mellan 2010 och 2012 men angav
              också inför utskottet i november att det inte är uteslutet att
              denna siffra kommer att justeras uppåt. Enligt institutets egna
              undersökningar ligger till exempel näringslivets anställningsplaner
              på en hög nivå. Andra positiva indikationer som institutet hänvisade
              till är att Arbetsförmedlingens uppgifter nu visar en starkt nedåtgående
              trend för varsel om uppsägning och en uppgång när det gäller antalet
              nyanmälda platser.
            </seg>
            <seg xml:id="i-9cc18e34dfca9202-0">
              Fru talman! När sysselsättningen nu tar fart och arbetslösheten
              börjar minska är det centralt att säkra att arbetsmarknaden fungerar
              väl och att arbetsmarknadspolitiken anpassas till konjunkturutvecklingen.
              Då är det rimligt att de konjunkturberoende arbetsmarknadspolitiska
              åtgärderna minskar i omfattning i takt med att arbetsmarknadsläget
              förbättras. Jag vill ändå betona att det är förstås viktigt att
              det finns en hög beredskap för att vidta nya åtgärder om det skulle
              visa sig att arbetsmarknaden plötsligt skulle utvecklas svagare
              än enligt de bedömningar som har gjorts i budgetpropositionen.
              Detta är viktigt för att motverka risken att arbetslösheten biter
              sig fast och att människor slås ut från arbetsmarknaden.
            </seg>
            <seg xml:id="i-96dae83431820976-0">
              Styrande för företagens beslut att anställa är hur konjunkturläget
              uppfattas och hur man ser på framtiden som företagare. Där understryks
              vikten av goda offentliga finanser och ett långsiktigt ansvarstagande
              för svensk ekonomi. Här skulle jag vilja påpeka att Socialdemokraterna,
              Miljöpartiet och Vänsterpartiet avvisar sänkningen av socialavgifterna
              för unga. De anser inte att det är en åtgärd som skulle öka efterfrågan
              på personer med svag förankring på arbetsmarknaden i det här fallet
              de unga. Det är ett bristande ansvarstagande inom arbetsmarknadspolitiken
              eftersom min bedömning är att en sådan åtgärd gör det svårare
              för unga att få jobb på grund av fördyringar för företagen. Enligt
              Svenskt Näringslivs företagarbarometer som kom i somras anger
              67 procent av Sveriges företagare att halveringen av arbetsgivaravgiften
              till de unga har haft betydelse för deras beslut att rekrytera.
              Uppenbarligen säger företagare själva att detta har betydelse
              för deras vilja att anställa. Det bör man ta i beaktande när man
              funderar över eventuella förändringar i den åtgärden.
            </seg>
            <seg xml:id="i-fd05f7aa853cace6-0">
              Fru talman! Alliansen kan instämma med oppositionen om att det
              finns behov av satsningar på utbildning, i synnerhet att det är
              viktigt att ha slutfört grund- och gymnasieskola. Vi välkomnar
              därför att regeringen avser att vidga målgruppen för folkhögskolesatsningen,
              som ska motivera och underlätta för arbetslösa ungdomar att återuppta
              och genomföra sina studier. Insatserna ska nu erbjudas samtliga
              arbetslösa ungdomar under 25 år som saknar slutbetyg från grund-
              och gymnasieskolan.
            </seg>
            <seg xml:id="i-791847b9f3d68d1e-0">
              Det kan finnas skäl att betona utbildningspolitikens betydelse
              för arbetsmarknadsutvecklingen och särskilt peka på de positiva
              förändringarna av gymnasieskolan, som bland annat syftar till
              att förbättra genomströmningen och minska antalet avhopp från
              skolan.
            </seg>
            <seg xml:id="i-8cec880c65638620-0">
              Vi vill också peka på den positiva utvecklingen av lärlingsfrågan.
              Här har vi en satsning från regeringen på en omfattande lärlingsutbildning,
              och här finns förslag på en särskild anställningsform för gymnasielärlingar
              och inrättande av lärlingsprovanställningar. Det här ska underlätta
              de ungas inträde på arbetsmarknaden.
            </seg>
            <seg xml:id="i-ceaaebc42c9bbd24-0">
              Jag vill också i sammanhanget uppmärksamma regeringens viktiga
              satsning på yrkesutbildning. I budgetpropositionen för 2009 presenterade
              regeringen ett paket vars syfte var att utöka och uppvärdera svensk
              yrkesutbildning. Totalt planerades en satsning på 1,8 miljarder
              kronor under tre år för att ge fler möjlighet att läsa en yrkesutbildning
              och för att genom detta förbättra näringslivets konkurrenskraft.
              Yrkesutbildningspaketet innehöll tre delar som gäller olika skolformer.
              Utöver den gymnasiala lärlingsutbildningen är det gymnasial yrkesutbildning
              inom komvux och yrkeshögskola. För samtliga delar gäller att de
              ska anpassas till behoven på arbetsmarknaden.
            </seg>
            <seg xml:id="i-d8881e63848d7eef-0">
              Intresset för utbildningarna har också varit stort. Mot bakgrund
              av konjunkturläget och för att motverka arbetslösheten föreslår
              regeringen en utökad satsning på yrkesvux i hösttilläggsbudgeten.
              Regeringen föreslår att denna satsning ska fortsätta även under
              2011. Det här tycker jag är bra och kan vara värdefullt för många,
              inte minst unga som härmed kan få en större chans att få jobb.
            </seg>
            <seg xml:id="i-b2ef23e4fcaa50ec-0">
              Fru talman! De unga har under en längre period haft svårt på
              arbetsmarknaden. De har haft en utsatt situation. Det försämrade
              arbetsmarknadsläget har drabbat ungdomar hårt. Det kan också delvis
              förklaras av att unga oftare än vuxna har en svag förankring på
              arbetsmarknaden med tillfälliga arbeten eller begränsad anställningstid.
              Hela utskottsmajoriteten, det vill säga Alliansen, vill understryka
              att det här är allvarligt. Vi avser därför förstås att fortsätta
              med att försöka förbättra läget. De unga som saknar fullständig
              gymnasieutbildning har en särskilt utsatt situation. Att slutföra
              grund- och gymnasieskola är mycket viktigt för att få en förankring
              på arbetsmarknaden. Därför välkomnar vi i Alliansen regeringens
              satsningar på att motivera och underlätta för arbetslösa ungdomar
              att återuppta och avsluta sina studier med hjälp av högre studiebidrag
              för arbetslösa ungdomar som saknar grundskole- eller gymnasieutbildning.
              Jag återkommer till det eftersom det är så extremt viktigt.
            </seg>
            <seg xml:id="i-f4e2c9db05702203-0">
              Vi vill också visa vår uppskattning till att man fortsätter att
              förlänga och utvidga den folkhögskolesatsning som infördes 2010.
              Vi vill även lyfta fram utbildningspolitikens betydelse för arbetsmarknadsutvecklingen.
              Det hänger ihop. Sedan är vi fokuserade på att gymnasieskolan
              ska reformeras. Vi måste komma till rätta med de fallande kunskapsnivåerna.
              Detta arbete har påbörjats och fortskrider, men det tar sin tid
              att få full effekt när man lägger om ett så stort system som vårt
              utbildningssystem.
            </seg>
            <seg xml:id="i-0ed101e9d49e7fad-0">
              Fru talman! Vi i Alliansen vill också uppmärksamma att Nationella
              lärlingskommittén har överlämnat sitt andra delbetänkande, Gymnasial
              lärlingsutbildning utbildning för jobb till regeringen. Lärlingskommittén
              har haft i uppdrag att stödja och följa upp försöksverksamheten
              med gymnasial lärlingsutbildning i första hand ur näringslivets
              perspektiv. Närmare 10 000 ungdomar deltar i försöksverksamheten
              med gymnasial lärlingsutbildning. Den har pågått sedan hösten
              2008, och planen är att verksamheten nästa år ska permanentas
              inom den nya gymnasieskolan. Lärlingsutbildningen ska utgöra ett
              komplement till den skolförlagda yrkesutbildningen. Kommitténs
              undersökning visar att nio av tio företag som deltar i försöksverksamheten
              är positiva.
            </seg>
            <seg xml:id="i-011672a39e9a66bd-0">
              I sammanhanget kan även nämnas att regeringen har aviserat att
              fler vägar ska öppnas för ungdomars möjligheter till jobb. Det
              finns till exempel planer på att införa en ny tidsbegränsad anställningsform
              för elever som går lärlingsprogram inom gymnasieskolan och en
              möjlighet till lärlingsprovanställningar för personer upp till
              23 år. Vi ser detta som verktyg för att få ned arbetslösheten
              bland de unga.
            </seg>
            <seg xml:id="i-75894e3f99a66dc8-0">
              Här är det också viktigt att uppmärksamma IF Metall och arbetsgivarorganisationen
              Teknikföretagen, som i dagarna har tecknat kollektivavtal om yrkesintroduktion.
              Avtalet riktar sig till ungdomar under 25 år som saknar relevant
              yrkeserfarenhet och som på detta sätt kan få arbete och utbildning.
              Detta kan ses som ett exempel på när arbetsmarknadens parter tar
              ett ansvar för att unga ska ges en väg in i arbete.
            </seg>
            <seg xml:id="i-56439fcfa08ddc2f-0">
              Här är det också värt att notera att det finns ett starkt stöd
              för att införa lärlingssystem. I den företagarbarometer som Svenskt
              Näringsliv hade i somras, som jag tidigare hänvisade till, anser
              73 procent av företagen att det är en mycket eller ganska viktig
              reform att genomföra för att öka sysselsättningen bland unga.
              Det här har starkt stöd över en stor del av det arbetsmarknadspolitiska
              fältet av de aktörer som är inblandade i detta arbete.
            </seg>
            <seg xml:id="i-9eb72105308c42cc-0">
              Jag vill poängtera att vi i Alliansen ser arbetslösheten, och
              i synnerhet ungdomsarbetslösheten, som en av de absolut mest angelägna
              frågorna för Sverige att få bukt med. De åtgärder som nu vidtas
              är mycket viktiga, och vi vill fokusera inte minst på satsningarna
              på ungdomar.
            </seg>
            <seg xml:id="i-9556bfcab57479be-0">
              Vi har också ett antal förslag som gäller förstärkta resurser
              till arbetspraktik och coachning. Arbetsförmedlingen får också
              ytterligare resurser som kan användas för denna prioriterade grupp.
              Budgetförslaget innehåller även utökade möjligheter för unga att
              få stöd inom jobbgarantin.
            </seg>
            <seg xml:id="i-1339d8bb516554e0-0">
              Den halverade arbetsgivaravgiften för den som anställer ungdomar
              under 26 år ligger dessutom fast. Jag vill också lyfta fram de
              särskilda nystartsjobben som riktar sig till unga människor mellan
              20 och 25 år som har varit arbetslösa i mer än sex månader. För
              den gruppen ges arbetsgivaravgiften en reducering som motsvarar
              normal arbetsgivaravgift.
            </seg>
            <seg xml:id="i-44c92ba8d1f0e330-0">
              Jag skulle också vilja säga något ord om forskningen, som har
              tagits upp här i talarstolen. Faktum är att vi i Sverige gör en
              rejäl satsning på svensk forskning. Den forskningsproposition
              som lades fram 2008 innebar en ökning av anslagen med 5 miljarder
              kronor. Aldrig någonsin har anslagen för forskning ökat så mycket
              på så kort tid. Därmed nådde vi också målet om att Sverige ska
              avsätta 1 procent av bnp till offentligt finansierad forskning.
            </seg>
            <seg xml:id="i-f241db4f7a8ce5da-0">
              Till sist, fru talman, skulle jag vilja säga när det gäller Sverigedemokraterna
              att internationell forskning visar att storleken på invandringen
              har mycket små eller obefintliga effekter på hur sysselsättningen
              utvecklas för de infödda. Arbetsmarknaden är helt enkelt inget
              nollsummespel där svenskar förlorar om invandrare vinner. Invandrare
              är också konsumenter och skattebetalare. Deras konsumtion bidrar
              till att efterfrågan ökar och att fler företag skapas, och därmed
              kan det bli fler jobb. Många utrikes födda som kommer till Sverige
              startar företag och skapar nya arbetstillfällen. Personer med
              utländsk bakgrund utgör även en värdefull kompetens i svenska
              företag och möjliggör exempelvis exportsatsningar och affärskontakter
              med andra länder.
            </seg>
            <seg xml:id="i-d949261e9699905c-0">
              Jag vill avsluta med att säga att vi jobbar för att stärka arbetsmarknaden
              och ge fler arbete. Vi har fått förtroende av väljarna att fortsätta
              det arbete vi påbörjade under förra mandatperioden, och vi avser
              att fortsätta detta även under denna mandatperiod.
            </seg>
          </u>
          <note type="speaker" xml:id="i-f9b3917235f153a9-0">
            Anf. 65 JOSEFIN BRINK (V) replik:
          </note>
          <u who="josefin_brink_149089" xml:id="i-eab882dc04d4544e-1">
            <seg xml:id="i-94a97b2edc32d08a-0">
              Fru talman! Jag har några frågor till Hans Backman som rör arbetslöshetsförsäkringen.
            </seg>
            <seg xml:id="i-68a5b41950d44d92-0">
              Det står i betänkandet att regeringens inställning till arbetslöshetsförsäkringen
              är att alla med fast förankring på arbetsmarknaden ska vara berättigade
              till inkomstrelaterad arbetslöshetsersättning. I detta instämmer
              Hans Backman och de andra borgerliga ledamöterna.
            </seg>
            <seg xml:id="i-de96bfd4c27f74b7-0">
              Då är min fråga: Hur ska Alliansen åstadkomma det utan att höja
              taket i arbetslöshetsförsäkringen?
            </seg>
            <seg xml:id="i-77eff48aa8033088-0">
              Om alla som har en fast förankring ska ha en inkomstrelaterad
              arbetslöshetsersättning krävs det ju en rejäl höjning av taket,
              eftersom 90 procent av a-kassornas medlemmar i dag inte har en
              inkomstrelaterad ersättning därför att taket är så lågt satt att
              man bara får ut ett grundbelopp i praktiken.
            </seg>
            <seg xml:id="i-a49cce4e87e9a44e-0">
              Ert motstånd mot att höja taket i arbetslöshetsförsäkringen det
              har vi hört från föregående talare är kompakt, för det skulle
              vara oansvarigt och jag vet inte vad. Min fråga är då: Hur har
              ni tänkt er att nå den här målsättningen om ni själva inte ska
              höja taket? Eller har ni tänkt sänka den procent som man får ut
              från a-kassan för att uppnå detta? Det är ju ett annat medel att
              säga så här: Vi säger att folk ska få ut ungefär 50 procent av
              sin tidigare lön från a-kassan. Då blir det ju en ersättning ungefär
              som den ser ut i dag, där den genomsnittliga utbetalningen ligger
              på ungefär 50 procent av den tidigare lönen.
            </seg>
            <seg xml:id="i-0140bafa05b3528e-0">
              Jag vill gärna ha ett svar på frågan: Hur ska alla få en inkomstrelaterad
              ersättning utan att man höjer taket?
            </seg>
          </u>
          <note type="speaker" xml:id="i-9352b3b4a311c815-0">
            Anf. 66 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-1">
            <seg xml:id="i-6336e4ad264f2616-0">
              Fru talman! Det vi fokuserar på är möjligheten att införa en
              obligatorisk a-kassa så att alla som arbetar har rätt till en
              arbetslöshetsförsäkring den vägen. Vår bild är att detta kan jämföras
              med sjukförsäkringen, att den som råkar ut för att bli arbetslös
              alltid har rätt att få en ersättning. Men så är det inte i dag
              det är ett antal som inte är med i a-kassan. Vi ser det som en
              bra och riktig reform för att alla ska få en trygghet.
            </seg>
          </u>
          <note type="speaker" xml:id="i-0624ef94c57da1ac-0">
            Anf. 67 JOSEFIN BRINK (V) replik:
          </note>
          <u who="josefin_brink_149089" xml:id="i-eab882dc04d4544e-2">
            <seg xml:id="i-6e963f39a83c915d-0">
              Fru talman! Jag upprepar min fråga. Om man gör en försäkring
              obligatorisk betyder det inte nödvändigtvis att fler får ut ersättning.
              För det första finns det kvalifikationsvillkor. Jag utgår från
              att ni inte har tänkt slopa dem och göra det till en medborgarlön,
              utan det ska fortfarande finnas kvalifikationsvillkor.
            </seg>
            <seg xml:id="i-365cc75d517ec304-0">
              Oavsett om man nu genom att sänka avgifterna, vilket vi tror
              är ett bättre sätt, får alla människor att vara med i försäkringen
              kvarstår frågan: Hur ska alla med fast förankring på arbetsmarknaden
              få rätt till en inkomstrelaterad ersättning utan att man höjer
              taket?
            </seg>
            <seg xml:id="i-88919da2d24f0d24-0">
              Är det så att den obligatoriska arbetslöshetsförsäkring som ni
              förespråkar och vill införa ska ge människor i genomsnitt drygt
              50 procent i ersättning av deras tidigare lön? Det är nämligen
              hur det ser ut i dag. 90 procent av medlemmarna i akassan är i
              dag underförsäkrade och får ingen inkomstrelaterad ersättning.
              Man får bara ut maxbeloppet på 14 900 kronor i månaden. Det är
              inte en inkomstrelaterad ersättning för 90 procent av löntagarna.
            </seg>
            <seg xml:id="i-e4baf532bc58a821-0">
              Hur ska detta åstadkommas?
            </seg>
          </u>
          <note type="speaker" xml:id="i-7a09a22293b11dd0-0">
            Anf. 68 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-2">
            <seg xml:id="i-bc0814175aeea0cf-0">
              Fru talman! Josefin Brink vet att vi ännu inte har satt några
              nivåer i den eventuella obligatoriska a-kassa som vi strävar efter
              att få till.
            </seg>
            <seg xml:id="i-ee52e03c2546cbc3-0">
              När det gäller hur nivåerna i a-kassan ser ut om man blir arbetslös
              är de satta till vissa procentsatser, och så kommer det att vara
              även i framtiden. Sedan kan vi alltid ha ett önskemål om att komma
              upp högre i ersättningar. Vi i Folkpartiet har bland annat sagt
              att vi skulle vilja uppnå att en större andel personer får ut
              80 procent av sin lön, men samtidigt måste vi titta på kostnaderna
              för detta.
            </seg>
            <seg xml:id="i-9c011114668f910f-0">
              Det är dock ett försvarligt antal miljarder som skulle belasta
              staten om man genomförde de förslag som oppositionen har när det
              gäller a-kassan. Då har vi sagt att vi i dagsläget inte känner
              att det finns utrymme i statsbudgeten för de kostnadsökningarna.
            </seg>
            <seg xml:id="i-bc12cf18405dfd83-0">
              Därför avser vi att jobba vidare på att få en a-kassa som alla
              som har arbetat är anslutna till så att man får en trygghet den
              vägen. Det ser vi som en viktig trygghetsreform, precis som sjukförsäkringen.
              Alla som har arbetat ska ha rätt till en a-kassa, och alla som
              är sjuka ska ha rätt till sjukförsäkring. Det är en princip som
              jag som liberal tycker att det är väldigt viktigt att stå bakom.
              Jag hoppas att vi ska kunna nå framgång där.
            </seg>
          </u>
          <note type="speaker" xml:id="i-4a8f87e02a3249a9-0">
            Anf. 69 YLVA JOHANSSON (S) replik:
          </note>
          <u who="ylva_johansson_e8ae63" xml:id="i-335046a75352cf39-3">
            <seg xml:id="i-d8c906a0ad37d8e4-0">
              Fru talman! Jag fortsätter där Josefin Brink slutade. Min fråga
              till Hans Backman är: Vad menar du med en inkomstrelaterad försäkring?
            </seg>
          </u>
          <note type="speaker" xml:id="i-cec4619a7de966fe-0">
            Anf. 70 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-3">
            <seg xml:id="i-eff9093d8fa42fad-0">
              Fru talman! En del av den lön man har haft när man har jobbat
              ska man få ut i ersättning om man råkar bli arbetslös av någon
              anledning. Jag vidhåller då att det vi håller på att arbeta fram
              är viktigt, att vi ska få en a-kasseförsäkring som omfattar alla
              som har arbetat.
            </seg>
            <seg xml:id="i-27ab60b3d7089a31-0">
              Jag kan ställa en motfråga till Ylva Johansson: Varför anser
              inte Socialdemokraterna att det är bra med en a-kasseförsäkring
              som alla som har arbetat skulle ha rätt till? Är det inte en väldigt
              bra trygghetsreform? Ni sympatiserar ju med den inställning som
              vi alla har när det gäller sjukförsäkringen, att alla ska ha rätt
              att få ersättning om man blir sjuk.
            </seg>
          </u>
          <note type="speaker" xml:id="i-6d163e80c8f15035-0">
            Anf. 71 YLVA JOHANSSON (S) replik:
          </note>
          <u who="ylva_johansson_e8ae63" xml:id="i-335046a75352cf39-4">
            <seg xml:id="i-8399ea2c96259f70-0">
              Fru talman! Vi vill gärna ha en a-kassan där alla har möjlighet
              att vara försäkrade.
            </seg>
            <seg xml:id="i-4cff2387a970850d-0">
              Men frågan gäller att Hans Backman säger att han vill ha att
              arbetslöshetsförsäkring där många flera eller alla får en inkomstrelaterad
              ersättning. Han svarar nu och säger att inkomstrelaterad ersättning
              är att man får ut en viss andel av sin inkomst.
            </seg>
            <seg xml:id="i-2aa75e4a76c64622-0">
              Hur är det möjligt att genomföra utan att kraftigt höja taken
              i a-kassan, något som ni hävdar är ansvarslöst att göra?
            </seg>
          </u>
          <note type="speaker" xml:id="i-dc03e12df8715c36-0">
            Anf. 72 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-4">
            <seg xml:id="i-465ae7f58c971bed-0">
              Fru talman! Om man gör det innan man känner att vi i Sverige
              har de ekonomiska förutsättningarna för att göra det, då blir
              det ansvarslöst. Varje gång man gör en reform som kostar flera
              miljarder måste man ha täckning för den i statsbudgeten det är
              fundamentalt.
            </seg>
            <seg xml:id="i-1cf651419aef8f24-0">
              Vi har från Folkpartiets sida sagt att vi långsiktigt gärna skulle
              se en möjlighet att höja ersättningsnivåerna, men då måste vi
              ha täckning för det finansiellt.
            </seg>
            <seg xml:id="i-c185c6f83d61c445-0">
              Den offensiva inställning som Socialdemokraterna nu har när det
              gäller a-kasseförändring är lite märklig, med tanke på att det
              är olika bud från olika företrädare Sven-Erik Österberg har sagt
              en sak och så vidare. Det verkar som om ni inte känner er riktigt
              trygga med era egna förslag.
            </seg>
          </u>
          <note type="speaker" xml:id="i-7722ae4379f6d870-0">
            Anf. 73 ERIK ALMQVIST (SD) replik:
          </note>
          <u who="unknown" xml:id="i-627823e305e0600b-2">
            <seg xml:id="i-33b1b45eb90cfc29-0">
              Fru talman! Även Hans Backman kritiserar Sverigedemokraternas
              politik och ställningstaganden utifrån något annat än just Sverigedemokraternas
              politik och ställningstaganden. Vi har aldrig påstått att det
              Backman kallar den inhemska befolkningen skulle bli mer arbetslös
              om man har en mycket stor invandring. Däremot säger vi att arbetslösheten
              ökar om man har en mycket stor invandring. Men det beror att de
              som kommer hit hamnar i arbetslöshet. Jag tror inte att någon
              av oss ifrågasätter att det är så. Det hoppas jag i alla fall,
              för all statistik pekar ju på samma sak.
            </seg>
            <seg xml:id="i-625df0d361ddc785-0">
              Den stora invandring som ni har infört leder till utanförskap
              och arbetslöshet.
            </seg>
            <seg xml:id="i-2551489f7633c5ae-0">
              Men det betyder inte att invandring i sig måste vara dålig. Det
              har vi heller aldrig påstått. När vi talar om migration talar
              vi om människor som förflyttar sig. En människa som har en kompetens
              som ett land efterfrågar har självfallet goda förutsättningar
              att bli en del av det samhället. Men det är inte alltid som de
              behoven finns.
            </seg>
            <seg xml:id="i-73f9f360d5ce4e44-0">
              Det är därför de flesta andra länder har en behovsprövad arbetskraftsinvandring.
              Det är därför länder som Kanada och Danmark har poängsystem som
              man uppdaterar årligen efter landets behov, just för att undvika
              att skapa utanförskap, som ni bygger.
            </seg>
            <seg xml:id="i-bc03fa8049d56f27-0">
              Jag vill också kommentera detta med att Sverige har klarat sig
              bättre under krisen. Ja, det stämmer, men det beror inte på Alliansen
              utan väldigt mycket på det svenska folket, som var förnuftigt
              nog att inte rösta ja till medlemskap i EMU. Det är en av de absolut
              viktigaste enskilda förklaringarna till att Sverige har stått
              sig starkare än euroområdet under finanskrisen.
            </seg>
          </u>
          <note type="speaker" xml:id="i-bff91a1c2371ffc1-0">
            Anf. 74 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-5">
            <seg xml:id="i-2408c6f792bcbf6f-0">
              Fru talman! För att börja med det sista: Jag skulle inte vilja
              koppla ihop våra framgångar med euron på det sätt som Sverigedemokraterna
              vill göra. Att vi har klarat oss så pass bra beror på att vi har
              haft en ansvarsfull ekonomisk politik i stort. Olika länder har
              klarat sig olika bra. När man tittar på deras resultat, till exempel
              i Spanien, kan man se att de har misslyckats med den inhemska
              ekonomiska politiken i mångt och mycket, vilket har drabbat dem.
              Det viktigaste är att man har en stabil och bra politik i stort.
            </seg>
            <seg xml:id="i-8d950b749ce76a3f-0">
              När det gäller företagarna och arbetskraftsinvandring: Jag tror
              på företagare. När en företagare bedömer att det finns behov av
              en viss typ av arbetskraft i företaget som inte är tillgänglig
              i närområdet det är ingen som söker jobben som finns när de annonseras
              ut och företagaren plötsligt upptäcker att det utanför Sverige
              finns en grupp som skulle vilja komma hit och utföra jobbet, då
              litar jag helt enkelt på företagaren.
            </seg>
            <seg xml:id="i-33db1e29a08e9720-0">
              Vi har möjligen olika syn på företagare. Men jag tror att företagarna
              är bäst skickade att bedöma vilken typ av arbetskraft de behöver
              till sina företag och om det är nödvändigt för dem att gå utanför
              Sverige för att få tag på den arbetskraften.
            </seg>
            <seg xml:id="i-1a9012f8f28abf1c-0">
              När det gäller den stora biten med de invandrare som är här och
              inte har något jobb: Vi gör nu en satsning på en stor etableringsreform
              just för att komma till rätta med den långa tid som det kan ta
              att få ett arbete. Det tar i snitt sju år att komma in i arbete,
              vilket är helt absurt och är alldeles för länge.
            </seg>
            <seg xml:id="i-c27814de923c058d-0">
              När vi nu inför etableringsreformen blir det en fastställd etableringsplan:
              Vad har du med dig i bagaget när du kommer hit? Vilken utbildning
              har du? Vilka yrkeskunskaper har du? Vilka kunskaper har du från
              ditt gamla hemland som du skulle kunna validera här i Sverige
              för att kunna komma in på arbetsmarknaden?
            </seg>
            <seg xml:id="i-8d78543f7ee37871-0">
              Alla de åtgärderna är jätteviktiga för att komma till rätta med
              det problem som vi har haft med en integrationspolitik som inte
              har varit lyckad. Men det ska vi nu rätta till och jobba hårt
              med att åtgärda.
            </seg>
          </u>
          <note type="speaker" xml:id="i-91d8da946e0fe92c-0">
            Anf. 75 ERIK ALMQVIST (SD) replik:
          </note>
          <u who="unknown" xml:id="i-627823e305e0600b-3">
            <seg xml:id="i-4434df4c2efcdb91-0">
              Fru talman! Återigen svarar Hans Backman på något annat än det
              jag säger. Jag sade att detta att vi har stått utanför EMU har
              varit gynnsamt genom finanskrisen. Det likställer Hans Backman
              med euron. Det är klart att det har varit gynnsamt att stå utanför
              eurosamarbetet också, eftersom den svenska valutans utveckling
              har varit mer gynnsam för den svenska exportindustrin när finanskrisen
              var som djupast.
            </seg>
            <seg xml:id="i-c10f148a571bb7a8-0">
              Men EMU-samarbetet innebär mer än så. Det innebär att vi har
              en fristående riksbank, som de borgerliga partierna själva var
              med och inrättade i början av 90-talet som ett av de absolut viktigaste
              instrumenten för att kunna hantera konjunktursvängningar. Man
              såg behovet av att ha ett räntevapen just för att bekämpa inflationen
              i Sverige och motverka överhettning. Även det är något som man
              skänker bort genom ett EMU-medlemskap. Men där har vi kunnat sätta
              räntorna efter våra behov också. Dessutom slipper vi agera stöd
              på samma sätt till Grekland och andra länder i södra Europa när
              eurosamarbetet nu kraschar eller ekonomin i alla fall ser väldigt
              dålig ut i vissa euroländer.
            </seg>
            <seg xml:id="i-799d1766b93c99f4-0">
              Vad gäller arbetskraftsinvandringen är problemen med era regelverk
              att de inte innebär någon behovsprövning. Vi kan redan se att
              många av dem som har kommit hit genom de nya regelverken har kommit
              just som restaurangbiträden och städare. Men med en sysselsättningsnivå
              på 72 procent kan det inte vara omöjligt att hitta folk i Sverige
              som kan jobba som restaurangbiträden och städare.
            </seg>
            <seg xml:id="i-3b6ef89d76eef2fc-0">
              Jag vet att Dagens Nyheter i höstas gjorde något slags undersökning
              för att se vilka konsekvenser de nya regelverken har fått. Man
              har redan sett ett oerhört missbruk av systemet. Tidigare har
              vi kunnat se hur människor betalar hundratusentals kronor till
              flyktingsmugglare eller på andra sätt för att försöka ta sig in
              i Sverige. Självfallet är man också beredd att köpa ett arbetstillstånd
              om det krävs, ifall det är ett enklare sätt att ta sig in i landet.
              Det är väl inget konstigt med det.
            </seg>
          </u>
          <note type="speaker" xml:id="i-5236899c5ecc33e2-0">
            Anf. 76 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-6">
            <seg xml:id="i-1438d8d4636f2a17-0">
              Fru talman! Det kan väl till äventyrs vara så att det inte alltid
              är så många som söker restaurangbiträdesjobben, och då är det
              klart att det finns behov av att få in någon annan som gör det
              jobbet.
            </seg>
            <seg xml:id="i-8be2439f925ccddd-0">
              Missbruk ska självfallet stävjas på det här området, precis som
              på alla andra områden. Det är grundläggande.
            </seg>
            <seg xml:id="i-69263bee76ec1e19-0">
              Jag tycker ändå att den kritik som Sverigedemokraterna har mot
              alla förslag som rör invandring innebär att det egentligen är
              fel att några kommer hit över huvud taget. Det känns som en ganska
              udda syn på tillvaron, när vi känner till och det står också i
              betänkandet att Arbetsförmedlingen har gjort en rapport om generationsväxling
              på arbetsmarknaden.
            </seg>
            <seg xml:id="i-7772342f4845410b-0">
              Det framgår av rapporten att det mellan 2010 och 2025 blir 1,6
              miljoner pensionsavgångar i Sverige. Det är ca 250 000 fler personer
              än under femtonårsperioden 19952010. Det framgår också att generationsväxlingen
              är särskilt omfattande i den offentliga sektorn. I vissa kommuner
              blir åldersavgångarna inom den offentliga sektorn större än tillskottet
              av ungdomar. Samtidigt ökar antalet personer på arbetsmarknaden
              med endast 40 000 under den kommande femtonårsperioden. Det kan
              jämföras med 218 000 personer under perioden 19952010.
            </seg>
            <seg xml:id="i-cad7294ef230f86f-0">
              Jag kan inte se någon annan väg för att klara av behoven av personal
              inom inte minst den offentliga sektorn än att vi är öppna för
              att personer kommer till Sverige både som arbetskraftsinvandrare
              men självfallet också av andra skäl, som flyktingskäl. Har vi
              en bra integrationspolitik kommer de att vara enormt värdefulla
              för oss för att täcka upp inte minst inom välfärdsektorn i våra
              kommuner.
            </seg>
            <seg xml:id="i-ab9d6e19bda956ae-0">
              Ylva Johansson var tidigare inne på behovet inom till exempel
              demensvården. Det är ett behov som finns och kommer att finnas
              framöver. Det måste vi ha respekt för och ta hänsyn till, för
              jag vill inte att våra gamla ska sitta ensamma och ropa på hjälp
              utan att någon kommer. Det tycker jag vore ovärdigt ett välfärdsamhälle
              som Sverige.
            </seg>
          </u>
          <note type="speaker" xml:id="i-86b4e71684cfcc2e-0">
            Anf. 77 ANNIKA QARLSSON (C):
          </note>
          <u who="annika_qarlsson_37c24d" xml:id="i-898ffc3e9116db87-0">
            <seg xml:id="i-1882dd1cab9a01d8-0">
              Fru talman! I dag debatterar vi utgiftsområde 14, arbetsmarknad
              och arbetsliv. Vi har tre framställningar från Riksrevisionen,
              flera motioner och ett utskottsinitiativ om ändringar i lagen
              för fiskarnas a-kassa. Jag börjar med att yrka bifall till förslaget
              i betänkandet och avslag på reservationerna.
            </seg>
            <seg xml:id="i-1037e57daf701670-0">
              Vi debatterar det här i dag med en utgångspunkt som är rätt unik.
              Vi kan här i Sverige diskutera satsningar trots att vi nyligen
              började vända upp ur en av de djupaste globala kriserna i modern
              tid. Det är något som tydligen har gått oppositionen spårlöst
              förbi det har vi hört när vi lyssnat på anföranden tidigare i
              dag.
            </seg>
            <seg xml:id="i-753108271464bf10-0">
              Regeringens åtgärder har fokuserat på att lindra krisens effekter
              och samtidigt åstadkomma positiva effekter på sysselsättningen.
              De omfattande reformerna, som vi genomförde under förra mandatperioden
              för att stärka arbetslinjen, ökar inte bara den varaktiga sysselsättningen
              utan har också lindrat krisens effekter. Vi kan i utskottet konstatera
              att arbetsmarknaden fortsätter att utvecklas i positiv riktning.
            </seg>
            <seg xml:id="i-e93a0ebd6dbbe91f-0">
              Jag skulle vilja påstå att vi av oppositionen tidigare i dag
              har fått en viss onyanserad bild det var snällt sagt. Man tar
              gärna upp arbetslöshetssiffrorna men glömmer i sammanhanget att
              konstatera att vi också har en ökad arbetskraft, totalt. Från
              2006 fram till 2010 har arbetskraften ökat med 180 000 personer.
              Sysselsättningen har ökat med nästan 100 000 under den här tiden.
              Efter krisen är det också 100 000 som faktiskt har kommit tillbaka
              till arbete igen. Samtidigt ser vi att vi har en hög arbetslöshet.
            </seg>
            <seg xml:id="i-8b5da316d89600d6-0">
              Senaste siffran, som jag tror var rensad från säsong och liknande,
              landade på 7,1. Det finns mycket kvar att göra. Ändå kan vi konstatera
              att det bara något år tillbaka inte var någon som vågade tro att
              vi skulle landa på 7,1 vid årsskiftet 2010/11.
            </seg>
            <seg xml:id="i-9252c2b1ff6f308d-0">
              Det finns stora utmaningar kvar, men dem möter vi bäst genom
              att fortsätta på vägen att det ska löna sig att arbeta och genom
              att sänka kostnaden för att anställa. Det kombineras med riktade
              insatser till grupper som har svårt att få fäste på arbetsmarknaden,
              utbildning och matchning. Det är vår målsättning att alla som
              kan bidra ska kunna göra det efter sin egen förmåga.
            </seg>
            <seg xml:id="i-a90974a4776764ef-0">
              Tomas Tobé tog förtjänstfullt upp alla de viktiga satsningar
              som vi gör på det här området. Jag räknar inte upp dem en gång
              till. Detta är inte bara ur ett samhällsekonomiskt perspektiv
              avgörande för hur vi ska kunna klara en bra skola, vård och omsorg,
              utan det är också en privatekonomisk förutsättning för att man
              ska kunna ta makt över sin egen vardag.
            </seg>
            <seg xml:id="i-7a3e62be395c74b5-0">
              Men ett arbete betyder mycket mer än enbart ekonomi jag gick
              in djupare på det området i förra årets budgetdebatt, och den
              som är intresserad kan gå tillbaka och titta på vad jag sade då.
              Vi har som grund att fortsätta med det arbete som vi gör, att
              fler ska få arbete.
            </seg>
            <seg xml:id="i-a6457891f7187f13-0">
              Mot den här linjen står den rödgröna oppositionen. Socialdemokraterna,
              Vänsterpartiet och Miljöpartiet inriktar sina förslag på fyra
              huvudlinjer: höjda skatter på att arbeta, höjda skatter på att
              anställa, försvagad arbetslinje i socialförsäkringssystemen och
              i arbetsmarknadspolitiken och ett försämrat företagsklimat.
            </seg>
            <seg xml:id="i-9e7cb5c9987c0d29-0">
              Om vi förra mandatperioden hade Socialdemokraternas talepunkter
              för sent och för lite skulle vi här kunna ha en talepunkt som
              hette: för dyrt och för dåligt.
            </seg>
            <seg xml:id="i-991beec471b2e2ca-0">
              Fru talman! Alliansregeringen gick till val på att minska utanförskapet
              genom att göra det lönsamt att arbeta, att sänka trösklarna till
              arbetsmarknaden och att göra det enklare att anställa. Vi har
              kommit en bra bit på vägen, då arbetskraften har ökat med nästan
              180 000 sedan oktober 2006. Med alliansregeringens politik har
              det blivit mer lönsamt och mindre kostsamt att arbeta men också
              att anställa.
            </seg>
            <seg xml:id="i-25a6932030462384-0">
              Syftet med alliansregeringens arbetsgivaravgiftsnedsättningar
              har varit att öka anställningsbarheten för de grupper som har
              en relativt svag förankring på arbetsmarknaden. För unga och äldre
              utgör de viktigaste åtgärderna nedsättningar i arbetsgivaravgifterna.
              De består dels av generella sänkningar, dels av riktade sänkningar
              för anställningar av unga och äldre.
            </seg>
            <seg xml:id="i-7c51c037e802dac4-0">
              Totalt har vi sänkt arbetsgivaravgiften under mandatperioden
              med betydande belopp, ca 30 miljarder kronor. Med jobbskatteavdraget,
              som enligt Riksrevisionen kan ha en långsiktig sysselsättningseffekt
              på över 80 000 fler i arbete, har vi gjort insatser just för att
              öka sysselsättningen.
            </seg>
            <seg xml:id="i-c9413da309088703-0">
              En nedsättning som vi har riktat mot unga har varit en viktig
              åtgärd som vi också står kvar vid. Dagens unga i Sverige drömmer
              mer än något annat om ett jobb att gå till på morgnarna och möjligheten
              att stå på egna ben. Att alla behövs och vill bidra är en viktig
              del i det här sammanhanget. Många unga vaknar upp och känner att
              de inte behövs. Det är där någonstans vi måste möta dem. Det finns
              en enorm potential bland dagens unga, men vi kan se att den svenska
              arbetsmarknaden inte är tillräckligt flexibel för att man riktigt
              ska kunna ta till vara dessa resurser.
            </seg>
            <seg xml:id="i-2e104a8dba5ba51a-0">
              Arbetslösheten är tre gånger så hög för ungdomar som för den
              övriga befolkningen. Därför kommer vi att fortsätta med fler insatser.
              Det handlar om en stärkt gymnasieutbildning men också om den folkhögskolesatsning
              som vi gör för att ungdomar ska kunna komplettera sina betyg efter
              avslutad ej godkänd gymnasiegång. Men också lärlingsutbildning
              och lärlingsprovanställningar är delar i det här för att ungdomar
              ska få in en fot.
            </seg>
            <seg xml:id="i-500023b4e94a9cd4-0">
              Den rödgröna oppositionen pratar varmt om att Sverige behöver
              fler jobb, men det de också gör är att höja kostnaden för att
              ha ungdomar anställda. Vi kan bara konstatera att den sänkning
              som man från De rödgröna föreslår har vi redan i vår budget. Den
              som har varit arbetslös länge har redan en nedsättning till noll
              i fråga om arbetsgivaravgiften.
            </seg>
            <seg xml:id="i-052d62904ddec752-0">
              Det kommer att försvinna ungdomsjobb om De rödgrönas förslag
              skulle gå igenom. Men det handlar också om synen på ungdomar på
              arbetsmarknaden. Det handlar om att faktiskt ha en möjlighet att
              komma in och få lära sig och prova. Där har vi lärlingsprovanställningen,
              som vi nu kommer att utreda och så småningom genomföra.
            </seg>
            <seg xml:id="i-40e281e18f696a0b-0">
              Exakt hur den här straffskatten när det gäller att anställa ungdomar,
              som man vill införa, skulle kunna bidra till att minska ungdomsarbetslösheten
              har varit svårt, tycker jag, att förstå. För vissa branscher handlar
              det om oerhört många. Inom detaljhandeln eller hotell och restaurang
              har vi oerhört mycket ungdomar anställda. Men även kommuner och
              landsting skulle få höjda avgifter med detta förslag.
            </seg>
            <seg xml:id="i-2eea8cfee2573d12-0">
              Socialdemokraterna, Miljöpartiet och Vänsterpartiet har även
              en reservation som rör Sverige och globaliseringen, där de målar
              upp ett hot om en gränsöverskridande arbetskraft eller baksida
              med globaliseringen, som de kallar det.
            </seg>
            <seg xml:id="i-247f5c24cc3acb10-0">
              Europa är i dag i en svår ekonomisk situation. Lågkonjunkturen
              och finanskrisen bidrar båda till ett ökat reformbehov, och det
              gör att det är än viktigare att vi genomför långsiktiga förbättringar
              i vårt samhälle för att komma starkare ur krisen. Behovet av att
              samarbeta över gränserna är stort, eftersom människor, företag
              och nationer är extremt beroende av varandra. EU:s mest positiva
              effekter och största framgångar har att göra med den fria rörligheten.
            </seg>
            <seg xml:id="i-5dcb61c0fc7c8c32-0">
              EU har utvecklats stegvis under lång tid. Att skapa gemensamma
              regler för så många länder i Europa har varit en lång och mödosam
              process av enorm betydelse för var och en som bor inom Europa.
              Att man kallar denna utveckling för baksida, som oppositionen
              gör, har jag svårt att förstå.
            </seg>
            <seg xml:id="i-f6b4239fca558f77-0">
              Centerpartiet har alltid stått upp för öppenhet och människors
              lika värde och haft en tilltro till människor. Både arbetstagare
              och företagare måste inse och acceptera att detta är ett faktum.
              Att ens kalla den gränsöverskridande arbetskraften för baksida
              är för mig att stänga gränser och stänga utveckling och framtid
              ute. Det är snarare så att utan det här samarbetet hade den polske
              rörmokaren förblivit arbetslös i Polen medan det varit arbetskraftsbrist
              på Irland, och svenska byggarbetare hade förblivit arbetslösa
              när svenska byggföretag hade svårt att rekrytera på 90-talet,
              när de spikade för fullt nere i Berlin.
            </seg>
            <seg xml:id="i-1aa17924d6e4534f-0">
              Vi är beredda att anta utmaningen och utveckla det här tillsammans.
              Vi värnar om fri konkurrens men också om rörligheten och öppenheten.
            </seg>
            <seg xml:id="i-ec97cba54e64d43c-0">
              Den nya rörligheten över gränserna och befrielsen av våra grannländer
              har också kommit att illustrera frågan om arbetstagares rätt att
              konkurrera. Konkurrens skapar valfrihet för konsumenten. Restriktioner
              begränsar den. Konkurrens är också det som följer om det råder
              frihet att etablera sig. Oavsett vad man väljer har konkurrensen
              bidragit till att förbättra kvaliteten. Om det finns få barriärer
              för frivilligt utbyte kommer det också att finnas konkurrens mellan
              olika länder.
            </seg>
            <seg xml:id="i-bfae93353db4fa8f-0">
              Fru talman! När det gäller arbetslivspolitikens allmänna inriktning
              är arbetsmiljön och arbetsmiljöpolitiken av stor betydelse för
              att möjliggöra regeringens jobbpolitik, en politik där målet är
              tydligt. Alla som vill och kan arbeta ska ha möjlighet att göra
              det utifrån sina egna förutsättningar utan att riskera sin hälsa.
            </seg>
            <seg xml:id="i-4efae933f79016ac-0">
              Vi har gjort mycket för att få fler i arbete, och våra åtgärder
              har gett resultat. Vi kan dock inte luta oss tillbaka. Vi måste
              hitta nya områden och angreppssätt för att bryta utanförskapet
              för alla dem som av olika anledningar befinner sig utanför arbetsmarknaden.
              Alliansregeringen har en ambition att förnya arbetsmiljöpolitiken
              och i samband med detta arbete har det passat väl in att också
              ta fram en handlingsplan för området. Det har vi inte tidigare
              haft.
            </seg>
            <seg xml:id="i-c690ed72ff530dce-0">
              Även om vi har bland de bästa arbetsmiljöförhållandena i världen
              kan det alltid bli bättre. Varje enskilt olycksfall eller varje
              enskilt dödsfall är ett olycksfall eller dödsfall för mycket.
              Arbetslivet förändras, och då måste även arbetsmiljöpolitiken
              utvecklas. Det är dessutom fortfarande alltför många som blir
              sjuka och skadas på våra arbetsplatser. Det blir därför orimligt
              höga kostnader till följd av att vår arbetsmiljö inte är tillräckligt
              bra.
            </seg>
            <seg xml:id="i-6b8fec7f4e685f34-0">
              I detta arbete har vi jobbat mycket på att fortsätta den kontrollfunktion
              som Arbetsmiljöverket har, alltså tillsyn ute på arbetsplatser
              och speciellt inom riskområden. Det vi också ser att regeringen
              nu gör är att den ser till att jobba fram olika nivåer och olika
              sätt att införa sanktioner, just för att se till att det får konsekvenser
              om man inte jobbar med dessa frågor.
            </seg>
            <seg xml:id="i-7e963b118d043fa3-0">
              Det som också är nytt i uppdraget till Arbetsmiljöverket handlar
              om hur en god arbetsmiljö kan främjas. Generaldirektören för Arbetsmiljöverket
              har också sagt, apropå den informationssatsning vi beskriver i
              vår proposition, att han ännu inte har träffat på någon som inte
              vill jobba för en god arbetsmiljö. Det är dock inte alltid man
              har kunskap om vad som gäller eller hur man skulle kunna göra
              det. Där har Arbetsmiljöverket en oerhört viktig roll för att
              stärka arbetsmiljön i arbetslivet i Sverige.
            </seg>
            <seg xml:id="i-d5ef1708e71e2cd8-0">
              Med detta avslutar jag mitt anförande, och jag yrkar som sagt
              bifall till förslaget i betänkandet.
            </seg>
            <seg xml:id="i-dfdd0019b4052488-1">
              (Applåder)
            </seg>
          </u>
          <note type="speaker" xml:id="i-68207f27d4d6ddfa-0">
            Anf. 78 JOSEFIN BRINK (V) replik:
          </note>
          <u who="josefin_brink_149089" xml:id="i-eab882dc04d4544e-3">
            <seg xml:id="i-2e4e10199aac0b56-0">
              Fru talman! Annika Qarlsson undviker precis som de föregående
              borgerliga talarna att tala om det riktigt stora problemet, nämligen
              den stora och växande långtidsarbetslösheten. Vi har 80 procent
              högre långtidsarbetslöshet i dag än 2006. Jag kan förstå varför
              man inte vill prata så mycket om detta, för det är onekligen ett
              stort misslyckande för politiken.
            </seg>
            <seg xml:id="i-a68c4e85d10f065c-0">
              Vad gör då regeringen för de långtidsarbetslösa? Vilka insatser
              finns till hands? Jag skulle vilja börja med att citera Annika
              Qarlsson från en debatt vi hade för ganska exakt fyra år sedan
              här i kammaren. Då sade Annika Qarlsson: Vi tror på våra idéer
              och presenterar nu en hel politik för flera jobb och flera i jobb.
              Inte plusjobb, som var en tillfällig lösning med skamligt låga
              löner och utan anställningstrygghet.
            </seg>
            <seg xml:id="i-cd731d27780190cd-0">
              Plusjobben var en insats för långtidsarbetslösa som fanns fram
              till dess att den borgerliga regeringen avskaffade den. Det var
              som mest 19 700 personer som hade plusjobb. De hade en lön som
              i genomsnitt låg på 15 500, i enlighet med kollektivavtal som
              var tecknat med Kommunal i enlighet med deras nivåer för lägsta
              lön.
            </seg>
            <seg xml:id="i-b72ee49d4e78fd08-0">
              Detta, så kallade skamligt låga löner utan anställningstrygghet,
              har sedan dess ersatts med jobb- och utvecklingsgarantins tredje
              fas. Den innehåller i dag betydligt fler personer, nämligen 24
              000, och ersättningen är över huvud taget ingen lön, vilket den
              faktiskt var för plusjobbarna. Den så kallade skamligt låga lönen
              har i stället ersatts med en ersättning från aktivitetsstöd eller
              socialbidrag, vilket om man har aktivitetsstöd innebär att man
              har en inkomst på mellan 4 900 som minst och 14 900 som mest för
              att arbeta heltid utan någon som helst anställningstrygghet.
            </seg>
            <seg xml:id="i-1320ab08f7140c0c-0">
              Jag undrar: På vilket sätt är detta en mindre skamlig åtgärd
              för de långtidsarbetslösa, Annika Qarlsson?
            </seg>
          </u>
          <note type="speaker" xml:id="i-9cb03409ed843b98-0">
            Anf. 79 ANNIKA QARLSSON (C) replik:
          </note>
          <u who="annika_qarlsson_37c24d" xml:id="i-898ffc3e9116db87-1">
            <seg xml:id="i-b1b0acc4ffa2314c-0">
              Fru talman! När det gäller arbetsmarknaden kan vi bara konstatera
              att det har hänt rätt mycket sedan 2006.
            </seg>
            <seg xml:id="i-e338c9eff78f52ef-0">
              Vi kan göra en liten repetition: Jämfört med 2006 har vi i dag
              110 100 fler jobb på den reguljära arbetsmarknaden. Vi har alltså
              under denna period sett till att möjliggöra för många fler människor
              att ha fast jobb, fast anställning och lön varje månad utan någon
              form av åtgärd ifrån vare sig plusjobb eller fas 3. Det var denna
              beskrivning vi såg fram emot skulle komma.
            </seg>
            <seg xml:id="i-e5cdb10e7c56f892-0">
              Vi hade under 2008 en situation där hela världen gick i spagat
              eller vad man nu ska konstatera att den gjorde när först finansmarknaderna
              kraschade och exportindustrin gick från sitt bästa kvartal någonsin
              till sitt sämsta kvartal med bara en månads varsel. Vi hade oerhört
              många som fick gå från sina jobb och många som gick ned i lön
              för att klara av att ha jobben kvar.
            </seg>
            <seg xml:id="i-7ac97c8d163d978c-0">
              Nu när vi har kommit upp ur den värsta krisen är vi tack vare
              starka finanser ett av de länder som kan diskutera satsningar
              i stället för neddragningar, ändrad pensionsålder, ändrade pensioner,
              sänkningar av välfärd och så vidare. I detta läge har vi trots
              det vi har gått igenom 110 100 människor som faktiskt har varaktig
              sysselsättning varaktigt jobb varenda dag.
            </seg>
            <seg xml:id="i-6207d0b353b065df-0">
              Vi är inte nöjda med detta. Vi vill göra ännu mer. Problemet
              med den tidigare regeringskonstellationen var att man tyckte att
              det var rätt bra som det var med jobblös tillväxt. När vi nu har
              sett till att göra insatser som gör att många fler har jobb ser
              jag fram emot att vi ska se till att ännu fler kommer tillbaka
              till den reguljära arbetsmarknaden.
            </seg>
          </u>
          <note type="speaker" xml:id="i-acfcca8a150da0a6-0">
            Anf. 80 JOSEFIN BRINK (V) replik:
          </note>
          <u who="josefin_brink_149089" xml:id="i-eab882dc04d4544e-4">
            <seg xml:id="i-79859469a45c7461-0">
              Fru talman! Jag tror att alla är glada över att talartiden gick
              ut där, för Annika Qarlsson var tvungen att prata om precis vad
              som helst bara hon slapp svara på frågan på vilket sätt jobb-
              och utvecklingsgarantins fas 3 är en bättre åtgärd för de långtidsarbetslösa
              än vad plusjobben var, givet att man får en betydligt lägre ersättning
              i fas 3-jobben.
            </seg>
            <seg xml:id="i-139233376b454583-0">
              Man får ingen lön, utan man får arbeta för att få lov att få
              ersättning från aktivitetsstödet eller för att få ekonomiskt bistånd
              från kommunen. Man har ingen anställningstrygghet, och man kvalificerar
              sig inte till någon ny ersättning ingenting. Det finns inga som
              helst garantier att man senare blir erbjuden ett jobb hos arbetsgivaren.
              På vilket sätt, Annika Qarlsson, har ni i Alliansen förbättrat
              situationen för de långtidsarbetslösa?
            </seg>
            <seg xml:id="i-dab3a786f59c0302-0">
              Det är nu 24 000 som utför detta gratisarbete, och inom de närmaste
              åren beräknas de vara dubbelt så många. Det är alltså 50 000 personer,
              fler än det bor i hela Alingsås kommun, som kommer att vara hänvisade
              till att arbeta utan någon lön över huvud taget och för en väldigt
              låg ersättning jämfört med plusjobben, som Annika Qarlsson hävdade
              hade skamligt låga löner och som Sven-Otto Littorin vid flera
              tillfällen har sagt var dåliga, otrygga jobb. Det var ju inga
              jobb, utan det var en arbetsmarknadspolitisk åtgärd för att hjälpa
              människor som var långtidsarbetslösa.
            </seg>
            <seg xml:id="i-86d043fdf908b813-0">
              Alliansregeringen avskaffade den, för här skulle det bli riktiga
              och bra jobb. Nu har vi betydligt fler personer som jobbar gratis
              med betydligt sämre villkor än vad som fanns med de tidigare insatserna
              för långtidsarbetslösa. Det var det jag ställde min fråga om,
              Annika Qarlsson. På vilket sätt är det mindre skamligt att jobba
              utan lön för att få lov att få en ersättning på 4 900 kronor i
              månaden, eller socialbidrag, än vad det var att ha ett jobb med
              Kommunals minimilöner?
            </seg>
            <seg xml:id="i-dfdd0019b4052488-2">
              (Applåder)
            </seg>
          </u>
          <note type="speaker" xml:id="i-4a7a3c3eb82842c1-0">
            Anf. 81 ANNIKA QARLSSON (C) replik:
          </note>
          <u who="annika_qarlsson_37c24d" xml:id="i-898ffc3e9116db87-2">
            <seg xml:id="i-584e197ee4f461ce-0">
              Fru talman! Jag kan bara konstatera att långtidsarbetslösheten
              sjunker. Även om det är från en hög nivå och det fortfarande finns
              mycket att jobba på inom detta område kan jag bara konstatera
              att den under det senaste året har sjunkit från 127 000 till 113
              000.
            </seg>
            <seg xml:id="i-43b55757577572a1-0">
              De jobb jag hänvisar till och som faktiskt har kommit till stånd
              under den förra mandatperioden har kommit till med anledning av
              att vi har fört en helt annan politik. Jag förstår att Josefin
              Brink inte vill höra mig prata i två minuter om den skillnad som
              alliansregeringens politik gör jämfört med den rödgröna politiken,
              som ledde till att det även i den högkonjunktur vi hade 2006 inte
              blev några jobb. Man fick inga jobb. Det enda svaret på det handlade
              om att man införde plusjobben.
            </seg>
            <seg xml:id="i-5e43caf8b76a8de1-0">
              Fas 3 är inte någon drömsituation för någon. Jag ska ta det med
              mig, för jag kan känna att vi där måste fundera på hur vi ska
              se till att det finns fler möjligheter att komma tillbaka till
              jobb även från den. Där tror jag att det finns mer arbete att
              göra, för jag tror inte att någon av oss är nöjd förrän vi har
              kommit till en situation där fler får jobb och hjälp i fas 1 och
              2, alltså i första skedet. Problemet för dem som är inne i fas
              3 nu är att de var inne i fas 1 och fas 2 när hela arbetsmarknaden
              till följd av en global kris hade en oerhört tuff situation.
            </seg>
            <seg xml:id="i-83caef7e0f0694c6-0">
              Josefin Brink raljerar över dessa 50 000 i Alingsås kommun, som
              kanske så småningom befinner sig i fas 3. Det vet vi ingenting
              om än med anledning att arbetsmarknaden ändå utvecklas mycket
              positivt just nu. Men under förra mandatperioden såg alliansregeringen
              till att tre kommuner av Alingsås kommuns storlek faktiskt fick
              jobb, ett jobb att gå till varenda dag med lön och ersättning
              och allt vad det innebär som inte är ett plusjobb.
            </seg>
          </u>
          <note type="speaker" xml:id="i-a2ddeaa79ee85a57-0">
            Anf. 82 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-179d6609df9bcadf-1">
            <seg xml:id="i-941b50b93418159f-0">
              Fru talman! Tack, Annika Qarlsson, för anförandet! När det gäller
              arbetsmiljö, som jag uppfattade var en av huvudfrågorna i Annika
              Qarlssons anförande, skulle jag vilja ställa några frågor för
              att bringa klarhet i vad det är som egentligen händer. I betänkandet
              är det olika typer av besked som skulle kunna tolkas som att det
              satsas lite här och lite där.
            </seg>
            <seg xml:id="i-89bb41536f39c49f-0">
              Den senaste arbetsmiljöundersökning som ett av fackförbunden
              har gjort visar väldigt tydligt att det har hänt vissa saker inom
              området. En sådan sak som har hänt är att den psykosociala miljön
              har försämrats. Väldigt mycket tyder på detta, det är inte någon
              enskild undersökning eller enkät, utan mycket tyder på att detta
              har skett. Vi har sett ett trendbrott. Det har blivit bättre och
              bättre, och just den senaste undersökningen visar att det har
              vänt lite. Det oroar naturligtvis både Annika Qarlsson, mig och
              alla andra i utskottet.
            </seg>
            <seg xml:id="i-f1187c4f3c66fc72-0">
              Vad har det då lämnats för besked från den regering som Annika
              Qarlssons Centerparti är underlag för? Jo, dessa problem ska informeras
              bort. Det står i betänkandet bland annat att man har lyckats informera
              en hel del. I Arbetsmiljöverkets årsredovisning för 2009 konstateras
              att den satsning som gjorts har fått stor betydelse och att det
              har märkts en rejäl ökning av trafiken på webbplatsen under året.
              Det står lite som ett svar på den reservation som Socialdemokraterna,
              Miljöpartiet och Vänsterpartiet har om att det har dragits ned
              lite för mycket kanske.
            </seg>
          </u>
          <note xml:id="i-8b0c6733259d1cb8-0">
            Vad tycker Annika Qarlsson om det?
          </note>
          <note type="speaker" xml:id="i-939599d375b99fb5-0">
            Anf. 83 ANNIKA QARLSSON (C) replik:
          </note>
          <u who="annika_qarlsson_37c24d" xml:id="i-898ffc3e9116db87-3">
            <seg xml:id="i-479d88a89109527c-0">
              Fru talman! Jag tror att den allra viktigaste platsen för arbetsmiljöarbete
              är själva arbetsplatsen. Även om vi har ett aldrig så stort arbetsmiljöverk
              och även om vi hade en som kunde gå på varje arbetsplats är det
              inte där som det viktiga arbetet görs. En ledning på en arbetsplats
              måste ha en kunskap och förmåga att se till att omge sig med lämpliga
              personer och bra strukturer för detta.
            </seg>
            <seg xml:id="i-e53d023e67700020-0">
              Beträffande den psykosociala miljön tror jag att en del av förklaringen
              kan handla om att det i tuffa tider är varsel, att man får dra
              ned, att man inte kan anställa extra. Jag tror att det har en
              viss betydelse för den psykosociala miljön. Den delen kan vara
              svår att komma ifrån. Jag tror att det är viktigt att man som
              ledning har med sig det.
            </seg>
            <seg xml:id="i-d653fffa876ec668-0">
              Den andra delen, som vi från politiskt håll i så fall har ett
              större ansvar för och en större möjlighet att göra någonting åt,
              handlar om den typen av åtgärder som gör att det inte accepteras
              att den psykosociala miljön inte är okej. Jag tycker att det har
              funnits brister både i Arbetsmiljöverkets agerande och i arbetsmarknadens
              parters agerande. Det fanns en serie i Svenska Dagbladet i våras
              kopplad till de här frågorna där man beskrev det som att det inte
              är någons ansvar. Det blir bara den som mår fruktansvärt dåligt
              som har ansvaret att se till att ta sig därifrån. Jag tror att
              det här är en fråga som inte har varit uppmärksammad och där det
              inte är tydligt vems ansvar det egentligen är.
            </seg>
            <seg xml:id="i-3841a3c3731e6a28-0">
              Därför tror att den psykosociala miljön kommer att vara ytterligare
              en fråga att lyfta upp och jobba med på ett helt annat sätt än
              vad man har gjort tidigare. Jag kan säga att i vissa delar är
              det ett trendbrott, och det tror jag att man kan koppla till den
              finansiella krisen, men i den andra, stora viktiga delen är det
              en fråga som inte har varit tillräckligt uppmärksammad.
            </seg>
          </u>
          <note type="speaker" xml:id="i-49bb57058dd3ab36-0">
            Anf. 84 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-179d6609df9bcadf-2">
            <seg xml:id="i-7449978d968750b9-0">
              Fru talman! Jag kan säga att vi i alla fall från delar av oppositionen
              är beredda till konstruktiv samverkan, för det här är ett viktigt
              område. Som jag tidigare anförde gäller det de flesta människor
              i Sverige, nämligen dem som har jobb. Det är oerhört viktigt att
              få in fler människor i arbete så att det blir möjligt att till
              vara de erfarenheter och kunskaper som människor har och som annars
              går till spillo. Då är det oerhört viktigt att de arbetsplatser
              som de kommer till har en bra bolstring kring dessa så att de
              inte far illa.
            </seg>
            <seg xml:id="i-57bd5f0817abf608-0">
              I betänkandet framgår att de satsningar som har gjorts bland
              annat har lett till att antalet besök per inspektör har ökat med
              5 procent under 2009, och det är jättebra. Det är bra att människor
              är effektivare och att de hinner med att besöka fler arbetsplatser.
              Men ett problem uppstår i och om att det i grunden handlar om
              att vi får en mer stressande arbetsmiljö. Ett av grundproblemen
              när det gäller arbetsmiljö är att vi får människor att jobba ännu
              mer effektivt och hinna med ännu mer saker.
            </seg>
            <seg xml:id="i-b566b0cb5d2f5f6a-0">
              Det vi sade under föregående mandatperiod gäller tyvärr fortfarande.
              Det kommer inte att räcka om färre får dra ett tyngre lass på
              den här myndigheten. I vår reservation skriver vi att när anslaget
              minskas på Arbetsmiljöverket med nära 115 miljoner kronor får
              det naturligtvis till effekt att det blir färre arbetsplatsbesök.
              Antalet inspektioner har minskat med en tredjedel. Det tycker
              vi från Miljöpartiet, Socialdemokraterna och Vänsterpartiet inte
              är acceptabelt.
            </seg>
            <seg xml:id="i-06242f76f8bc1af3-0">
              Vad avser du att göra för att den här viktiga frågan även i framtiden
              lyfts upp och prioriteras?
            </seg>
          </u>
          <note type="speaker" xml:id="i-b4cd28a375815851-0">
            Anf. 85 ANNIKA QARLSSON (C) replik:
          </note>
          <u who="annika_qarlsson_37c24d" xml:id="i-898ffc3e9116db87-4">
            <seg xml:id="i-de62a9d54d4ba307-0">
              Fru talman! Jag tror att i frågan om syftet är vi väldigt nära
              varandra. Där finns inte någon skillnad. Vi vill se en god arbetsmiljö.
              Möjligtvis ser vi lite olika vägar dit och lägger lite olika vikt
              vid vad de olika sakerna har för betydelse.
            </seg>
            <seg xml:id="i-d66ffce3a3af4e14-0">
              När det gäller antalet inspektörer på Arbetsmiljöverket var det
              en kraftig ökning under senare delen av förrförra mandatperioden.
              Den nivå som vi sänkte tillbaka till låg inte så långt tillbaka
              i tiden. Den var en nivå som hade funnits tidigare. Vi har gjort
              den bedömningen att det här är en rimlig nivå.
            </seg>
            <seg xml:id="i-653e281c829e5dac-0">
              Men vi måste också fundera på olika arbetssätt, alltså inte enbart
              ha den reaktiva arbetsmiljöpolitiken och i efterhand säga: Fy
              på dig, nu gjorde du fel. Vi ska mer försöka hitta ett arbetssätt
              att jobba proaktivt och få fler att vara aktivt med i ett tidigare
              skede så att man själv kan se till att skapa en god arbetsmiljö.
              En av de saker som ändå kan ses som positiv är att allt fler tar
              del av rön och försöker skapa en bra arbetsplats. Det blir ett
              viktigt sätt att behålla kompetent personal inom företag för att
              de inte ska söka sig vidare till någonting annat.
            </seg>
            <seg xml:id="i-868fcfd69b828b65-0">
              Även om man kan raljera lite över informationen och tro att det
              inte går att informera bort tror jag att det är ett viktigt sätt
              att arbeta på, för det skapar incitament hos arbetsledningar att
              jobba på ett klokare och bättre sätt, som i sin tur skapar en
              bättre arbetsmiljö utan att det handlar om att inspektörer kommer
              och säger: Fy på dig, nu var det fel här.
            </seg>
            <seg xml:id="i-122bd147f5aee463-0">
              Beträffande det andra har vi tillsatt en utredning för att se
              över sanktionerna kopplat till arbetsmiljöbrott. Vi ska inte tro
              att vi bara ska vara snälla och gulliga och bara jobba förebyggande.
              Det måste finnas sanktioner som är rimliga i förhållande till
              de arbetsmiljöbrott som begås så att det blir en rimlighet i det
              hela och vi får ett system som stärker möjligheterna att göra
              rätt i ett tidigt skede.
            </seg>
          </u>
          <note type="speaker" xml:id="i-d378a78e81667ed2-0">
            Anf. 86 LARS-AXEL NORDELL (KD):
          </note>
          <u who="lars-axel_nordell_883b98" xml:id="i-fb284d08afa5afec-0">
            <seg xml:id="i-292a0b56aa9d36f5-0">
              Fru talman, ledamöter! När vi möter en person för första gången
              ställer vi ofta frågan: Vad jobbar du med? Människors värde förknippas
              många gånger med innehavet av ett traditionellt förvärvsarbete,
              vilket är ett både farligt och totalt felaktigt synsätt, farligt
              därför att den som är eller blir arbetslös kan känna sig värdelös,
              felaktigt därför att människans värde ligger i det faktum att
              hon är en människa med ett unikt värde, oavsett om vederbörande
              har ett arbete eller inte.
            </seg>
            <seg xml:id="i-1a35093e4f098d71-0">
              I människans natur ligger ett behov av att känna gemenskap med
              andra, att ta ansvar och utvecklas tillsammans med andra människor,
              också på en arbetsplats. Arbete är viktigt för den enskilde både
              nationalekonomiskt och ur försörjningssynpunkt men också för självkänslan
              och för makten att styra över sitt eget liv.
            </seg>
            <seg xml:id="i-dcc254b98837e9f2-0">
              Egentligen är arbetslöshet slöseri med mänskliga resurser. Därför
              är full sysselsättning ett viktigt politiskt mål. Därmed är det
              viktigt att vi som beslutsfattare skapar förutsättningar för ekonomisk
              tillväxt, som ger fler jobb och välfärd.
            </seg>
            <seg xml:id="i-5350ec6f88e2faec-0">
              Efter den globala finanskrisen kan vi konstatera att situationen
              på arbetsmarknaden nu är positiv. Det blir bättre. Vi har klarat
              krisen bättre än de flesta andra länder.
            </seg>
            <seg xml:id="i-9daa65cf1d7b6f29-0">
              Enligt AKU:s novembersiffror ökade antalet sysselsatta i åldrarna
              1574 år med närmare 100 000 personer jämfört med samma månad 2009.
              Antalet arbetslösa och personer med aktivitetsstöd minskade i
              november månad jämfört med november i fjol, och det är första
              gången sedan augusti 2008 som det sker.
            </seg>
            <seg xml:id="i-c5bead98ff566fc3-0">
              Under november fick 48 000 personer någon form av arbete, vilket
              är 8 000 fler än under samma period förra året. Antalet personer
              med nystartsjobb är nu 40 000, nästan dubbelt så många som för
              ett år sedan. Antalet lediga platser som anmäldes till Arbetsförmedlingen
              var 48 000. Det är 19 000 fler än för ett år sedan. Listan med
              statistik kan göras lång. Jag ska inte dra fler siffror, men det
              här är naturligtvis glädjande siffror för vårt land, även om det
              ser olika ut i olika delar av Sverige.
            </seg>
            <seg xml:id="i-82254bc46437bca5-0">
              I min egen valkrets, Örebro län, har arbetslösheten sjunkit,
              enligt Arbetsförmedlingens månadsstatistik, med 25 procent sedan
              november månad i fjol. I reda siffror handlar det om drygt 2 000
              färre personer som är arbetslösa än i november 2009.
            </seg>
            <seg xml:id="i-5524c387830ca8ff-0">
              Hur ser då prognosen ut för framtiden? Jo, den är fortfarande
              ljus. Sysselsättningen väntas enligt KI öka med minst 140 000
              personer under perioden 20102012. Trots den ljusnande situationen
              på arbetsmarknaden är arbetslösheten fortfarande hög, för närvarande
              8,4 procent. Arbetsförmedlingen räknar med att den nästa år kommer
              att ligga på 7,8 procent för att året därpå hamna på 7,5 procent.
              Det är en hög arbetslöshet.
            </seg>
            <seg xml:id="i-88298ce370fde5b0-0">
              Fru talman! Jag vill här och nu lyfta fram tre grupper som har
              särskilt svårt att etablera sig på arbetsmarknaden. Det är de
              unga, de nyanlända från andra länder och personer med funktionsnedsättning
              som många gånger har svårt att etablera sig på arbetsmarknaden.
            </seg>
            <seg xml:id="i-0f44668c5afba13a-0">
              Om vi börjar med ungdomarna kan vi konstatera att i oktober 2010
              var ca 23 procent i åldrarna 1524 år arbetslösa. Av dessa vet
              vi att nästan hälften också var heltidsstuderande. Vid sidan av
              sina studier sökte de arbete.
            </seg>
            <seg xml:id="i-0748f2b5e68a22a1-0">
              Det finns en annan grupp unga som är särskilt utsatt på arbetsmarknaden,
              och det är ungdomar som saknar fullständig gymnasieutbildning.
              Därför har Kristdemokraterna tillsammans med sina allianskamrater
              genomfört en viktig satsning för att få ungdomar att slutföra
              grund- och gymnasieutbildningarna. Genom högre studiebidrag till
              unga arbetslösa som saknar fullständiga betyg ska fler unga motiveras
              att återuppta och avsluta sina studier. Dessutom förlängs och
              utvidgas folkhögskolesatsningen som infördes i år. Genom att byta
              ut den vanliga skolmiljön och pedagogiken mot en folkhögskolemiljö
              kan förhoppningsvis studiemotivationen öka och ge resultat. Utöver
              detta planeras också försöksverksamheten för gymnasial lärlingsutbildning,
              som pågått sedan 2008, att permanentas. Undersökningar bland de
              företag som deltar i försöksverksamheten visar att nio av tio
              är positiva till den. Det finns dessutom planer på att införa
              en ny tidsbegränsad anställningsform för elever som går lärlingsprogram
              inom gymnasieskolan och en möjlighet till lärlingsprovanställningar,
              som vi har hört tidigare i debatten, för personer upp till 23
              år.
            </seg>
            <seg xml:id="i-396673d6376342c6-0">
              Inom jobbgarantin för unga har vi också utökat aktiviteterna.
              Deltagarna kan numera även ta del av starta-eget-bidrag och arbetslivsinriktad
              rehabilitering.
            </seg>
            <seg xml:id="i-058722cff1d635c8-0">
              Ett bra initiativ för att minska ungdomsarbetslösheten finns,
              som vi också hört tidigare i debatten, i det kollektivavtal som
              IF Metall och Teknikföretagen nyligen tecknat. Avtalet riktar
              sig till ungdomar under 25 år som saknar relevant yrkeserfarenhet
              och som på det här sättet kan få arbete och utbildning oerhört
              positivt.
            </seg>
            <seg xml:id="i-bf25250c8dada7a9-0">
              Tre månader efter det att en ungdom blivit arbetslös träder jobbgarantin
              in. Men redan från dag ett erbjuds coachning och jobbsökaraktiviteter.
              Detta kallar De rödgröna i oppositionen för aktivitetsförbud.
              Det är synnerligen anmärkningsvärt, tycker jag, hur man kan betrakta
              uppgiften att söka arbete som ett aktivitetsförbud.
            </seg>
            <seg xml:id="i-4b8d3ba1cb661014-0">
              Oppositionen vill också satsa mer på arbetsmarknadsutbildning
              och riktar kritik mot att det nu dragits ned på denna, som vi
              också hört tidigare i debatten. Det är viktigt att slå fast att
              när vi nu går en ljusnande framtid till mötes med ett högkonjunkturellt
              läge är det naturligt att dra ned på arbetsmarknadsutbildningarna.
              Arbetsförmedlingen har också meddelat att de har svårt att fylla
              alla platser i arbetsmarknadsutbildningarna med personer som har
              förutsättningar att tillgodogöra sig och avsluta sådana studier.
              Att i det läget kraftigt öka dessa utbildningar skulle vara oansvarigt.
              Samtidigt ska vi komma ihåg att vi satsar mycket på utbildning,
              inte minst på yrkesutbildning. Totalt planeras en satsning på
              1,8 miljarder under tre år för att ge fler möjlighet att läsa
              en yrkesutbildning.
            </seg>
            <seg xml:id="i-302e04efa360a2bf-0">
              Fru talman! Även nyanlända invandrare har drabbats hårt av krisen.
              Arbetslösheten har det senaste året, enligt SCB, ökat med 2,6
              procent i denna grupp. Vi hörde tidigare Erik Almqvist öppna upp
              för att också vi i Sverige skulle kunna ha en arbetskraftsinvandring,
              samtidigt som hans partikollega Kent Ekeroth den 4 november sade
              att Sverige aldrig har behövt ha arbetskraftsinvandring och heller
              aldrig kommer att behöva det. Det är lite konstigt att det kommer
              två så tydliga besked från ett och samma parti. Det jag undrar
              då är vem man ska tro på av de här två. Vem är det som står för
              partiets politik? Är det möjligen Kent Ekeroth, som säger att
              det aldrig kommer att behövas arbetskraftsinvandring och att det
              heller aldrig har behövts? Det tycker jag vore anmärkningsvärt
              med tanke på det vi vet av historien, hur viktiga dessa personer
              har varit för vårt välstånd.
            </seg>
            <seg xml:id="i-7d82ab17a3aabecc-0">
              Jag vill nämna etableringsreformen, som just har lanserats och
              kommit i gång. Den är oerhört viktig för att människor som nyanlända
              ska kunna komma in på den svenska arbetsmarknaden. Jag vill passa
              på att fråga oppositionen varför de inte anser att nyanlända själva
              är kapabla att välja en lots som kan guida henne eller honom in
              i det svenska samhället. Självklart kan den nyanlände få tolkhjälp
              och annat i detta val, men varför anser ni inte att hon eller
              han är kapabel att själv göra detta val?
            </seg>
            <seg xml:id="i-80ebe0545979cb56-0">
              Ni säger nej till externa lotsar och vill i stället att Arbetsförmedlingen
              tar hand om det. Varför? Ja, inte kan det vara för att Arbetsförmedlingen
              har lyckats bättre. Jämför man hur externa kontra interna coacher
              har fungerat har de externa lyckats bättre att få de arbetslösa
              i jobb än vad de interna coacherna har gjort. Fram till juli 2010
              hade var tredje deltagare fått arbete inom 90 dagar efter avslutad
              insats. Nio av tio som deltagit i extern jobbcoachning var nöjda
              eller mycket nöjda efter avslutad insats detta enligt Arbetsförmedlingens
              egen rapport.
            </seg>
            <seg xml:id="i-4f31407cfa542cbb-0">
              För mig som kristdemokrat är det viktigt att vi har en arbetsmarknad
              som är öppen för alla. En grupp som oavsett konjunkturläge eller
              regering stått utanför arbetsmarknaden i alltför stor utsträckning
              är personer med funktionsnedsättning. Man räknar med att en halv
              miljon människor har en funktionsnedsättning som medför att deras
              arbetsförmåga är nedsatt. År 2008 hade endast hälften av dem sysselsättning.
              Sysselsättningen har minskat bland personer som har nedsatt arbetsförmåga
              på grund av funktionsnedsättning samtidigt som den ökat bland
              icke-funktionsnedsatta.
            </seg>
            <seg xml:id="i-af6947cd93a762d3-0">
              Regeringen har genomfört en rad viktiga insatser för att vända
              på denna situation. Införandet av nystartsjobb har varit särskilt
              lyckad för denna grupp. Av samtliga som hade nystartsjobb under
              2009 hade cirka en fjärdedel en funktionsnedsättning.
            </seg>
            <seg xml:id="i-cc3bb7b44ae53b16-0">
              Det är glädjande att regeringen avser att ge Arbetsförmedlingen
              i uppdrag att genomföra en informationskampanj för att uppmärksamma
              arbetsgivare på vilka insatser som går att göra.
            </seg>
            <seg xml:id="i-a32721db21f3d6dd-0">
              Jag tror att det är viktigt att fokusera på arbetsgivarna i denna
              fråga. Vi behöver lyfta fram de goda exempel som finns på arbetsgivare
              som har insett dessa människors potential. Jag tänker framför
              allt på arbetsgivarna Ica, hamburgerkedjan Max, Ikea och Eniro.
              Det är fyra företag som gjort ett aktivt val att rekrytera personer
              med olika former av funktionsnedsättning, och där har vi sett
              ett mycket lyckat resultat.
            </seg>
            <seg xml:id="i-a4cbc295c54fbdb0-0">
              Som kristdemokrat anser jag att det är viktigt att kommuner,
              landsting och stat går före och utgör goda exempel på arbetsgivare
              som tar till vara funktionsnedsattas kompetens. Tyvärr är det
              så att det offentliga traskar patrull i dag, vilket är allvarligt.
            </seg>
            <seg xml:id="i-dd9633fff51051fe-0">
              Inför valet förde vi som parti fram ett förslag om att stat,
              landsting och kommun skulle anställa 10 000 personer med funktionsnedsättning
              de närmaste åren. Förslaget innebar att hälften skulle anställas
              med hjälp av trygghetsanställning. Andra halvan skulle utgöras
              av reguljära anställningar där lönebidrag kunde vara en del av
              finansieringen.
            </seg>
            <seg xml:id="i-63307e4983fed158-0">
              Trygghetsanställningar är ett alternativ till skyddat arbete
              hos Samhall. Syftet är att ge arbetsgivare en möjlighet att erbjuda
              anpassat arbete för personer som annars är hänvisade till anställning
              hos Samhall.
            </seg>
            <seg xml:id="i-a710743a025a9d68-0">
              Vi fortsätter som parti att driva frågan om att ge de ekonomiska
              förutsättningarna för att dessa 10 000 jobb ska kunna bli verklighet.
              Jag vill uppmana mina allianskolleger att göra detsamma, både
              på riks-, kommunal- och landstingsnivå. Det är ett viktigt steg
              mot ett samhälle där alla som vill och kan jobba också ska få
              möjlighet att göra det.
            </seg>
            <seg xml:id="i-8b7925dea6cdcf56-0">
              Fru talman! Avslutningsvis vill jag poängtera att en arbetsmarknadsdebatt
              i riksdagen inte enbart får handla om fördelning och åtgärder
              av olika slag. För att lyckas måste arbetsmarknadspolitiken också
              vara direkt kopplad till närings- och företagspolitiken eller
              om man så vill: Arbetslinjen måste kompletteras med företagarlinjen.
            </seg>
            <seg xml:id="i-cd621abc596123b1-0">
              Vi får aldrig stirra oss blinda på utbudet utan också se till
              efterfrågan. Hur underlättar vi för företagare att utvecklas?
              Hur får vi fler människor att våga starta företag?
            </seg>
            <seg xml:id="i-e383c2a6f42a1b26-0">
              Det är genom företagande och entreprenörskap som vi skapar arbetstillfällen
              och dessutom skatteintäkter för att finansiera välfärden. Men
              företagande och politik för företagande är inte bara en rent ekonomisk
              fråga om mer skattemedel. Det handlar också om att låta människor
              utvecklas och få möjlighet till större egenmakt.
            </seg>
          </u>
          <note xml:id="i-45ed5891134e6e1f-0">
            Fru talman! Jag yrkar bifall till utskottets förslag och avslag
            på reservationerna.
          </note>
          <note type="speaker" xml:id="i-a1b6e0d1adb7fc0f-0">
            Anf. 87 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-ee2afe3aa74b85ba-0">
            <seg xml:id="i-f5452c36c00e96a1-0">
              Fru talman! Det är spännande att vara med i Arbetsmarknadsutskottet
              första debatt. Den spänner över allt från makroekonomi via internationell
              politik till mikronivå där det kan handla om skydd över sågblad
              på fabriken.
            </seg>
            <seg xml:id="i-4027d878efb2cf91-0">
              Jag tänkte dock inte ta med allt detta i mitt anförande utan
              försöka hålla mig till arbetsliv och arbetsmiljö. Vad tänker man
              på när man hör ordet arbetsmiljö? Jag tänker på inflytande, anställningsformer,
              arbetstider och fysisk och psykisk miljö. Jag tänker också på
              möjligheterna att få kompetensutveckling, vilken arbetsorganisation
              man befinner sig i, delegering på jobbet och möjligheter men även
              på skaderisker, trivsel och stress.
            </seg>
            <seg xml:id="i-6cba7eb78f054f5f-0">
              Alltför många på dagens arbetsplatser beskriver sin arbetsmiljö
              med orden stress, för hög arbetsbelastning, känsla av otillräcklighet
              och dålig stämning. Man har monotona och ensidiga arbetsuppgifter
              som skapar rädsla för förslitning och kommande sjukskrivningar.
              På en del arbetsplatser får man inte prata för mycket; det finns
              ett åsiktsförtryck och framför allt inget inflytande.
            </seg>
            <seg xml:id="i-e40c14be70dffdfc-0">
              Det förvånar mig att Tomas Tobé inte tog upp dessa frågor i sitt
              anförande han talade mer ur makroperspektiv för ni säger från
              majoritetens sida att arbetsmiljön är jätteviktig och en förutsättning
              för vår framtida konkurrens. Och den är jätteviktig.
            </seg>
            <seg xml:id="i-c7633e267bbff5b5-0">
              Frågan är vad ni levererar till dem som finns på jobbet. Vad
              gör ni åt tjänstemännens känsla av otillräcklighet som Mehmet
              Kaplan så förtjänstfullt beskrev med anledning av deras arbetsmiljöundersökning?
              De kan inte alltid ta ut fyra veckors semester i rad. Skulle ni
              vilja ha det så? Många behöver fyra veckors semester för att återhämta
              sig. Jag ser det på min fru som är familjevåldsutredare. Det är
              ett jobb med tung belastning, och hon behöver sina fyra veckor
              för att återhämta sig. Det är dock svårt eftersom det inte finns
              tillräckligt många poliser. Man får i stället dela upp veckorna.
              Det är ett stort och växande problem.
            </seg>
            <seg xml:id="i-887e9c39b1e5bea9-0">
              Vad har ni gjort då, kära majoritet? Jo, ni har skurit ned på
              viktiga instrument och verktyg. Det vet ni själva, och ni kan
              inte ge ett vettigt svar på varför ni har gjort det. När jag frågade
              tidigare ansvarigt statsråd varför man skulle lägga ned Arbetslivsinstitutet,
              med samlad forskning och dessutom ledande i världen inom sitt
              område, fick jag svaret att pengarna behövs för att bekämpa utanförskapet.
              Dessutom skulle inte staten lägga sig i vilken forskning som skulle
              bedrivas. Ändå bedrivs en massa forskning med hjälp av statliga
              pengar, och det säger ni inget om.
            </seg>
            <seg xml:id="i-db2b2a4ca5585ba6-0">
              Sedan skar ni ned på Arbetsmiljöverket. På vilket sätt främjar
              det en utveckling mot bättre arbetsmiljö? Det handlar inte om
              pengar, säger ni, utan det är andra åtgärder som ska till. Dessutom
              anfördes skäl att det gjordes för att minska byråkratin. Pengarna
              behövdes för att bekämpa utanförskapet.
            </seg>
            <seg xml:id="i-ca70d3c3f3d3fdb8-0">
              Dessutom har ni skurit ned på möjligheterna att bedriva skyddsombudsutbildning.
            </seg>
            <seg xml:id="i-408d808da14543f6-0">
              Ni säger att arbetsmiljön är viktig, men ni har gjort tvärtom.
              Ni har skurit ned på de viktiga instrument som finns och som alla
              som förvärvsarbetar i Sverige har nytta av och en del är beroende
              av.
            </seg>
            <seg xml:id="i-6d9685cd72c5ca75-0">
              Det är märkligt. Kanske Hans Backman eller Tomas Tobé kan förklara
              det här. Ni resonerar inte så när det gäller polisen. Ni säger
              inte: För att bekämpa mer brott säger vi upp poliser.
            </seg>
            <seg xml:id="i-f3523a33ac134be9-0">
              Å andra sidan gjorde ni så när det gällde Skatteverket. När det
              enorma skattefelet och skattefusket ligger på 133 miljoner kronor
              tvingar ni Skatteverket att säga upp 900 personer. Jag förstår
              inte tanken. Kan någon av er reda ut det?
            </seg>
            <seg xml:id="i-ef7c1e9c4d6c12e4-0">
              På vilket sätt har arbetsmiljöarbetet i Sverige förstärkts, blivit
              bättre och nått ut längre genom de åtgärder som ni har gjort?
              Det kanske finns en möjlighet att någon av er svarar på det.
            </seg>
            <seg xml:id="i-bd88501949520ca2-0">
              Vad gör regeringen för analyser? Ingår det i er så kallade arbetslinje
              att försvåra förbättring av arbetsmiljön? Var tror ni en stor
              del av utanförskapet uppstår om inte på arbetsplatserna? Det är
              ju där vi har en stor utslagning av människor, Hans Backman. Visst
              är det så.
            </seg>
            <seg xml:id="i-2bf6bbefbe0447bc-0">
              Det har vi sett på Ovako hemma i Hofors. Det är en stor utslagning
              av människor som sker på arbetsplatserna. Det ni kallar för utanförskap
              skapas på arbetsplatserna. Varför backar ni in i framtiden?
            </seg>
            <seg xml:id="i-e53e1ca76f3cfe48-0">
              Tomas Tobé svarade i ett replikskifte och sade: Nu har vi fått
              en arbetsmarknadsminister som är engagerad i arbetsmiljöfrågorna.
              Det låter jättebra. Hon har dessutom en facklig bakgrund, så det
              borde ligga drivkraft hos henne i dessa frågor. Det låter också
              jättebra.
            </seg>
            <seg xml:id="i-18711b7e5cc55999-0">
              Frågan är: Vad ser vi av detta i dag? Det gör vi inte. Men hon
              kanske i framtiden kommer att lägga fram förslag som främjar arbetsmiljön.
              Det kan ju vara hoppfullt. Vi får väl se.
            </seg>
            <seg xml:id="i-c4cc22600e76f3a3-0">
              Jag ska inte referera till den arbetsmiljöundersökning som Unionen
              gjorde och som Mehmet Kaplan tog upp. Jag ska referera till en
              annan från ett fack som heter GS. Det är en sammanslutning för
              grafiker och dem som jobbar inom skog och trä. Den är allvarlig,
              och den kom ganska nyligen.
            </seg>
            <seg xml:id="i-16cff62849ccc78a-0">
              Man har undersökt på sina arbetsplatser, och det är många tusen
              som har varit med och svarat. Två medlemmar i GS-facket drabbas
              varje kalenderdag hela året runt av en allvarlig arbetsolycka.
              Dessutom leder mer än varannan av dessa olyckor till medicinsk
              invaliditet. Det är djupt allvarligt.
            </seg>
            <seg xml:id="i-968da355f2bb9075-0">
              Kvinnliga träindustriarbetares risk att drabbas av arbetsolycksfall
              som leder till mer än 30 dagars sjukskrivning är sex gånger högre
              jämfört med kvinnor i andra yrkesgrupper. Mörkertalet är stort
              för dem som inte anmäler arbetsskador. Det är 35 procent enligt
              undersökningen.
            </seg>
            <seg xml:id="i-e51f928445da70d4-0">
              De pekar på att den viktigaste lösningen på detta är att det
              måste bli mindre arbetsbelastning och stress och mer varierande
              arbetsuppgifter. Jag kommer återigen till detta med arbetsorganisationen.
            </seg>
            <seg xml:id="i-5a0a72274999329f-0">
              Sedan är det också andra saker som händer. Det finns en forskare
              som heter Joel Rasmussen vid Örebro universitet som har studerat
              detta med arbetsmiljöarbetet. Han hittade ett resultat som inte
              jag kände till och som kanske inte heller ni känner till.
            </seg>
            <seg xml:id="i-54cb4c5dbf490e5a-0">
              Det var att tonvikten nu alltmer läggs på individen att ta ansvar
              för arbetsmiljön. Det kan i och för sig låta vettigt. Ett exempel
              av många som han använde är om man har roterande klinga på en
              maskin i en fabrik som saknar skydd.
            </seg>
            <seg xml:id="i-7c2925e6b7a5273f-0">
              Det finns naturligtvis en uppenbar risk att man kan skada eller
              kapa fingrarna på denna klinga. Hur ska man förhindra det? Ska
              man ta dit och montera ett dyrt skydd? Eller ska man lära arbetaren
              att hon eller han ska vara försiktig?
            </seg>
            <seg xml:id="i-736ec31ba5352166-0">
              Han avslutar med att säga att det är en nyliberal hållning som
              kallas för BBS, Behaviour-Based Security. Det är billigare att
              ta till än att skydda bort arbetsskador och risker. Det är också
              någonting. Är det bra eller dåligt?
            </seg>
            <seg xml:id="i-5f9f1b22c2b5999d-0">
              Vi är vana från tidigare att vi ska försöka bygga bort alla risker
              som finns. Det är alltför många som skadas i sitt arbetsliv. Det
              är många skyddsombud i dag som vittnar om att det är svårare att
              ställa krav i dag än tidigare. En del säger till och med: Jag
              törs inte ställa för stora krav, jag har också ett jobb att tänka
              på.
            </seg>
            <seg xml:id="i-143534c8aafd49ce-0">
              Då ska ni veta, kära majoritet, att det jag talar om är branscher
              där det finns fackliga organisationer, kollektivavtal och skyddsombud.
              Men tänk på alla de andra branscherna. Ni säger att ni har en
              arbetslinje, är det då vilka jobb som helst? Menar ni jobb där
              det inte finns någon kontroll?
            </seg>
            <seg xml:id="i-be8cc7bbe799f13a-0">
              Menar ni de jobb som man inte hittar, som Arbetsmiljöverkets
              generaldirektör sade till oss i utskottet? Det går inte att hitta
              dem. Det finns inga avtal och absolut inga skyddsombud. Det är
              skumraskaffärer och ett utnyttjande av människor.
            </seg>
            <seg xml:id="i-43d643a33421a6e9-0">
              Fru talman! Om jag vill vara riktigt elak så här på fredagseftermiddagen
              kan jag säga att jag någonstans i bakhuvudet är övertygad om att
              detta med kollektivavtal är ni inte så noga med fast ni säger
              det.
            </seg>
            <seg xml:id="i-3c405567b46bf626-0">
              Jag kommer ihåg från Hofors, Hans Backman, när en kommunal företrädare
              krävde att ett företag som skulle göra affärer med kommunen hade
              kollektivavtal. Vad säger då Hans Backman i tidningen? Detta förstör
              företagsklimatet.
            </seg>
            <seg xml:id="i-984a69a930bab078-0">
              Menar Hans Backman kanske att kollektivavtal är dåligt för företagsklimat?
              Tomas Tobé fanns också med i den rullan i kritiken. Det är logiskt
              att tänka det.
            </seg>
            <seg xml:id="i-9d0024dc0fa70ed2-0">
              När statsminister Reinfeldt skulle besöka Gävle så besökte han
              ett så kallat gasellföretag som inte hade något kollektivavtal.
              Då var mitt husblad Arbetarbladet där och intervjuade Reinfeldt.
              Han fick frågan varför han besökte ett företag där det inte fanns
              något avtal. Då sade han: Jag är inte här för att recensera företaget.
              Jag är här för att studera drivkrafter där jobben växer.
            </seg>
            <seg xml:id="i-5eb05f2339832b41-0">
              Samtidigt i den artikeln intervjuades en tjej som jag tror hette
              Linda Tomas Tobé kanske kommer ihåg det som var deras bästa säljare.
              Hon sade så här: Det vore väl skönt att kunna ha en fast lön.
              Dagarna är ju så olika, och man är i olika form olika dagar. Hon
              hade en lön som låg på 12 000 kronor. Misstanken finns där.
            </seg>
            <seg xml:id="i-8f04e84dc32754e6-0">
              Det är samma sak när det gäller arbetsmiljöfrågor. Man kan ta
              fastighetsbranschen, byggbranschen, tvätterier och hotell och
              restaurang där det finns ett stort utnyttjande. Det är bara några
              av branscherna som jag nämner nu. Det finns ett stort utnyttjande
              av arbetskraft.
            </seg>
            <seg xml:id="i-1df19fd27ab50869-0">
              Hur gör majoriteten, regeringen och Tomas Tobé för att säkerställa
              att det är sjyst arbetsmiljö inom dessa branscher? Varför säger
              ni nej till en så enkel åtgärd som att låta ett regionalt skyddsombud
              kunna besöka andra företag? Varför är ni emot det? Ni är ju för
              att det ska vara en bra arbetsmiljö. Det är en konkurrensfördel.
            </seg>
            <seg xml:id="i-ba3656c4e70a8297-0">
              Ni är emot rufflerier och utnyttjande. Varför tillåter ni inte
              detta? Det är en enkel sak. Ni har dragit ned på Arbetsmiljöverket.
              Inspektionerna minskar kraftigt. Varför kan ni inte då se till
              att facken får ställa upp och ta en större del i det hela? Det
              säger ni nej till.
            </seg>
            <seg xml:id="i-92c2e31d8e8f8d4f-0">
              Fru talman! Regeringens nedskärningspolitik inom arbetslivsområdet
              har blivit starkt kritiserad av berörda parter. Ni vet att det
              är så. Det har blivit svårare att rekrytera skyddsombud. Vad sade
              Mikael Sjöberg, generaldirektör vid Arbetslivsverket, när han
              var hos oss? Han sade: Skyddsombuden är en omistlig del i arbetsmiljöarbetet,
              men det är så svårt att rekrytera. Vad gör ni för att underlätta
              rekryteringen? Vad gör ni för att stärka skyddsombudens roll?
              Vad gör ni för att stärka skyddsombudens kunskaper?
            </seg>
            <seg xml:id="i-aaab695a55068605-0">
              Ni gör ingenting, utan ni kommer och säger att Arbetsmiljöverket
              gör en informationskampanj. Det kan väl vara bra. Men vad gör
              ni direkt ute på arbetsplatserna? Frågan blir: Vad levererar ni?
            </seg>
            <seg xml:id="i-d34403e719b7b2af-0">
              Vi socialdemokrater väljer en annan väg. Det gör vi tillsammans
              med två andra partier som är kloka i dessa frågor. Vi sätter fokus
              på ett hållbart arbetsliv. Vi har ett mål om en bättre arbetsmiljö.
              Vi vill göra det stegvis och tillföra lite mer pengar till Arbetsmiljöverket
              för mer tillsyn och information och mer pengar till utbildning
              av skyddsombud. Vi vill stärka de regionala skyddsombudens ställning.
            </seg>
            <seg xml:id="i-52bfdf1f93b6fb89-0">
              Vi vill ta ett initiativ för att kartlägga och stärka arbetsmiljöforskningen
              som ni har slagit sönder.
            </seg>
            <seg xml:id="i-e9146aadfd3aa61f-0">
              Men, Tomas Tobé, vad gör du för att förbättra arbetsmiljön på
              de många arbetsplatserna? Vad säger du till dem som finns i förvärvsarbete?
            </seg>
          </u>
          <note type="speaker" xml:id="i-781a5617ba2a7708-0">
            Anf. 88 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-7">
            <seg xml:id="i-96af48d8f0d08e0b-0">
              Fru talman! Raimo Pärssinen tar upp en mycket viktig del av arbetsmarknadspolitiken,
              och det är självklart arbetsmiljön. Allting är inte perfekt, långt
              därifrån. Varje arbetsolycka är ett misslyckande.
            </seg>
            <seg xml:id="i-d1b696ec3468d941-0">
              Men med tanke på den svartmålning som Raimo Pärssinen gör av
              regeringens politik inom arbetsmiljöområdet vill jag säga att
              antalet arbetsolyckor som medför mer än tre dagars sjukfrånvaro
              och antalet arbetssjukdomar stadigt minskar enligt statistik från
              Eurostat. Frekvensen av arbetsolyckor är betydligt lägre i Sverige
              än inom EU 15, alltså de 15 medlemsländer som ingick i EU när
              Kyotoprotokollet tecknades. Antalet dödsolyckor fortsätter också
              att minska. Dessutom fortsätter sjukfrånvaron i sin helhet att
              minska. Det är de tendenser som vi ser. Det känns därför som om
              det ändå görs en hel del bra inom arbetsmiljöområdet.
            </seg>
            <seg xml:id="i-fb8be32e2d650b14-0">
              Jag ska till sist säga något om Itell och kollektivavtal. Jag
              och många företagare uppskattar kollektivavtal. Alla arbetstagarorganisationer
              uppskattar naturligtvis kollektivavtal. Men den situation som
              Raimo Pärssinen tog upp gällde företaget Itell i Hofors. Det var
              en situation där de anställda själva över lag inte ville ha kollektivavtal.
              Min invändning var framför allt att kollektivavtal ska tecknas
              mellan arbetsgivaren och arbetstagarnas organisationer och inte
              av kommunalråd.
            </seg>
          </u>
          <note type="speaker" xml:id="i-2f4581eb7a4d8674-0">
            Anf. 89 RAIMO PÄRSSINEN (S) replik:
          </note>
          <u who="raimo_parssinen_d2cb35" xml:id="i-ee2afe3aa74b85ba-1">
            <seg xml:id="i-7565a78b9a92f7f5-0">
              Fru talman! Om Hans Backman tycker om kollektivavtal, varför
              sade han då att de skulle förstöra företagsklimatet? Det förstår
              jag inte. Det är i och för sig kanske lite dumt av mig att ta
              upp en gammal historia. Men så var det. Det är klart att det måste
              testas. Det kan inte vara så att Hans Backman eller Tomas Tobé
              säger en sak här och en annan hemma. Så kan det inte vara. Jag
              utgår från att det måste vara samma åsikt hela tiden.
            </seg>
            <seg xml:id="i-7e36e326a04a76fb-0">
              Det är klart att man kan välja ordet svartmålning och säga att
              det är det som jag håller på med. Men jag beskriver ett problem.
              Jag beskriver en situation som många förvärvsarbetande befinner
              sig i. Då är frågan: Vad gör vi åt det? Då säger Hans Backman
              att det ser bra ut i Sverige jämfört med övriga Europa. Ja, självklart
              är det så eftersom det har funnits en linje och en tanke när det
              gäller arbetsmiljöfrågorna när tidigare regeringar har jobbat
              med dessa frågor. Bland det sista vi gjorde innan vi förlorade
              valet var att bland annat öka anslaget till Arbetsmiljöverket
              för att få bättre koll på arbetsmiljön.
            </seg>
            <seg xml:id="i-3d659361b8fae6cb-0">
              Hans Backman säger: Vi måste ha gjort en hel del bra eftersom
              statistiken pekar på det.
            </seg>
            <seg xml:id="i-d472f247c4642fcd-0">
              Men tala då om vad ni har gjort. Säg inte bara att det ser bättre
              ut här än i Italien. Vad har ni gjort? Vad menar ni med att ni
              har gjort en hel del bra, Hans Backman? Är det tio punkter så
              vill vi höra dem. Är det tre punkter så vill vi höra dem.
            </seg>
          </u>
          <note type="speaker" xml:id="i-915fa1e2027a82e2-0">
            Anf. 90 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-8">
            <seg xml:id="i-d1f59ab32b9a6b3c-0">
              Fru talman! Vi får först gå tillbaka till Hofors. Det är en kär
              kommun för mig och Raimo Pärssinen. Jag har aldrig sagt att kollektivavtalen
              förstör företagsklimatet. Däremot tyckte jag att det var ett problem
              när man avvek från den svenska modellen och från politiskt håll
              började lägga sig i tecknandet av kollektivavtal. Det var det
              som jag sade störde företagsklimatet. Det är en annan sak.
            </seg>
            <seg xml:id="i-3b5b4a29791efd63-0">
              När det gäller satsningar på arbetsmiljön görs det viktiga saker.
              Vi har i och för sig höjt anslaget till Arbetsmiljöverket under
              de senaste åren. Det är positivt i sig.
            </seg>
            <seg xml:id="i-0166d667033a81e5-0">
              De satsningar som vi gör för att möjliggöra för fler att komma
              i arbete är viktiga. Man kan exempelvis titta på den offentliga
              sektorn i framtiden med satsningar på fler nya svenskar som kan
              arbeta inom äldreomsorgen och demensvården. Det kommer att minska
              stressen inom den sektorn. Det är åtgärder som är viktiga för
              att skapa en bättre arbetsmiljö, att man har råd att anställa
              tillräckligt många människor inom den offentliga sektorn.
            </seg>
            <seg xml:id="i-988384a3e2a44c1e-0">
              De diskussioner som förs om att föra in arbetsmiljöfrågorna i
              utbildningen på exempelvis högskolenivå för blivande chefer är
              viktiga. Man kan titta på exempelvis Ovako i Hofors, som Raimo
              Pärssinen tog upp. Kan man få ett bra arbetsmiljötänk hos cheferna,
              inte minst mellancheferna som jobbar med de anställda på golvet,
              har man nått långt. Det är mycket man kan göra på arbetsplatsen
              i dialog mellan mellanchefen, det fackliga ombudet och de anställda.
              Den vägen kan man lösa problem på plats. Det är en viktig sak
              som jag tycker att man ska fortsätta att satsa på för att på sikt
              förbättra arbetsmiljön.
            </seg>
            <seg xml:id="i-4f62768ad85fecdd-0">
              När det gäller forskningen tycker vi i Alliansen självklart fortfarande
              att det är viktigt med arbetslivsforskning. Vi tror däremot att
              det finns andra aktörer som kan bedriva forskningen på olika universitet
              och högskolor. Men vi kan också konstatera att regeringen avser
              att närmare utreda behovet av och förutsättningarna för en sammanhållande
              aktör för kunskapsförmedlingen inom området. Det har vi också
              skrivit i betänkandet.
            </seg>
            <seg xml:id="i-5498074fbb4107c0-0">
              Det var så mycket jag hann med på två minuter.
            </seg>
          </u>
          <note type="speaker" xml:id="i-076b2bb77087f888-0">
            Anf. 91 RAIMO PÄRSSINEN (S) replik:
          </note>
          <u who="raimo_parssinen_d2cb35" xml:id="i-ee2afe3aa74b85ba-2">
            <seg xml:id="i-ed2945f487dd74d2-0">
              Fru talman! Jag håller med Hans Backman om att det är viktigt
              att man kan ha denna utbildning bättre arbetsmiljö, BAM med de
              anställda tillsammans med cheferna. Men det är ingenting som är
              nytt. Detta har vi gjort sedan 70-talet. Det är bara bra att man
              bygger på den och har nya förslag där.
            </seg>
            <seg xml:id="i-05beb9122f718322-0">
              Det är också bra om man lägger in mer utbildning om arbetsmiljö
              inom högre utbildningar, speciellt för dem som ska bli civilingenjörer
              och kanske bli chefer i ett stålverk. Det är bra med mycket mer
              sådana kunskaper.
            </seg>
            <seg xml:id="i-d1d1f7f3a2e5343a-0">
              Hans Backman talar om att man lägger sig i kollektivavtalen från
              politiskt håll. Men det gör ju vi här. Vi är politiker. Vi står
              i riksdagens kammare och tycker att kollektivavtal är bra, eller
              hur? Det är också ett sätt att lägga sig i ett positivt sätt,
              tycker jag.
            </seg>
            <seg xml:id="i-6ae8a91a43f7ad81-0">
              Att fler kommer i arbete är bra. Men som jag sade i mitt anförande:
              Är det bara det som gäller, att det blir fler i arbete? Jag frågade
              vad det är för jobb. Nu säger Hans Backman att det blir fler händer
              i vården. Jag uppfattade det så. Det beror på hur det finansieras,
              om det ska finansieras, och om den viljan finns, eller om man
              väljer att använda pengarna på ett annat sätt, till exempel till
              skattesänkningar. Vi får se hur ni tänker göra.
            </seg>
            <seg xml:id="i-4999fd6b19400395-0">
              I den tidigare debatten talade man om bemanningstal inom demensvården,
              om jag inte missuppfattade det. Det sade ni nej till. Hade man
              gjort så hade det blivit fler händer där. Det lät inte alltför
              trovärdigt.
            </seg>
            <seg xml:id="i-558ef75e679fd503-0">
              Ni slår först sönder forskningen, och nu säger ni att ni ska
              utreda hur ni ska kunna samla den igen. Betyder det att Hans Backman,
              precis som jag, tycker att det var ett jättestort misstag att
              slå sönder den forskningen? Om Hans Backman tycker det tycker
              vi samma sak.
            </seg>
          </u>
          <note type="speaker" xml:id="i-028f3900de4b8211-0">
            Anf. 92 LARS-AXEL NORDELL (KD) replik:
          </note>
          <u who="lars-axel_nordell_883b98" xml:id="i-fb284d08afa5afec-1">
            <seg xml:id="i-278a1dc2247014da-0">
              Fru talman! Tydligen handlar det i dessa replikskiften mycket
              om vad som händer i Gävleborgs län. Jag får fortsätta på det spåret
              eftersom jag också har mina rötter där uppe.
            </seg>
            <seg xml:id="i-c4574439fe238646-0">
              Om vi går tillbaka till förra sekelskiftet vet vi att infektionssjukdomarna
              var den stora farsoten i vårt land. Då dog människor som flugor.
            </seg>
            <seg xml:id="i-187a1c7b0c1344e6-0">
              Vi lyckades, framför allt genom att tränga undan misären men
              också genom att vaccinera mot infektionssjukdomarna, tränga undan
              denna farsot. Jag anknyter till Gävleborg och kan berätta att
              min mormor, till exempel, var med och vaccinerade 1 061 barn och
              ungdomar i Järvsö under några år som lärarinna. Man utnyttjade
              de personer som fanns.
            </seg>
            <seg xml:id="i-9ccf1600091ad84e-0">
              Sedan kom industrisamhället och dess sjukdomar. Vi har fått bekräftat
              att dessa sjukdomar långsamt har minskat även om de naturligtvis
              inte har upphört. Nu har vi lämnat industrisamhället; nu handlar
              det om det postindustriella samhällets sjukdomar och informationssamhällets
              sjukdomar. Där ser vi att det finns stora problem. Jag håller
              med Raimo Pärssinen om att man måste bli bättre både på att förebygga
              och på att få hjälp från sjukvården, helt enkelt, där man många
              gånger har stått handfallen inför dessa sjukdomar. Sjukvården
              har varit ganska bra på industrisamhällets sjukdomar, men de här
              sjukdomarna har varit svåra att greppa. Där måste vi bli bättre.
            </seg>
            <seg xml:id="i-c7e2d47a228b6559-0">
              Men det handlar inte bara om arbetets tyngd. Vi vet att också
              människor som går arbetslösa får stressrelaterade sjukdomar. Du
              framställer det som om det bara vore arbetet det handlar om, men
              det gäller även arbetslösa.
            </seg>
          </u>
          <note type="speaker" xml:id="i-658ae4fbc053e363-0">
            Anf. 93 RAIMO PÄRSSINEN (S) replik:
          </note>
          <u who="raimo_parssinen_d2cb35" xml:id="i-ee2afe3aa74b85ba-3">
            <seg xml:id="i-b1ff9a4649e0d01e-0">
              Fru talman! Det är precis som Lars-Axel Nordell säger: Det är
              ett trauma för många när man blir arbetslös. Det gör i sin tur
              att man mår sämre. Jag håller fullständigt med om det.
            </seg>
            <seg xml:id="i-028d86b27a89315a-0">
              Däremot är det också en sanning att vi har gått in i en fas i
              samhället som kallas för det postindustriella, men att vi samtidigt
              har många arbetsplatser som är ganska traditionella. Vi har stålverksarbetare,
              vi har pappersarbetare, vi har dem som delar ut posten och dem
              som jobbar inom vården och så vidare. Där finns arbetsmiljöproblemen
              kvar.
            </seg>
            <seg xml:id="i-471371c3dc2872be-0">
              Det som har kommit till nu i allt större omfattning är det som
              en gång i tiden kallades för direktörssjukan, det vill säga stressen,
              otillräckligheten, kraven och att aldrig kunna lämna jobbet utan
              att arbetsliv och arbetstid flyter ihop med fritiden. Det är många
              som har det så.
            </seg>
            <seg xml:id="i-2626610c564e8f8f-0">
              Frågan som vi hela tiden måste ställa oss är: Vad kan vi från
              politiken leverera som är relevant för att förstärka och förbättra
              de arbetsmiljöer som finns?
            </seg>
            <seg xml:id="i-bd3a3824182cafc7-0">
              Men att ställas utanför ett arbete förbättrar så klart inte hälsan.
              Det vet vi.
            </seg>
          </u>
          <note type="speaker" xml:id="i-d90b141d87c93e16-0">
            Anf. 94 LARS-AXEL NORDELL (KD) replik:
          </note>
          <u who="lars-axel_nordell_883b98" xml:id="i-fb284d08afa5afec-2">
            <seg xml:id="i-39ab381fc3552d5e-0">
              Fru talman! Jag håller med om att det var ganska mycket svartmålning
              i Raimo Pärssinens första inlägg. Du såg det som att det finns
              någon sorts ont uppsåt hos många arbetsgivare. Jag menar att varje
              chef med självaktning lär sig vad arbetsmiljölagen säger. Man
              har ett lagstadgat ansvar. Oavsett om man har kollektivavtal eller
              inte har man detta ansvar. Ansvaret ligger ytterst på arbetsgivaren.
              Ingen arbetsgivare vill ha personal som blir sjukskriven stup
              i kvarten. Det finns alltså ett gemensamt intresse, också från
              arbetsgivarna, av att ha en arbetsmiljö som fungerar och stöttar.
            </seg>
            <seg xml:id="i-9ff7515c609c5368-0">
              Man pratar om stödjande miljöer. De är viktiga både på arbetsplatsen
              och i hemmet, i föreningslivet och så vidare. Det är inte bara
              på arbetsplatsen som man upplever detta, utan det kan många gånger
              finnas också i andra sociala miljöer.
            </seg>
            <seg xml:id="i-fc3d942b52e6d863-0">
              När du nu framställer detta på det här sättet tycker jag att
              du lite grann bortser från det ansvar som alla arbetsgivare har.
            </seg>
          </u>
          <note type="speaker" xml:id="i-1462f1e571da1495-0">
            Anf. 95 RAIMO PÄRSSINEN (S) replik:
          </note>
          <u who="raimo_parssinen_d2cb35" next="cont" xml:id="i-1d3105199ddf123f-0">
            <seg xml:id="i-dd4613f7f8efb8aa-0">
              Fru talman! Jag önskar av hela mitt hjärta att jag skulle kunna
              dela den bilden med Lars-Axel Nordell. Men det är faktiskt inte
              så. Det finns många arbetsgivare som är väldigt goda arbetsgivare.
              Jag känner också till många sådana exempel, där man verkligen
              ser till att det finns en delaktighet i hela situationen på arbetsplatsen.
              Man kan vara med och bestämma arbetstider och så vidare lite flexibelt
              för att personalen ska kunna pussla ihop arbetsliv med fritid,
              med barn, med äldre och så vidare. Det fungerar jättebra.
            </seg>
            <seg xml:id="i-0e67892b79b2b167-0">
              Men tyvärr finns det också arbetsgivare som ställer sig bredvid.
              Och inte nog med det de vill inte betala skatt och de vill absolut
              inte ha någon facklig anslutning eller något avtal. De vill hålla
              på med skumraskaffärer.
            </seg>
            <seg xml:id="i-5b2db4d2b47a82bc-0">
              Prata med Dag Klackenberg på Svensk Handel! Han säger att det
              finns gallerior där alla affärsinnehavare som har butiker där
              vet att just i ett visst hörn finns det en rufflare. Men man kommer
              inte åt honom eller henne. Alla arbetsgivare som är seriösa vill
              ha ordning och reda, för det är en konkurrensförutsättning. Det
              finns ett utbrett missnöje bland arbetsgivarnas branschorganisationer
              med detta. De säger: Sätt dit rufflarna! De säger att de har kollektivavtal,
              men de betalar inte efter det!
            </seg>
            <seg xml:id="i-c61b81fc8d70f962-0">
              Men hur kommer vi åt dem? Jag träffar arbetsgivare som säger:
              Snälla du, kan du hjälpa mig att se till att vi får ett skyddsombud
              här? Världen är inte bara ljuv och fin. Vi önskar att den skulle
              vara det. Men det finns tyvärr en stor del som försöker leva på
              andras bekostnad, Lars-Axel Nordell.
            </seg>
          </u>
          <note xml:id="i-e6e817f967b651cd-0">
            Anf. 96 TOMAS TOBÉ (M) replik:
          </note>
          <u who="raimo_parssinen_d2cb35" prev="cont" xml:id="i-0cea1c16805f9ec0-0">
            <seg xml:id="i-1150871e8afac111-0">
              Fru talman! Jag börjar med att hälsa min valkretskollega Raimo
              Pärssinen välkommen till hans första debatt med arbetsmarknadsutskottet.
              Jag noterade, fru talman, att han hann säga mitt namn Tomas Tobé
              nästan lika många gånger som jag sade ordet arbetslinje i mitt
              tal. Det tycker jag var en bedrift, och det förtjänar ett replikskifte!
            </seg>
            <seg xml:id="i-54c7e8364fa5df9a-0">
              Raimo Pärssinen hyser en oro för arbetsmiljön. Men låt oss börja
              med den svenska modellen. Både du och jag tycker att det är en
              klok ordning att ha en arbetsmarknadsmodell med parter som tar
              ansvar. Det är sant, Raimo Pärssinen. Men jag tror att det är
              viktigt när man har den insikten att man också respekterar att
              vi har avtalsfrihet i det här landet. Vi anser inte att vi ska
              lagstifta fram kollektivavtal. Det är möjligtvis där vi kan skilja
              oss något åt. Du har bland annat valt att försvara en lokal politiker
              som anser att en politiker ska avgöra vilka företag som ska ha
              kollektivavtal eller inte.
            </seg>
            <seg xml:id="i-44fa1fb23c99ce47-0">
              Om vi ser på den bild som målas upp av Raimo Pärssinen av arbetsmiljön
              skulle man nästan kunna tro att det här landet är på väg att rämna
              och slås sönder och samman. Det finns en del problem på ett antal
              arbetsplatser. Men det positiva är att Sverige ligger i framkant
              när det gäller de här frågorna. Det beror bland annat mycket på
              det ansvar som de arbetsmarknadspolitiska parterna har tagit.
              Det är ett arbete som vi ser som väldigt positivt.
            </seg>
            <seg xml:id="i-c54e05e2be417935-0">
              Men allt detta tycks koka ned till det som handlar om anslaget
              till Arbetsmiljöverket. Nu ökar vi det. Alliansen föreslår en
              ökning eftersom vi har tagit ekonomiskt ansvar och kan gå fram
              med en satsning.
            </seg>
            <seg xml:id="i-1962c4c8f81f0a95-0">
              Socialdemokraterna föreslår en ökning på 40 miljoner. Det borde
              det vara i stället för en ökning på 16,4 miljoner, tycker de.
              Skillnaden blir summa summarum 591 miljoner eller 40 miljoner.
              Är det detta som är skillnaden mellan den goda arbetsmiljön och
              den dåliga arbetsmiljön?
            </seg>
          </u>
          <note type="speaker" xml:id="i-f15e307193821dad-0">
            Anf. 97 RAIMO PÄRSSINEN (S) replik:
          </note>
          <u who="raimo_parssinen_d2cb35" next="cont" xml:id="i-1d3105199ddf123f-1">
            <seg xml:id="i-9714f23e68f03a76-0">
              Fru talman! Nej, men Tomas Tobé måste väl erkänna att det är
              ett steg, eller hur? Det är ändå mer pengar. Vi ser ju behovet.
              Vi ser behovet av att de seriösa företagarna också ska veta att
              de oseriösa får ett besök och en inspektion just för att kunna
              utröna hur det egentligen står till och vad det är för affärer
              de gör. Här måste man samverka med skattemyndigheter och andra.
              Det är precis vad Mikael Sjöberg sade: Vi hittar inte de här.
              Vi behöver hjälp med att hitta dem.
            </seg>
            <seg xml:id="i-9c807ea386903cb6-0">
              Tomas Tobé kan raljera och göra en stor affär av att det inte
              är mycket pengar som skiljer. Nej, men det fanns en gång i tiden
              mycket mer pengar till detta som Tobé var med och tog bort. Varför
              inte ta steget med oss? Vi är ju båda så övertygade om att det
              är rätt åtgärd. Vi är båda så övertygade om att en god arbetsmiljö
              och ordning och reda främjar företagsklimat, konkurrens och kraften
              för framtiden.
            </seg>
            <seg xml:id="i-c7539bb2670ea4d4-0">
              Det här med Itell är roligt. Nu tog jag det företagsnamnet i
              min mun också. Hofors kommun skulle göra affärer med det företaget.
              Tomas Tobé kan ju säga att det var en politiker, men det var en
              ansvarig för kommunen som uttalade sig och sade: Ja, vi kan göra
              affärer om ni har kollektivavtal.
            </seg>
            <seg xml:id="i-886232b6374d1781-0">
              Javisst, sade de, det har vi. Det ska vi ordna.
            </seg>
            <seg xml:id="i-163019345407d15c-0">
              När man sedan inte gjorde det klev två herrar från Alliansen
              fram och skrek i högan sky om att detta förstör företagsklimatet
              och att det är avtalsfrihet, och Hans Backman säger att de anställda
              inte ville ha detta. Det är otroligt. Ville inte de anställda
              veta vad de skulle få i lön? Det är mycket märkligt, Hans Backman
              och Tomas Tobé.
            </seg>
          </u>
          <note xml:id="i-a23f38ff664d346b-0">
            Anf. 98 TOMAS TOBÉ (M) replik:
          </note>
          <u who="raimo_parssinen_d2cb35" prev="cont" xml:id="i-0cea1c16805f9ec0-1">
            <seg xml:id="i-931e39d6333b6bb4-0">
              Fru talman! Jag tänker avstå från att ta upp mer kammartid med
              detta lokala företag i Hofors. Jag fortsätter gärna i många andra
              arbetsmarknadsdebatter att prata om hur vi får en bra modell på
              arbetsmarknaden som har inslag av både trygghet och flexibilitet.
            </seg>
            <seg xml:id="i-d0f7649e13c4056f-0">
              Raimo Pärssinen tycker att jag ska ansluta mig till den rödgröna
              satsningen på Arbetsmiljöverket. Vi väljer att lägga fram en budget
              utifrån vad vi tycker att vi kan finansiera och de satsningar
              som vi vill göra.
            </seg>
            <seg xml:id="i-ba46d935a2b12641-0">
              Min poäng var snarare att försöka nyansera bilden något. Raimo
              Pärssinen försöker ge en bild av att Alliansen inte tycker att
              arbetsmiljöfrågorna är viktiga, och detta ska tydliggöras genom
              denna skillnad som ändå får konstateras vara marginell i det stora
              sammanhanget.
            </seg>
            <seg xml:id="i-bcc601d6de4f7600-0">
              Vi väljer däremot att lyfta fram andra förslag. Vi presenterar
              bland annat ett förslag på coacher över tröskeln. Vi har noterat
              att det finns en hel del problem när människor som har varit borta
              länge från arbetsmarknaden får möjlighet att komma till en arbetsgivare.
              Många arbetsgivare vill i sin välvilja göra detta, men de är okunniga.
              De klarar inte av detta. Då tror vi att coach skulle kunna följa
              med över tröskeln för att hjälpa både den som har kommit in på
              arbetsplatsen och arbetsgivaren. Det tycker jag är positivt. Det
              borde vara någonting som Raimo Pärssinen i sitt engagemang för
              arbetsmiljön i sådana fall skulle kunna ansluta sig till.
            </seg>
          </u>
          <note type="speaker" xml:id="i-f101ebe6cea1ab6a-0">
            Anf. 99 RAIMO PÄRSSINEN (S) replik:
          </note>
          <u who="raimo_parssinen_d2cb35" xml:id="i-ee2afe3aa74b85ba-4">
            <seg xml:id="i-0f34239cd0a87dda-0">
              Fru talman! Jag noterar att Tomas Tobé inte har något större
              engagemang när det gäller arbetsmiljöfrågorna. Han nämner dem
              inte ens i sitt anförande. Nu ställer han en fråga till mig som
              handlar om en coach över gränsen, medan jag för ett resonemang
              om arbetsmiljön. Jag pratar om möjligheter att förbättra arbetsmiljön,
              och då börjar han prata om andra saker. Det visar att det är tomt
              prat, Tomas Tobé.
            </seg>
            <seg xml:id="i-5fccf0686610dc76-0">
              Jag frågade Hans Backman tidigare, och han sade att en hel del
              har gjorts. Då pratade han om en arbetsmiljöutbildning som har
              funnits jättelänge.
            </seg>
            <seg xml:id="i-8b1674503b2d4bc3-0">
              När jag frågade Tomas Tobé vad ni vill göra för att förbättra
              det hela, börjar Tomas Tobé prata om coacher som ska in över tröskeln.
              När jag frågar vad Tomas Tobé kan bidra med för att se till att
              det är fler i Sverige som får en bättre arbetsmiljö, säger han
              att det inte är någon större skillnad. Han vill inte ansluta sig
              till våra 40 miljoner plus för att stärka den möjligheten.
            </seg>
            <seg xml:id="i-05d89a8a6a010ade-0">
              Jag noterar och konstaterar tyvärr att det finns ett alltför
              dåligt intresse för de här frågorna som berör alla som förvärvsarbetar
              i Sverige i dag. Det handlar om alla som upplever stressen och
              pressen, som inte får ihop det och som inte kan ta semester när
              det är så välbehövligt. De blir sjuka. Allting som har med arbetsmiljö
              att göra kommer senare att leda till att det blir en sämre produktivitet.
              Man blir kanske sjuk. Man gör ett sämre resultat.
            </seg>
            <seg xml:id="i-e8ac15e24d84f43d-0">
              Vårt alternativ bygger på att vi fokuserar på detta för att kunna
              leverera bra förslag som stärker konkurrensmöjligheterna. Vi börjar
              framför allt en resa mot det vi kallar för det goda arbetet. Jag
              hoppas av hela mitt hjärta att vi kan få med Tomas Tobé på den
              resan också.
            </seg>
          </u>
          <note type="speaker" xml:id="i-b70447cf95622120-0">
            Anf. 100 ANNIKA LILLEMETS (MP):
          </note>
          <u who="annika_lillemets_d743a3" xml:id="i-b5889515d6362eeb-0">
            <seg xml:id="i-aa562e7b71487dff-0">
              Fru talman! Friår innebär enkelt uttryckt att en person med anställning
              byter plats med en arbetslös under en tid. I Sverige kunde, på
              Miljöpartiets initiativ, ett antal anställda ta ledigt tre till
              tolv månader medan en arbetslös vikarierade för den friårslediga
              från 2005 tills den moderatledda regeringen tog bort möjligheten
              2007. Den friårslediga fick en ersättning som motsvarade 85 procent
              av den ersättning som hon eller han skulle ha fått som arbetslös.
              Vikarien fick vanlig lön. Friårsreformen var en kombinerad frihetsreform
              och arbetsmarknadsreform. Intresset var stort, och långt ifrån
              alla som ansökte om friår fick det.
            </seg>
            <seg xml:id="i-3f6df9d2fe1eefde-0">
              Det finns all anledning att återinföra friåret. Friår är nämligen
              något så sällsynt som en sann vinna-vinna-lösning. De friårslediga
              får ökad makt över sina liv och en chans att frigöra sin kreativitet
              och samla nya krafter samtidigt som olycksbringande arbetslöshet
              minskar. Friåret är en unik livskvalitetsreform eftersom ledigheten
              är kravlös. En friårsledig är fri. Han eller hon har verklig makt
              över sitt liv under en begränsad tid. Kanske är det därför friåret
              väcker så starka känslor. De som fick chansen att ta en paus från
              arbetslivet, liksom de arbetslösa som fick friårsvikariat, var
              förstås mycket nöjda, men friåret möter också ett djupt känsloladdat
              och irrationellt motstånd.
            </seg>
            <seg xml:id="i-2e2b8d068c7c49f4-0">
              Det handlar om grundläggande värderingar, människosyn och vilket
              samhälle vi vill ha. Vår gröna människosyn uttrycks så här i Miljöpartiets
              partiprogram: Människan är en aktiv och skapande varelse som vill
              och kan ta ansvar. Människors kreativitet och vår ständiga förmåga
              att finna nya lösningar är en förutsättning för att vi ska nå
              ett långsiktigt hållbart samhälle.
            </seg>
            <seg xml:id="i-d39e78dd2f402fee-0">
              Jag citerar betänkandets motivering mot friår: Utskottet finner
              det anmärkningsvärt att Miljöpartiet de gröna anser det vara en
              god sysselsättningspolitik att betala människor för att vara helt
              utan sysselsättning, i synnerhet i ett arbetsmarknadsläge med
              alltför hög arbetslöshet.
            </seg>
            <seg xml:id="i-db4067f6ad21a144-0">
              Jag undrar på vilket sätt det är en bättre politik att betala
              människor, om än ofta alldeles för lite, för att utföra meningslösa,
              rent av förnedrande aktiviteter i mer eller mindre konstlade arbetsmarknadsprojekt.
              Friårsvikariat ger däremot en riktig lön, riktiga arbetsuppgifter
              och en större chans att få ett nytt jobb därefter. Varför ska
              vuxna människor till varje pris sysselsättas som om de vore barn
              som hittar på rackartyg om de inte hålls ständigt upptagna med
              något, meningsfullt eller ej?
            </seg>
            <seg xml:id="i-329246ec176fb829-0">
              Utskottets majoritet konstaterar också att man i IFAU:s utvärdering
              av det svenska friåret fann att de som varit friårslediga inte
              arbetade i större omfattning efter friåret, att de i genomsnitt
              fick 3 procents lägre månadslön, inte minskade sin sjukfrånvaro
              men däremot gick tidigare i pension. Och detta menar man är ett
              argument mot friåret.
            </seg>
            <seg xml:id="i-c8d33368f864b760-0">
              Att avfärda hela friårsreformen utifrån detta finner jag anmärkningsvärt.
              Argumentationen ger enligt min mening uttryck för en snäv människosyn
              och en föråldrad och inskränkt syn på arbete och arbetsliv. De
              som varit friårslediga kanske prioriterar annat i livet än att
              maximera lön och tid på jobbet, ständigt ökad konsumtion och materiell
              standard. I så fall är de föredömen för oss alla.
            </seg>
            <seg xml:id="i-40982409a51edaa3-0">
              Ska vi klara att hejda klimatförändringarna och utarmningen av
              naturresurser måste vi nämligen finna vägar bort från ett överdrivet
              lönearbete och den miljöbelastande överkonsumtion det möjliggör.
              Därtill visar forskningen att människor som har mindre materialistiska
              värderingar mår bättre än andra. De är helt enkelt i allmänhet
              mer nöjda och lyckliga. Ser man det så kan IFAU:s utvärdering
              tolkas så att friåret varit en framgång på andra sätt än strikt
              ekonomiska. Människan är så mycket mer än en kugge i produktionen
              och en aldrig tillfredsställd konsument. Människan är så mycket
              större än ett anställningsnummer och ett kundnummer.
            </seg>
            <seg xml:id="i-d75be749b4f97fef-0">
              Arbetslivsinstitutet utvärderade för övrigt också friårsreformen
              ur andra perspektiv och drog andra, mer positiva slutsatser än
              IFAU.
            </seg>
            <seg xml:id="i-641123b73cc5ca7b-0">
              Att arbetslösheten är hög är också något som talar för att införa
              friåret. Då finns det ju större anledning att dela mer rättvist
              på lönearbete och fri tid till nytta för alla, och det är lättare
              att finna friårsvikarier.
            </seg>
            <seg xml:id="i-a6bf40cbe727e8ab-0">
              Utskottet påpekar vidare att syftet med de arbetsmarknadspolitiska
              programmen är att de ska stärka den enskildes möjligheter att
              få eller behålla ett arbete. Friåret gör just detta för friårsvikarierna.
              Det är en mycket bra arbetsmarknadsåtgärd, och det är därför konstigt
              att utskottsmajoriteten väljer att avfärda det.
            </seg>
            <seg xml:id="i-1046549faf20cb42-0">
              Utskottsmajoriteten påpekar slutligen att ett återinförande av
              friåret skulle vara ett kraftigt avsteg från arbetslinjen. Javisst,
              och det vore på tiden. Friåret är ett sätt att, åtminstone tillfälligt,
              befria arbetet från den överspelade funktionen av disciplineringsinstrument.
              Det grundläggande mänskliga behovet att behövas, att få bidra
              till det gemensamma bästa efter förmåga och att få utlopp för
              sin skaparkraft kan tillgodoses på olika sätt, varav lönearbete
              bara är ett, ofta överskattat. All verksamhet som någon avlönas
              för att utföra är nämligen inte meningsfull eller nyttig. Lika
              sant är att oavlönat arbete kan vara mycket viktigt. Lönearbete
              är bara en del av arbetet, och arbetet är bara en del av livet.
            </seg>
            <seg xml:id="i-388df2aeaf565e90-0">
              I Finland finns en motsvarighet till friåret, alterneringsledighet.
              Efter en försöksperiod, som inleddes 1996, infördes en visstidslag
              2002, och nu har man valt att permanenta alterneringsledigheten.
              Syftet med reformen, liknande den svenska, är att bryta långtidsarbetslöshet,
              höja arbetskraftens kompetens, förlänga tiden i arbete, undvika
              marginalisering och underlätta rehabilitering och sådant som att
              vårda barn eller andra anhöriga. I Finland har fackföreningar,
              arbetsgivarorganisationer, samtliga partier och allmänhet gått
              från att vara kritiska till reformen till att se dess fördelar.
              En höjd blick och en sansad debatt vore välgörande även i Sverige.
            </seg>
            <seg xml:id="i-8603a78fe6fed3ae-0">
              Låt mig citera Moderaternas idéprogram: I tider av snabba förändringar
              passar den positiva synen på människans möjligheter bättre in
              än misstrons och missunnsamhetens ideologier. Och i Socialdemokraternas
              partiprogram står: Liksom frihet förutsätter jämlikhet sociala
              strukturer och ekonomiska villkor, som ger alla lika rätt och
              lika förutsättningar till utveckling och delaktighet.
            </seg>
            <seg xml:id="i-350a24def5f16608-0">
              Att ta ledigt från arbetet utan krav är nu förbehållet ett litet
              lyckligt lottat fåtal med förstående arbetsgivare och mycket god
              privatekonomi. Ett friårssystem skulle kunna öppna en möjlighet
              för alla att utveckla sig om vi unnar varandra det och inte misstror
              varandra. Mycket kreativitet kan släppas loss när människor får
              frihet och förtroende.
            </seg>
            <seg xml:id="i-422ac72a05ca5aeb-0">
              Redan 1848 beskrev socialliberalen John Stuart Mill i sitt huvudverk
              Nationalekonomins principer hur samhället skulle kunna se ut när
              kampen för överlevnad inte längre upptar all energi. När de industriella
              framstegen minskar behovet av arbete i samhället såg Mill framför
              sig hur det kommer att finnas utrymme för kultur och andliga och
              sociala framsteg.
            </seg>
            <seg xml:id="i-98d22e1017e63098-0">
              Även nationalekonomen John Maynard Keynes förutsåg en ny epok
              i mänsklighetens historia när effektiviteten i produktionen ökat
              så att vi inte längre behöver slita så hårt. När människor fått
              sina materiella behov uppfyllda tänkte sig även Keynes att vi
              kunde inrätta oss själva och samhället därefter. Vi är där nu.
            </seg>
            <seg xml:id="i-e2faa170de86acba-0">
              Herr talman! Friår vore inte det enda men ett sätt att ta till
              vara möjligheterna till social och kulturell utveckling, ett steg
              på vägen framåt. Vi gröna menar att friåret gagnar både samhälle
              och individer. Vi i Sverige har allt att vinna på att följa det
              finska exemplet.
            </seg>
          </u>
          <note type="speaker" xml:id="i-41089bec6e7bdafa-0">
            Anf. 101 JENNY PETERSSON (M):
          </note>
          <u who="jenny_petersson_235eb5" xml:id="i-498e958ef8153368-0">
            <seg xml:id="i-7d123f2164c58abb-0">
              Herr talman! Sverige har genomgått en av de värsta kriserna sedan
              30-talet. Samtidigt som många andra länder tvingas dras med budgetunderskott
              och neddragningar kommer Sverige starkt ur krisen. En ansvarsfull
              politik från regeringens sida är en bidragande orsak till detta.
              Återhämtningen börjar visa sig. Vi börjar nyanställa, och tillväxten
              och sysselsättningen börjar öka. Men trots den ökade sysselsättningen
              och tillväxten går det inte att luta sig tillbaka.
            </seg>
            <seg xml:id="i-db32561f00a69629-0">
              Stora utmaningar finns på arbetsmarknaden, inte minst när det
              gäller unga. Arbetslösheten bland unga är ingen ny företeelse.
              Oavsett konjunkturläge har många unga fått betala ett högt pris
              genom att stå utanför. Att få bukt med ungdomsarbetslösheten är
              därför en av våra mest angelägna frågor.
            </seg>
            <seg xml:id="i-4629cbee138fce2b-0">
              Herr talman! Orsakerna till en hög ungdomsarbetslöshet är många,
              och det finns inte endast en lösning på problemet. En svag utbildningsbakgrund
              är gemensam för dem som har svårast att komma in på arbetsmarknaden,
              att få tag på ett arbete. Det beror på att man inte har fullständiga
              betyg från vare sig grundskola eller gymnasieskola.
            </seg>
            <seg xml:id="i-5a9e02f6031b9e56-0">
              Skolan är helt avgörande för att få en bra start i livet. Därför
              välkomnas satsningarna på att motivera och underlätta för arbetslösa
              ungdomar att återuppta och avsluta sina studier genom högre studiebidrag
              för arbetslösa ungdomar som saknar just grundskole- eller gymnasieutbildning.
            </seg>
            <seg xml:id="i-93ed1c33f9a45a6a-0">
              År 2011 träder många reformer i kraft på utbildningsområdet,
              och utbildningspolitiken har stor betydelse för arbetsmarknadsutvecklingen.
              Vi har nu den nya gymnasiereformen och lärlingsplatser i yrkesförberedande
              utbildningar.
            </seg>
            <seg xml:id="i-beac106e512d21bd-0">
              Herr talman! Det betänkande vi nu behandlar innehåller åtgärder
              särskilt riktade till ungdomar för att få bukt med ungdomsarbetslösheten.
              Vi har förstärkt resurserna när det gäller arbetsmarknadspraktik
              och coachning. Budgetförslaget innehåller även utökade möjligheter
              för unga att få stöd inom jobbgarantin. Nystartsjobben riktar
              sig till unga mellan 20 och 25 år som varit arbetslösa i minst
              sex månader. Vi ser också möjligheter till lärlingsprovanställningar
              för personer yngre än 23 år. Alliansens halverade arbetsgivaravgift
              för den som anställer en ungdom under 26 år ligger fast.
            </seg>
            <seg xml:id="i-c3742b60dd1777d4-0">
              Herr talman! Nya moderaterna, Sveriges enda arbetarparti, blundar
              inte för de stora utmaningarna med att få in unga på arbetsmarknaden.
              Vårt mål är fortsatt att alla som vill och kan arbeta ska ha möjlighet
              till det utifrån sin egen arbetsförmåga. Sysselsättningen har
              ökat med 100 000 på ett år. 30 000 fler unga är i sysselsättning
              om man jämför med november 2009. Givetvis räcker inte detta. Vi
              måste hela tiden arbeta för att fler ska komma i arbete. I stället
              för passivitet prioriterar vi aktiva insatser med detta förslag.
            </seg>
          </u>
          <note type="speaker" xml:id="i-149a1d4cd77c201e-0">
            Anf. 102 PENILLA GUNTHER (KD):
          </note>
          <u who="penilla_gunther_920fff" xml:id="i-211a51c17e1c7fde-0">
            <seg xml:id="i-fbe774d226ee9dae-0">
              Herr talman! Jag tänkte ägna mitt anförande åt något som jag
              personligen tycker är bland de viktigaste arbetsmarknadsinsatser
              som kan göras för människor som står långt från den reguljära
              arbetsmarknaden, nämligen det sociala företagandet.
            </seg>
            <seg xml:id="i-96d3f8bb8dff2a05-0">
              Det sociala företagandet missförstås ibland av personer som inte
              riktigt är insatta i det. De tror att det handlar om socialt entreprenörskap,
              att företag har ett socialt engagemang. Men det är närmast att
              förväxla med corporate social responsibility, alltså CSR-arbete,
              som kan bedrivas på olika sätt.
            </seg>
            <seg xml:id="i-1f651f494dda7eb0-0">
              År 2009 gav regeringen Tillväxtverket i uppdrag att genomföra
              en stor informationssatsning om socialt företagande. Helt kort
              innebär socialt företagande att företagen konkurrerar på marknaden
              på samma sätt som alla andra företag men med en mycket viktig
              skillnad, nämligen att de kombinerar marknadens behov av varor
              och tjänster med individens behov av arbete och särskilda behov
              av rehabilitering. De erbjuder fler typer av arbetstillfällen
              än vad den reguljära arbetsmarknaden kan erbjuda.
            </seg>
            <seg xml:id="i-78c60619fde8a894-0">
              Syftet med uppdraget till Tillväxtverket var att öka den allmänna
              kunskapen hos myndigheter och i samhället i stort. Tillsammans
              med Arbetsförmedlingen, Försäkringskassan, Socialstyrelsen, företrädare
              för kommunerna och företagsrådgivarna Coompanion, som finns på
              25 platser i landet, togs krafttag för att öka kunskapen om det
              sociala företagandet, men jag kan konstatera att den, trots denna
              insats, fortfarande är låg. Därför är jag väldigt glad över den
              text som finns i utskottets betänkande på s. 61 och 62, där man
              mycket bra beskriver Tillväxtverkets satsning på detta.
            </seg>
            <seg xml:id="i-22840044e2360ddb-0">
              Men vad är det egentligen, och varför behövs de sociala företagen?
              Att jag är så förtjust i den här formen av företagande har att
              göra med att de organiseras för att människor ska arbeta tillsammans
              för att åstadkomma någonting. De organiseras så att var och en
              kan arbeta 100 procent av sin förmåga och bidra till företagets
              utveckling.
            </seg>
            <seg xml:id="i-34ea12777d4dea32-0">
              Sociala företag bidrar också till att skapa arbete för grupper
              som har särskilt svårt att återvända till vad vi kallar den reguljära
              arbetsmarknaden. Då vidgar man helt enkelt arbetsmarknaden genom
              att kombinera offentligt stöd och arbete. Beroende på enskilda
              förutsättningar kan människor gå från bidrag till egen försörjning.
              Det tror jag att vi alla önskar.
            </seg>
            <seg xml:id="i-a3771511dd7af899-0">
              De sociala företagen utvecklar ständigt nya affärsidéer inom
              olika områden och branscher, inte minst inom arbetslivsinriktad
              rehabilitering.
            </seg>
            <seg xml:id="i-e374ccbfaa53ceb9-0">
              Socialt företagande har också mer och mer börjat omfatta ungdomar
              som har gått på gymnasiesärskola. Det är ungdomar som har aktiva
              föräldrar som inte accepterar att deras barn och ungdomar ska
              gå till någon daglig pysselverksamhet. De vill att deras ungdomar
              ska gå till ett arbete, och ungdomarna vill det själva. De har
              följt en gymnasieutbildning med inriktning mot kanske hotell och
              restaurang eller bygg eller vad det nu kan vara och vill ha ett
              arbete. I de sociala företagen finns också möjlighet att tillgodose
              de behoven. Det är en grupp som vi absolut inte får glömma bort.
              Det är också dessa personer som skulle kunna gå i det vi tidigare
              kallade förtidspension. De har en stor potential, och det finns
              möjlighet att skapa riktiga företag med riktiga arbeten.
            </seg>
            <seg xml:id="i-ef0329bf8e1c402c-0">
              Herr talman! Framför allt ger de sociala företagen hopp till
              människor som inte har trott sig om att klara något på väldigt
              lång tid. Det ger hopp till dem som ingen annan har velat jobba
              med.
            </seg>
            <seg xml:id="i-9bf6e2a00b65ffa3-0">
              Jag vill gärna delge er några av mina favoritexempel på varför
              socialt företagande är så bra. Det kom in ett gäng före detta
              kriminella till företagsrådgivarna Coompanion i Göteborg. Fullt
              tatuerade och så vidare kom de in och sade: Vi skulle vilja starta
              företag! De fick rådgivning och träffades i flera omgångar för
              att fundera över vad de skulle kunna starta för slags företag,
              vad affärsidén var och vilken bransch de skulle starta sitt företag
              i. Efter ett tag kom de fram till att vad man i det här gänget
              var bäst på var att sitta inne. Det var deras bästa erfarenhet,
              och vad kunde man göra av det? Jo, man kom på att det svåra är
              att komma ut från ett fängelse och bli uppskattad som en person
              med potential att klara ett riktigt arbete. Därifrån kom idén
              om det som också kallas halvvägshus, alltså att man har ett mellanting
              mellan eget boende och tillsyn men framför allt både boende, sysselsättning
              och gemenskap med andra. Vägen ut-kooperativen i Göteborg är numera
              en fantastisk verksamhet som har en stor omsättning med många
              affärsverksamheter som ger människor arbete och också blir mer
              och mer lönsamt.
            </seg>
            <seg xml:id="i-cc066bda151a3f3f-0">
              Ett annat exempel är kvinnan i Hudiksvall som arbetade inom vården.
              Hon var ensam med två barn som hade olika bokstavskombinationer.
              En dag tog det bara stopp, och hon blev sjukskriven i över två
              år. Till slut sade man på Försäkringskassan: Vi vet inte vad vi
              ska göra med dig. Du får gå till det sociala arbetskooperativet
              Källan, och om inte det skulle fungera vet vi inte vad vi ska
              hitta på.
            </seg>
            <seg xml:id="i-3d3de6b5b4154415-0">
              Hon gick dit. Hon visste inte så mycket om det. Att få komma
              dit på sina egna premisser, där orken styrde insatsen per dag,
              efter att det hade varit otroligt svårt att komma ut över huvud
              taget, betydde mycket. Att någon vid arbetsdagens slut, oavsett
              dagens längd, sade Vi ses väl i morgon, hoppas jag! började betyda
              mer och mer för henne. Efter tre år jobbar hon numera vad vi räknar
              som heltid och är dessutom arbetsledare för andra personer som
              kommer in i det sociala företaget.
            </seg>
            <seg xml:id="i-0e1748a0e8acda96-0">
              Resultaten för de 150170 sociala företag som finns i landet i
              dag är över lag goda, och det stärker min uppfattning att man
              bör fortsätta informera om och arbeta med detta. Men det finns
              problem, och problemen ligger oftast på kommunal nivå. Det krävs
              nämligen en ekonomisk insats av kommunerna i form av betalning
              av hyra eller handledare.
            </seg>
            <seg xml:id="i-555e3c646dee557d-0">
              Kapitalförsörjningen för den här typen av företag behöver därför
              förbättras om affärsutvecklingen ska kunna gå framåt. Jag har
              även motionerat om behovet av ett särskilt regleringsbrev för
              det sociala företagandet, vilket finns i Finland, bland annat
              för att inte oseriösa aktörer ska ta på sig uppdrag att jobba
              med socialt företagande. Det är människor som måste få tid att
              komma tillbaka och komma i fas med sig själva och sin arbetsförmåga.
            </seg>
          </u>
          <note type="speaker" xml:id="i-4216c2f52a259090-0">
            Anf. 103 PATRIK BJÖRCK (S):
          </note>
          <u who="patrik_bjorck_a4bbfc" next="cont" xml:id="i-b464e6afe7eceb42-0">
            <seg xml:id="i-127e28ba0490e3cf-0">
              Herr talman! Mitt anförande i den här debatten om arbetsmarknadsutskottets
              betänkande AU2 tänkte jag hålla i tre delar. Jag tänkte börja
              med att berätta lite om bakgrunden till en del i betänkandet,
              och det är då framför allt arbetslöshetsförsäkringen som jag ska
              koncentrera mig på. Jag tänker börja med bakgrund och sedan gå
              igenom vår syn på hur arbetslöshetsförsäkringen borde se ut. Jag
              kommer slutligen att ha några kommentarer till arbetsmarknadsutskottets
              moderate ordförande Tomas Tobés anförande och också kommentera
              en lätt bisarr debattartikel som samme utskottsordförande under
              dagen har låtit publicera.
            </seg>
            <seg xml:id="i-6b1b42c5a0993b38-0">
              Låt mig börja med bakgrunden till läget i arbetslöshetsförsäkringen.
              Under förra mandatperioden ägnade den här regeringen och den dåvarande
              majoriteten i den här kammaren väldigt stor energi åt just arbetsmarknadsfrågorna,
              och kanske framför allt åt arbetslöshetsförsäkringen. Man menade
              att om man kraftfullt försämrade en tidigare välfungerande arbetslöshetsförsäkring
              skulle det vara en av de bärande delarna i den moderatledda regeringens
              jobbskapande politik. Det var motivet till att man raserade arbetslöshetsförsäkringen.
            </seg>
            <seg xml:id="i-a64d06d1c41e4b45-0">
              Vi som satt i arbetsmarknadsutskottet under förra mandatperioden
              hade en ganska intensiv period. Propositionerna från regeringen
              stod som spön i backen, och den ena försämringen hann knappt torka
              i trycket innan nästa försämring kom, och det var väldigt mycket
              debatter här. Hela tiden försvarade man sina försämringar med
              att det skulle leda till att folk skulle få arbete.
            </seg>
            <seg xml:id="i-06e6f920cf48bdb6-0">
              Vad som skedde under mandatperioden är historia. Vi kunde konstatera
              att det bara blev sämre och sämre med sysselsättningen. Det blev
              bara högre och högre arbetslöshet trots alla de försämringar som
              man genomförde. Vi drabbades naturligtvis också av finanskrisen
              i Sverige som alla andra länder, och bakom den gömde sig den moderatledda
              regeringen och sade: Det är där felet ligger det är inte vår politik
              det är fel på.
            </seg>
            <seg xml:id="i-ec401572847234c8-0">
              När regeringen nu gör sina prognoser ser vi att man räknar med
              att i den bästa av världar kommer kanske den destruktiva politik
              man har genomfört att innebära att man kan nå ned till de arbetslöshetssiffror
              som rådde när man tog över, om vi inte drabbas av nya problem
              på finansmarknaden eller ute i världen. Det är mot den bakgrunden
              man måste se regeringens politik för att förstå den. Tomas Tobé
              och hans kolleger här i riksdagen samt arbetsmarknadsministern,
              finansministern och statsministern utger sig för att vara nöjda
              med resultatet av sin politik. Det kan därför inte vara arbetslösheten
              man har varit ute efter.
            </seg>
            <seg xml:id="i-7926f2d6bc5c4caf-0">
              Man har varit ute efter det som tidigare talare, bland annat
              Ylva Johansson, har pekat på, nämligen en helt annan arbetsmarknad.
              Det har inte nödvändigtvis handlat om att sänka arbetslösheten
              utan om att skapa större klyftor, en låglönearbetsmarknad och
              ett nytt Sverige, det vill säga ett grundskott mot den svenska
              modellen. Man har varit ute efter en kraftfull systemförändring.
              Man har varit ute efter ett annat samhälle, ett annat Sverige.
              Det har varit grunden. Det måste man se för att förstå regeringens
              politik. Förstår vi motiven förstår vi varför man är så nöjd och
              belåten. Man håller på att uppnå de mål man har satt upp, nämligen
              ökade klyftor, ett annat samhälle, en annan samhällsmodell och
              det systemskifte som har varit Moderaternas mål i politiken ända
              sedan demokratin genomfördes.
            </seg>
            <seg xml:id="i-cbd98c38428d0d55-0">
              Frågan är hur vi ser på arbetslöshetsförsäkringen. Det är den
              bärande delen. Det finns andra delar också, men man har sagt att
              arbetslöshetsförsäkringen är en av de bärande delarna i politiken.
              Det ser ut som om det inte kommer att hända så mycket. Det ser
              man på listan över förväntade propositioner. Där är det ganska
              tomt på vårt utskottsområde. Nu är väl strategin att giftet ska
              få verka långsamt. Man kan misstänka att det är tanken de kommande
              fyra åren.
            </seg>
            <seg xml:id="i-ff414b99c0949978-0">
              Vi har en helt annan uppfattning om vad som leder till ett bra
              och starkt samhälle, ett samhälle som skapar människor som vill,
              kan och får delta i samhället och arbetet. Ylva Johansson presenterade
              i stora drag vår syn på näringspolitik, jobbskapande åtgärder,
              utbildning och så vidare. När det gäller en konstruktiv politik
              för att bygga ett samhälle ser vi en stark och bra arbetslöshetsförsäkring
              som en viktig arbetsmarknadspolitisk åtgärd. Det är så vi ser
              det. Därför vill vi förbättra arbetslöshetsförsäkringen. Vi vill
              sänka kostnaden för att vara med i arbetslöshetsförsäkringen så
              att det inte kostar mer än ca 80 kronor i månaden lika för alla
              så att inte de som kanske bäst behöver försäkringen slås ut för
              att de inte har råd att vara med.
            </seg>
            <seg xml:id="i-d2de404ca807721b-0">
              Vi vill höja ersättningsnivån. Vi vill höja taket. Det vill vi
              göra på ett betydligt kraftfullare sätt än det som Hans Backman
              försökte sig på att förklara i ett tidigare replikskifte. Vi har
              konkreta förslag på hur det skulle gå till. Vi vill höja taket
              så att alla som tjänar ca 25 000 kronor i månaden får ut 80 procent
              i ersättning i sin arbetslöshetsförsäkring om man drabbas av arbetslöshet.
              Då, Hans Backman, har man en inkomsttrygghet vid arbetslöshet.
              Då har man en försäkring som är knuten till inkomsten. Vi vill
              höja taket till 930 kronor i ett första steg, sedan till 950 kronor.
              Det är vårt förslag på hur det skulle kunna se ut. Det är vår
              syn på en försäkring. Vi vill att det ska vara en frivillig försäkring.
              Den ska vara solidariskt finansierad.
            </seg>
            <seg xml:id="i-d77ffcae6f3bdf50-0">
              Det är vår syn på arbetslöshetsförsäkringen. Den är tydlig. Vårt
              alternativ till arbetslöshetsförsäkringen framgår tydligt i vårt
              betänkande. Det är inga konstigheter eller nyheter i detta. Det
              kanske man kan kritisera oss för. Vi har varit tydliga med vad
              vi vill när det gäller att sänka kostnaderna för att vara med
              och att höja ersättningarna, hur försäkringen ska vara finansierad
              och vem som ska hantera den. Det finns ingen tvekan om vad vi
              vill på den punkten.
            </seg>
            <seg xml:id="i-3674d554359b1e3a-0">
              Jag ska beskriva försäkringen. Om vi får den politiska makten
              vill vi leverera en ny hållbar lösning för arbetslöshetsförsäkringen,
              en som svenska folket behöver och vill ha och som vi tror på och
              har råd med. A-kassan ska vara en omställningsförsäkring, en bro
              mellan ett jobb och ett annat. Det är den inte i dag. Inkomstbortfallsprincipen
              har förlorat sin betydelse. Vår a-kassa är Europas kanske sämsta
              skydd vid arbetslöshet. Inga yrkesgrupper går säkra för arbetslöshet.
              En högre lön hjälper föga om man blir av med jobbet och lånen
              på bostadsrätten eller huset ska betalas. Många tjänstemän är
              i dag skyddslösa vid arbetslöshet.
            </seg>
            <seg xml:id="i-af77013e951f307d-0">
              Så vill vi beskriva vår inställning till arbetslöshetsförsäkringen.
            </seg>
            <seg xml:id="i-90549b07bd93606f-0">
              Jag ska kort kommentera arbetsmarknadsutskottets moderate ordförande
              Tomas Tobés anförande. Kanske lika många gånger som min kollega
              Raimo Pärssinen nämnde Tomas Tobé vid namn i sitt anförande återkom
              Tomas Tobé till att han var oerhört upprörd och förvånad över
              att Socialdemokraterna lägger fram skarpa förslag i kammaren och
              vill driva sina förslag till omröstning. Jag kan förstå att man
              som moderat politiker är förvånad över det. Vi har inte sett ett
              enda skarpt förslag i det här betänkandet som ni driver till omröstning.
              Det är en helt tom verktygslåda som ni ställer upp till beskådande.
              Det är det stora bekymret med arbetsmarknadspolitiken. Ni lämnar
              folk utan åtgärder. Ni har inga skarpa förslag. Det har vi. Vi
              driver givetvis fram skarpa förslag som vi står för till omröstning.
              Vi yrkar bifall till dem och kommer att stödja dem när de så småningom
              kommer till omröstning. Hur kan det vara förvånande? Det är lite
              märkligt och säger mer om arbetsmarknadsutskottets ordförande
              än om oss socialdemokrater.
            </seg>
            <seg xml:id="i-5352136c9bd4c3b5-0">
              Debattartikeln i Svenska Dagbladet i dag går åt samma håll. Dra
              tillbaka förslaget om a-kassa, Ylva Johansson, är rubriken. Varför
              skulle Ylva Johansson gå upp i talarstolen och yrka att vi ska
              dra tillbaka förslaget om a-kassan? Vidare står det: Ett viktigt
              område handlar om a-kassan där De rödgröna gemensamt föreslår
              en kraftig utgiftsökning de kommande åren utan att presentera
              en hållbar finansiering. Det är ansvarslöst men ännu mer allvarligt
              är att de verkar vara beredda att driva det till skarp omröstning
              i riksdagen.
            </seg>
            <seg xml:id="i-ad68439c52f5a287-0">
              Jag undrar vad arbetsmarknadsutskottets ordförande har för uppfattning
              om politik. Demokratin och politiken bygger på att det finns olika
              förslag som man har att ta ställning till, både som ledamot i
              kammaren och som väljare. Om arbetsmarknadsutskottets ordförande
              först nu har förstått att det finns folk som tycker annorlunda,
              gör andra analyser av samhället och lägger andra politiska förslag
              är det ett sent men bra uppvaknande. Då kanske det finns hopp
              om att arbetsmarknadsutskottets ordförande kommer på bättre tankar.
              Han har tydligen inte förstått att det finns alternativ till den
              ensidiga och enögda borgerliga arbetsmarknadspolitiken.
            </seg>
            <seg xml:id="i-8f4596390f87aaf1-0">
              I artikeln kommer man till någon sorts Orwellskt nyspråks höjdpunkt
              när man beskriver sin egen politik: För att ytterligare förbättra
              trygghetssystemen har Alliansen under våren tillsatt en parlamentarisk
              utredning som ska se över hur arbetslöshets- och socialförsäkringarna
              långsiktigt kan bli mer sammanhållna, balanserade och bidra till
              en högre sysselsättning. Man har ju krossat hela socialförsäkringssystemet
              inklusive arbetslöshetsförsäkringen, och man har inte lyckats
              nå någon högre sysselsättning. Gud bevare oss för en sådan fortsatt
              politik!
            </seg>
          </u>
          <note xml:id="i-a2c065b63e206260-0">
            Med detta, herr talman, yrkar jag bifall till våra reservationer
            1, 6 och 15.
          </note>
          <note xml:id="i-ca02ad51bfcd4257-0">
            Anf. 104 TOMAS TOBÉ (M) replik:
          </note>
          <u who="patrik_bjorck_a4bbfc" prev="cont" xml:id="i-bcc0677cedf3754d-0">
            <seg xml:id="i-1f627887f0780029-0">
              Herr talman! Det var intressant och som vanligt uppfriskande
              att lyssna på Patrik Björck i denna kammare.
            </seg>
            <seg xml:id="i-d8e88cba3dcd3be2-0">
              Vi har publicerat en debattartikel i dag. Vi har också här i
              kammaren i dag försökt peka på några saker som vi tycker är underliga.
              Vi noterar utanför denna kammare och utanför det arbete som sker
              i utskotten att ledande företrädare tar avstånd från de förslag
              som ligger till grund för den a-kassesatsning som De rödgröna
              vill driva till skarp omröstning i kammaren. Man tycker inte att
              förslaget om fastighetsskatt är bra. Man tycker inte längre att
              förslaget till förmögenhetsskatt är bra. Läser man den socialdemokratiska
              valanalysen kan man konstatera att inte heller förslaget om höjd
              bensinskatt var bra.
            </seg>
            <seg xml:id="i-ccea4bc6e0d90179-0">
              Jag har full förståelse för att man måste ta tid för en förnyelse
              i ett parti som har förlorat ett val. Men då har man också ett
              val som opposition. Vi tycker att det är oansvarigt att driva
              ett förslag till sin spets och erbjuda Sverigedemokraterna en
              möjlighet att rösta fram en stor utgiftsökning utan att man står
              bakom de förslag som ligger till grund för finansieringen av ett
              sådant förslag.
            </seg>
            <seg xml:id="i-d5bd7392cbdaf70f-0">
              Det är precis den oppositionen vi mötte i valet, och jag inledde
              mitt anförande med att säga detta. Det var en utgiftskarusell,
              och det var en avsaknad av en arbetslinje.
            </seg>
            <seg xml:id="i-599d1be8cdc66f9e-0">
              Vi menar att man måste ta ansvar för de förslag man presenterar
              i den här kammaren. Ni ska driva opposition. Ni ska kritisera
              oss. Men ni kan inte utanför kammaren dra tillbaka de förslag
              som ligger till grund för det som ni driver till omröstning här
              i kammaren.
            </seg>
          </u>
          <note type="speaker" xml:id="i-8fc4eb19ac10d105-0">
            Anf. 105 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-7c9766fe8f3da82f-0">
            <seg xml:id="i-c0b43a50ad41699b-0">
              Herr talman! Huruvida vi skulle kunna det eller inte är en fullständigt
              hypotetisk fråga. Vi skulle däremot aldrig drömma om att göra
              det.
            </seg>
            <seg xml:id="i-ee4779dbf17cc3b4-0">
              Det är självklart att vi står för samma politik i denna kammare
              som vi står för utanför denna kammare. Det är på något sätt fullständigt
              elementärt. Jag förstår inte alls vad det är Tomas Tobé syftar
              på.
            </seg>
            <seg xml:id="i-6a50ede0d1ee2b08-0">
              Vår politik när det gäller till exempel arbetslöshetsförsäkringen
              fastighetsskatten och bensinskatten kanske vi kan ta vid något
              annat tillfälle, herr talman är oerhört tydlig. Läser man i vår
              reservation framgår det väldigt tydligt var vi står.
            </seg>
            <seg xml:id="i-813bc2e82b695706-0">
              I en annan del i denna kritik hävdar Tomas Tobé, i artikeln,
              i sitt tidigare anförande och nu igen i sin replik, att vi driver
              saker till sin spets. Tidigare beskyllde han oss för att ha skarpa
              förslag.
            </seg>
            <seg xml:id="i-542bf26f0e37284a-0">
              För mig kan det aldrig vara någon kritik mot en politiker som
              har en skarp och tydlig politik att politikern sedan står för
              den politiken fullt ut den politik som vi har gått till val på,
              den politik som vi har presenterat i utskottet och den politik
              som vi nu presenterar i den här kammardebatten och sedan självklart
              står upp för. Det hade väl varit oerhört märkligt om vi hade följt
              det lätt bisarra rådet om att dra tillbaka vår politik. Möjligen
              kunde det ha varit en önsketanke från en lätt förvirrad och genererad
              företrädare för en minoritetsregering som har insett att man inte
              har majoritet i kammaren. Det skulle ju vara väldigt praktiskt
              om oppositionen då drog tillbaka sin politik.
            </seg>
            <seg xml:id="i-d73b17242bf4cb8b-0">
              Men på vilka grunder hävdar man det seriöst som riksdagsledamot
              i Sverige? Det talas om att ge Sverigedemokraterna ett utrymme.
              Jag tror det var ett ordagrant citat. Var kommer detta ifrån?
              Vi lägger fram våra förslag. Vi röstar på dem. När det gäller
              frågan om vem som i övrigt röstar på dem ger jag Tomas Tobé utrymme
              att rösta på våra förslag!
            </seg>
            <seg xml:id="i-84bf42c95be068cf-0">
              Anf. 106 TOMAS TOBÉ (M) replik:
            </seg>
            <seg xml:id="i-63dd2842bbc078c1-0">
              Herr talman! Jag tror att man måste ta lite mer allvarligt på
              sina förslag än vad Patrik Björck gör. Om jag nu ska se på ert
              förslag seriöst, eftersom ni driver det till en skarp omröstning,
              och det väljer ni att göra genom att yrka på era reservationer,
              kan jag konstatera att det är en utgiftsökning på 5 miljarder
              nästa år. Tittar vi på 2012, 2013 och 2014 är det 14 miljarder.
              Samtidigt går era främsta företrädare ut och säger att de inte
              längre står bakom de skattehöjningar som skulle finansiera en
              sådan reform.
            </seg>
            <seg xml:id="i-e75da83023adda9e-0">
              Jag tycker inte, herr talman, att det är underligt att i det
              läget begära att man som opposition tar ett ansvar. Det hade varit
              mer rimligt att i det läget konstatera att kanske är det så att
              vi har en egen omprövning av a-kassan i vårt eget parti. Kanske
              är det som vår egen partiledare säger, att det var fel på vår
              politik.
            </seg>
            <seg xml:id="i-e631b5d46900670e-0">
              I det läget gör man sin hemläxa, och sedan återkommer man med
              nya förslag. Jag skulle välkomna ifall Socialdemokraterna i det
              här läget kunde göra sin hemläxa och återkomma inom ramen för
              Socialförsäkringsutredningen. Vår hand är definitivt utsträckt.
              Vi vill göra förbättringar i trygghetssystemen, och vi hoppas
              kunna göra det tillsammans med Socialdemokraterna, Miljöpartiet
              och andra partier som väljer att ansluta sig till detta.
            </seg>
            <seg xml:id="i-ea3bdf770127cccd-0">
              Men att vi kräver ett ansvar för de förslag som ni driver till
              sin spets i kammaren är inget underligt.
            </seg>
            <seg xml:id="i-30f93cd247c4046d-0">
              Patrik Björck talade tidigare om ett gift. Jag undrar om det
              är hög tillväxt, 100 000 fler sysselsatta, världens näst mest
              konkurrenskraftiga ekonomi och bäst ordning i ekonomin i Europa
              som är det gift Patrik Björck är så orolig för?
            </seg>
          </u>
          <note type="speaker" xml:id="i-b43c41050192491a-0">
            Anf. 107 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-7c9766fe8f3da82f-1">
            <seg xml:id="i-f923f3883d88d138-0">
              Herr talman! Jag vet inte hur jag ska göra för att övertyga arbetsmarknadsutskottets
              ordförande om att det faktum att vi yrkar bifall till våra reservationer
              är ett rätt vanligt förekommande fenomen i den här kammaren. Möjligen
              kunde vi ha någon utbildning även för icke nyvalda ledamöter.
              Det är ett förslag till talmansstaben.
            </seg>
            <seg xml:id="i-39b2a9668c931c41-0">
              När jag beskrev vår uppfattning om arbetslöshetsförsäkringen
              sade jag så här: Vi måste leverera en ny, hållbar lösning för
              arbetslöshetsförsäkringen, en som svenska folket behöver och vill
              ha och som vi samtidigt tror att vi har råd med. A-kassan ska
              vara en omställningsförsäkring, en bro mellan ett jobb och ett
              annat. Det är den inte i dag. Inkomstbortfallsprincipen har tappat
              sin betydelse. Vår a-kassa ger kanske Europas sämsta skydd vid
              arbetslöshet. Det finns inte längre några yrkesgrupper som går
              säkra för arbetslöshet. En högre lön hjälper föga när man blir
              av med jobbet och lånen på bostadsrätten eller huset ändå ska
              betalas. Många tjänstemän är i hög grad skyddslösa vid arbetslöshet.
            </seg>
            <seg xml:id="i-c286ffb9d39bbe88-0">
              Jag citerar ordagrant från min partiordförandes senaste uttalande
              om den svenska a-kassan. Då finns det naturligtvis inget som helst
              fog för de dumheter och det trams där man påstår att vi har en
              viss politik på ett ställe och en annan politik i den här kammaren.
            </seg>
            <seg xml:id="i-28cd64107b843e62-0">
              När jag i mitt anförande ordagrant citerar vad vår partiordförande
              uttalar sig om gällande arbetslöshetsförsäkringen är både jag,
              min partiordförande och vårt parti väldigt trovärdiga i den här
              frågan och ingenting annat.
            </seg>
          </u>
          <note type="speaker" xml:id="i-796288f8c1a578ec-0">
            Anf. 108 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-9">
            <seg xml:id="i-b98772d4a9654c5b-0">
              Herr talman! När man tittar på a-kassan och nivåerna som Patrik
              Björck tar upp, så visst, det är alltid bra om man kan förbättra
              nivåer och så. Vi i Folkpartiet har sagt att vi är beredda att
              titta på det men först när vi har en ekonomi som så tillåter.
              De här kostnadsökningarna är betydande utgiftsposter för staten.
              Det måste man ta i beaktande.
            </seg>
            <seg xml:id="i-29d57b51c4ab64a1-0">
              Vi gör till exempel väldigt mycket satsningar på yrkesvux, yrkesskola
              och lärlingsutbildning för att folk snabbare ska komma i arbete
              och slippa gå länge med a-kassa. Det gäller alltså att värdera
              vad man tar för steg och ta dem i rätt ordning.
            </seg>
            <seg xml:id="i-a87223e192151687-0">
              Patrik Björck tycker att a-kassan är en väldigt viktig trygghetsförsäkring.
              Då vill jag fråga: Varför är då Patrik Björck emot att alla ska
              ha rätt till en a-kassa, det vill säga att man inför en obligatorisk
              a-kassa som alla har som en trygghetsförsäkring? Det borde ju
              enligt Patrik Björcks sätt att se det ändå vara en bra reform.
            </seg>
            <seg xml:id="i-09d4ffc0954285c4-0">
              Eftersom a-kassan är viktig för mig, Patrik Björck och alla som
              kan bli av med jobbet, borde då inte alla ha en naturlig och självskriven
              rätt att vara med i a-kassan?
            </seg>
          </u>
          <note type="speaker" xml:id="i-17cdcd289fa8b7eb-0">
            Anf. 109 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-7c9766fe8f3da82f-2">
            <seg xml:id="i-4d84837b9bbf7609-0">
              Herr talman! Om vi börjar bakifrån kan jag citera den moderate
              finansministern Anders Borg eller möjligen arbetsmarknadsutskottets
              nuvarande ordförande men tidigare ledamot som kallar det som Hans
              Backman nu slåss för en straffskatt på arbete.
            </seg>
            <seg xml:id="i-2a13a248ff6d663b-0">
              Då har jag bara citerat allianskamrater till Hans Backman i den
              här kammaren, och därför skulle jag rekommendera Hans Backman
              att gå tillbaka och diskutera det med statsministern, finansministern
              eller för den delen arbetsmarknadsutskottets nuvarande ordförande.
              Straffskatt på arbete är beteckningen på Hans Backmans förslag.
            </seg>
            <seg xml:id="i-4436075dec4b545a-0">
              Alla kommer inte att få a-kassa ens med det förslaget. Det är
              mitt svar. Det är inte det svar som Hans Backman skulle få om
              han frågade sin moderata kollega. Mitt svar är att om man gör
              som Hans Backman säger blir det lika få som får a-kassa som i
              dag. Det löser inte problemet.
            </seg>
            <seg xml:id="i-6477b18c1d14b15a-0">
              Vad vi socialdemokrater och oppositionen är ute efter är att
              ge alla en rättighet och möjlighet att vara med i en a-kassa.
              Rättigheten att vara med i en kassa finns. Möjligheten ger vi
              genom att sänka avgiften och skapa villkor och ersättningar som
              gör det rimligt att välja att vara med. Det är vår politik och
              den är tydlig.
            </seg>
            <seg xml:id="i-c1e2499f2ef23180-0">
              Hans Backman är inne på diskussionen om nivåer och inkomstbortfallsprincipen.
              Jag förstår inte hur Hans Backman vågar sig in på det spåret med
              tanke på den diskussion som var tidigare i dag. Hans Backman säger
              att det är bra att införa den principen. Men företrädare för regeringen
              säger att det inte kommer att ske denna mandatperiod. Hans Backman
              säger att den ska införas när vi har ekonomi. Rimligen gör Hans
              Backman prognosen att med den här regeringens politik kommer vi
              inte att ha en ekonomi värd namnet under den här mandatperioden,
              och jag tror att Hans Backman har helt rätt.
            </seg>
          </u>
          <note type="speaker" xml:id="i-3af0d8c99b814ade-0">
            Anf. 110 HANS BACKMAN (FP) replik:
          </note>
          <u who="hans_backman_ddec91" xml:id="i-798067b5f4bad35e-10">
            <seg xml:id="i-c3a86df424a370da-0">
              Herr talman! Vår ekonomi står stark, men jag sade att man måste
              välja att göra rätt saker i rätt ordning. Fokus är att reformera
              ett utbildningssystem som har fallerat, vilket jag anser att Socialdemokraterna
              har stor skuld till. Då ska vi exempelvis satsa på att uppvärdera
              yrkesutbildningar så att det finns större möjlighet att få ett
              arbete när man hamnar utanför arbetsmarknaden. Med en obligatorisk
              a-kassa skulle alla som har kvalificerat sig för a-kassa få rätt
              till a-kassa. Så är det inte i dag. Det är en viktig reform som
              kan ge fler trygghet om man råkar ut för arbetslöshet.
            </seg>
            <seg xml:id="i-5656969ab3720865-0">
              Jag vill gå in på ett annat intressant spår. En av de saker vi
              har debatterat mycket i kammaren de senaste fem sex åren är lärlingsutbildningar.
              Nu har IF Metall och arbetsgivarorganisationen Teknikföretagen
              tecknat ett kollektivavtal om yrkesintroduktion. Avtalet riktar
              sig till ungdomar under 25 år som saknar relevant yrkeserfarenhet
              och som på detta sätt kan få arbete och utbildning.
            </seg>
            <seg xml:id="i-86091c68af2a5b9e-0">
              Är Patrik Björck positiv till att IF Metall har tagit detta initiativ
              och i förlängningen, om Patrik Björck är positiv till detta initiativ,
              är Patrik Björck också i nuläget positiv till de initiativ som
              alliansregeringen är beredd att ta för att förstärka och förbättra
              möjligheterna att gå en lärlingsutbildning?
            </seg>
          </u>
          <note type="speaker" xml:id="i-8a3a03e39b7910d0-0">
            Anf. 111 PATRIK BJÖRCK (S) replik:
          </note>
          <u who="patrik_bjorck_a4bbfc" xml:id="i-7c9766fe8f3da82f-3">
            <seg xml:id="i-4611204f8370ca31-0">
              Herr talman! Jag är positiv till att vi än så länge har fackföreningar
              och parter på arbetsmarknaden som kan sluta avtal. Det är jag
              positiv till. Med er politik lär det bli svårare framöver, men
              så länge möjligheten finns är det fantastiskt att det fungerar.
              Det är en styrka i Sverige att vi har möjligheten att parterna
              kan sluta avtal.
            </seg>
            <seg xml:id="i-b72ee03c15635ed1-0">
              Sedan var det frågan om den obligatoriska a-kassan. Eftersom
              Hans Backman inte vill lyssna på sina moderata kolleger i riksdagen
              och regeringen om varför det inte ska finnas en sådan a-kassa
              kan Hans Backman prata med Svenskt Näringsliv. Då kan Svenskt
              Näringsliv berätta för Hans Backman varför de inte vill ha obligatorisk
              a-kassa. Jag har redan berättat för Hans Backman varför jag inte
              vill ha det. Det finns många strängar på den lyran om Hans Backman
              inte är helt tondöv.
            </seg>
            <seg xml:id="i-0af313779a490789-0">
              Då går vi vidare till frågan om svensk ekonomi. Hans Backman
              säger att den står stark. Men inför då en inkomstbortfallsprincip
              i a-kassan om nu ekonomin står stark. Det var det som var hindret
              mot att införa den. Där får någonstans Hans Backman välja vad
              han vill.
            </seg>
            <seg xml:id="i-d321512bef84bd19-0">
              Jag ska hjälpa Hans Backman ur den jobbiga situationen att välja
              mellan att antingen stå för vad man tycker, att införa en inkomstbortfallsprincip,
              eller erkänna att den svenska ekonomin är dålig. För Hans Backman
              blir det svårt vilket spår han än väljer.
            </seg>
            <seg xml:id="i-137705b0003b94e6-0">
              Det räcker inte att säga att man ska införa en inkomstbortfallsprincip
              när man har råd med det. Hur mycket pengar man än får in i landet
              väljer man inte en princip för ett försäkringssystem för att det
              är roligt eller för att man har råd med det. Man väljer det för
              att man tror att det är bra för ekonomin.
            </seg>
            <seg xml:id="i-aec01fa9ba10ad78-0">
              Vi socialdemokrater tror att vi stärker ekonomin med en bra arbetslöshetsförsäkring.
              Det är inte någon sorts julklapp som vi tar till om vi har råd
              med det. Där någonstans ska Hans Backman fundera över varför Folkpartiet
              förr om åren stod för ett välfärdssamhälle och starka socialförsäkringar.
              Det var inte för att man var snäll utan för att man var klok.
              Hans Backman ska gå tillbaka i tiden och läsa på varför Folkpartiet
              stod bakom den politiken förr. Det var inte snällhet, det var
              klokskap.
            </seg>
          </u>
          <note type="speaker" xml:id="i-ad483910a4ab4fba-0">
            Anf. 112 MARIA PLASS (M):
          </note>
          <u who="maria_plass_e8cc68" xml:id="i-cb1b0606259920bc-0">
            <seg xml:id="i-ac573e006d64a904-0">
              Herr talman! För ett par veckor sedan tog arbetsmarknadsutskottet
              ett utskottsinitiativ angående Sveriges fiskares arbetslöshetskassa.
              Det finns också med i dagens betänkande. Utskottsinitiativet om
              fiskarnas a-kassa innebär en förändring i lagen om arbetslöshetsförsäkring.
              Syftet är att trygga Sveriges fiskares a-kassa som har ett vikande
              antal medlemmar och som har hamnat i en ansträngd ekonomisk situation.
              A-kassan har därför begärt att en sammanslagning möjliggörs med
              Handelsanställdas a-kassa.
            </seg>
            <seg xml:id="i-96f7a109110b7483-0">
              Sveriges fiskares arbetslöshetskassa försäkrar yrkesfiskare.
              Totalt utbetalades 15 miljoner i inkomstrelaterad ersättning under
              2009. Under det året var antalet ersättningstagare 551, vilket
              innebär att nästan 80 procent av medlemmarna fick ersättning någon
              gång under året. Medlemsantalet har sjunkit stadigt under senare
              år och har halverats sedan 2003. I slutet av augusti 2010 var
              650 personer medlemmar i kassan.
            </seg>
            <seg xml:id="i-cfaa21980c19dc04-0">
              Syftet med utskottsinitiativet var att snabbt få till stånd en
              lagändring för att en specialreglering i form av en avbrottsförsäkring
              som finns i fiskarnas a-kassa ska kunna behållas. Det handlar
              om regler som ger rätt till ersättning när fiske omöjliggörs av
              särskilda omständigheter, till exempel ishinder.
            </seg>
            <seg xml:id="i-167b761303f61654-0">
              Jag tycker att det är glädjande att vi snabbt kunde få till stånd
              denna förändring i bred enighet så att Sveriges fiskare fortsatt
              kan få en trygg försäkring mot arbetslöshet. I denna fråga har
              hela utskottet haft ett bra samarbete, och yrkesfiskarna, inte
              bara de hemma hos mig i Bohuslän utan även runt om i Sverige,
              gläds över detta positiva besked.
            </seg>
            <seg xml:id="i-25f996b8bb4bd22d-0">
              Herr talman! Arbetslöshetsförsäkringen ska fungera som en omställningsförsäkring.
              Det har framhållits i betänkandet och även här i debatten. Det
              är alltså en ekonomisk ersättning vid ofrivillig arbetslöshet
              under en period av omställning mellan två arbeten.
            </seg>
            <seg xml:id="i-fff10a4109e3977a-0">
              Sedan 2006, när alliansregeringen tillträdde, har omfattande
              reformer genomförts. Alliansregeringen såg då regeringen tillträdde
              stora problem med hur a-kassan var utformad. I stället för att
              vara ett stöd då man sökte ett nytt jobb bidrog utformningen till
              att människor hölls kvar i arbetslöshet. Därför genomförde regeringen
              ett antal reformer för att tydliggöra a-kassans roll som just
              en omställningsförsäkring och för att stärka drivkrafterna för
              arbetslösa att söka arbete. En bortre parentes och en tydligare
              inriktning på anställningsstöd, matchning och ökat stöd för jobbsökande
              infördes. A-kassan ska tillsammans med övriga arbetsmarknadspolitiska
              åtgärder ge ett bra stöd på vägen till arbete.
            </seg>
            <seg xml:id="i-ce9ad1be0cfa98c8-0">
              Den svenska arbetslinjen ska prioriteras. Det ska vara lönsamt
              att arbeta. Vi har en arbetslinje att tacka för att Sverige går
              bättre än många andra länder. Alliansen prioriterar välfärdens
              kärna, ansvar för de offentliga finanserna och förstärkning av
              åtgärder så att människor kan komma tillbaka i arbete. Därför
              uppgår taket för ersättning från arbetslöshetsförsäkringen till
              680 kronor per dag medan den rödgröna oppositionen och Sverigedemokraterna
              vill höja detta tak, vilket skulle innebära kraftiga utgiftsökningar.
              Detta innebär försämringar på andra områden, alternativt att förslaget
              är ofinansierat.
            </seg>
            <seg xml:id="i-d6f1ff9bb52a7f17-0">
              Trots att Patrik Björck har varit mer än tydlig i sitt anförande
              är det ibland oklart vad Socialdemokraterna egentligen vill. Beroende
              på vem som uttalar sig kan man vara för eller emot en bortre parentes,
              för skattesänkning eller skattehöjning, för högre eller lägre
              ersättningsnivåer.
            </seg>
            <seg xml:id="i-6cba8b8a17cd542f-0">
              När det gäller Sverigedemokraterna jag noterar att sverigedemokraten
              Erik Almqvist redan har gått kan man fråga sig om det handlar
              om ideologi eller retorik. Man säger att grunden för välfärd och
              trygghet är arbete. Man är emot vänsterkartellens bidragslinje,
              men man vill ändå höja taket. Det är mycket oklart hur man har
              tänkt sig att detta ska finansieras. Man vill framstå som ett
              ansvarstagande parti, men det verkar vara mest i ord och mindre
              i handling.
            </seg>
            <seg xml:id="i-08e446d199bded02-0">
              Graden av egenfinansiering i arbetslöshetsförsäkringen har ökat,
              och avgifterna till arbetslöshetskassorna har differentierats.
            </seg>
            <seg xml:id="i-f56574c2545b1191-0">
              Regeringen har genomfört reformer för att tydligare koppla a-kassans
              utgifter för arbetslöshet till avgifter. Vi ser inga skäl att
              ändra avgiftsdifferentieringen. En utjämning av avgifterna innebär
              att man försämrar arbetsmarknadens funktion och att staten får
              högre utgifter. I motsats till detta vill Socialdemokraterna ha
              lika avgift för alla, oavsett inkomst.
            </seg>
            <seg xml:id="i-257c4c3504cab883-0">
              Herr talman! Med detta vill jag yrka bifall till förslaget i
              betänkandet och avslag på samtliga motioner.
            </seg>
          </u>
          <note type="speaker" xml:id="i-c01f8404b011199a-0">
            Anf. 113 JOHAN ANDERSSON (S):
          </note>
          <u who="johan_andersson_126c48" xml:id="i-c14c2b2fa72fb7bf-0">
            <seg xml:id="i-b9eb03d6d665977a-0">
              Herr talman! Jag vill börja med att notera att det ansvariga
              statsrådet inte finns i salen. Däremot finns utskottet och dess
              ordförande här, och det är positivt.
            </seg>
            <seg xml:id="i-b05b23f524b5e7db-0">
              Arbetsmarknadspolitik är någonting som berör oss alla och kanske
              inte minst oss som är folkvalda i denna församling. Arbetsmarknadspolitik
              är svårt.
            </seg>
            <seg xml:id="i-668754ca13ab45ed-0">
              Det finns en snårskog med olika regler och lagstiftning som reglerar
              vår gemensamma arbetsmarknad. Det finns vissa grundläggande delar
              i en väl fungerande arbetsmarknad, och en sådan del är den svenska
              modellen, som det nu verkar finnas en majoritet för här i kammaren.
              Det känns tryggt, även om ingångarna i detta naturligtvis kan
              vara olika utifrån våra olika politiska övertygelser. Det är väl
              någonting som vi kommer att få debattera vidare här i kammaren.
            </seg>
            <seg xml:id="i-2c66e000e3dcd879-0">
              Jag tänkte ta ett exempel från levande livet på hur viktigt det
              är med en väl fungerande arbetsmarknadspolitik.
            </seg>
            <seg xml:id="i-44809f46a3326687-0">
              År 2003 drabbades min hemkommun Motala av ett oerhört stort varsel.
              En licenstillverkare av elektronikprodukter, Sanmina, varslade
              över en natt och utan förvarning hela sin arbetsstyrka om att
              man skulle lägga ned sin tillverkning. Skälet härför var att man
              ville flytta tillverkningen utomlands.
            </seg>
            <seg xml:id="i-1acc30870857af53-0">
              År 2003 hade vi en socialdemokratisk regering, som var väldigt
              snabb med att tillskjuta extra medel till den lokala arbetsförmedlingen
              i Motala och inte minst dåvarande länsarbetsnämnden.
            </seg>
            <seg xml:id="i-4fbfbf05863f0739-0">
              Det var 620 anställda som varslades om avsked. Många av dem var
              lågutbildade. De hade jobbat inom industrisektorn med ganska lågintensiva
              och lågkvalificerade jobb, vilket naturligtvis hade inneburit
              att företaget inte hade kompetensutvecklat i den omfattning som
              man borde ha gjort.
            </seg>
            <seg xml:id="i-3e24cc9d9963a986-0">
              Det beviljades ett extraanslag till arbetsförmedlingen på 8 miljoner
              kronor vid det tillfället. Det var ett sätt att kunna kompetensutveckla
              och ställa om till andra, kvalificerade arbeten, till andra yrkesval
              över huvud taget. Efter ett år hade 80 procent av de 620 fått
              nya jobb. Det var naturligtvis väldigt positivt.
            </seg>
            <seg xml:id="i-ef014a25e6008df6-0">
              Med det vill jag visa på att arbetsmarknadspolitik och framför
              allt rätt arbetsmarknadspolitik verkligen gör skillnad i möjligheten
              för människor att känna trygghet och få ett väl fungerande arbete.
            </seg>
            <seg xml:id="i-ae33a4bea30d43f2-0">
              Inom arbetsrätten, som är mitt ansvarsområde i den socialdemokratiska
              gruppen i utskottet, verkar det inte som att regeringen har så
              många nya förslag att komma med inför nästkommande budgetår. Förra
              mandatperioden genomfördes en del drastiska förändringar inom
              området, vilket ledde till ett massivt motstånd, och det är säkert
              detta som har fått regeringen att ligga lågt med ytterligare förslag
              inför kommande budgetår.
            </seg>
            <seg xml:id="i-146d6c60f4f72b4d-0">
              Jag kommer i mitt fortsatta anförande att inrikta mig på att
              förklara vårt ställningstagande i det särskilda yttrandet nr 1
              som vi lämnat tillsammans med Vänsterpartiet och Miljöpartiet.
            </seg>
            <seg xml:id="i-4af2428d436dece1-0">
              Där pekar vi tydligt på att vi vill ta bort regeringens aktivitetsförbud
              på Arbetsförmedlingen som tvingar unga att vänta minst tre månader
              på att få utbildning eller praktik. Vi tycker att det känns orättfärdigt.
              Varför ska en ung människa som är arbetslös tvingas vänta på detta?
            </seg>
            <seg xml:id="i-4466b6eff363324e-0">
              Vi pekar också på att många unga som inte får jobb saknar en
              fullständig gymnasieexamen. Vår långsiktiga ambition inom det
              området är att alla före 25 års ålder ska ges en fullvärdig gymnasieexamen.
              Om det området har flera pratat mycket i dag. Ylva Johansson har
              på ett bra sätt vidareutvecklat vad vi tycker när det gäller de
              frågorna.
            </seg>
            <seg xml:id="i-7baf02c26bbea793-0">
              Inom arbetsrättens område vill vi lagstifta så att det blir svårare
              för arbetsgivare att systematiskt utnyttja ofta unga och kvinnor
              genom att stapla visstidsanställningar på varandra. Vi ser att
              det i dag finns arbetsgivare som missbrukar arbetsrättens möjligheter
              till detta.
            </seg>
            <seg xml:id="i-f11d354caa189b00-0">
              Vi vill se till att företrädesrätten till återanställning inte
              sätts ur spel när arbetsgivare hyr in personal från bemanningsföretag.
              Det kan vara så att en person blir varslad ena dagen och återanställd
              dagen därpå av ett bemanningsföretag på samma arbetsplats. Vi
              menar att man kränker arbetsrätten mycket med ett sådant förfaringssätt.
            </seg>
            <seg xml:id="i-0e49cc43f0e13446-0">
              Vi vill att alla som arbetar i Sverige ska behandlas lika. Vi
              vill riva upp lex Laval, revidera utstationeringsdirektivet och
              verka för att EU ska anta ett juridiskt bindande socialt protokoll
              för fackliga rättigheter.
            </seg>
            <seg xml:id="i-d60eaf61e832bf4e-0">
              Slutligen skiljer sig regeringens syn från vår syn, där vi vill
              att regeringen tar mer aktiv del i att stödja och underlätta för
              dem som nu mist sina arbetstillfällen till följd av den lågkonjunktur
              som vi gått igenom. Där vill jag återigen hänvisa till det exempel
              jag gav. En aktiv arbetsmarknadspolitik gör saker annorlunda.
            </seg>
            <seg xml:id="i-2293124af59860d6-0">
              Vi föreslår därför ett flertal åtgärder för att skapa fler jobb
              för framtiden. Vi tror nämligen, till skillnad från Alliansen,
              att vi som politiker kan vara med, inte för att skapa arbetstillfällen
              men för att möjliggöra att nya arbetstillfällen kommer till. Därför
              säger vi i vårt yttrande att vi ser möjligheter att skapa 100
              000 nya jobb.
            </seg>
            <seg xml:id="i-296d78547c7ada2f-0">
              Det är viktigt att vi inte halkar efter utan står bättre rustade
              för att möta den konjunktursvängning som nu är på väg. Vi är på
              väg mot en högkonjunktur det pekar alla siffror på. Vi får det
              rapporterat på nästan varje sammanträde i utskottet, vilket naturligtvis
              är positivt och glädjande.
            </seg>
            <seg xml:id="i-d35f16e400e345f9-0">
              Det jag kan vara oroad för är långtidsarbetslösheten. Vi som
              har varit aktiva länge i arbetslivet vet från tidigare lågkonjunkturer
              att risken är uppenbar att man lämnar en grupp människor efter
              sig som inte kommer in i arbetslivet igen utan riskerar att hamna
              i ett långvarigt utanförskap, vilket i allra högsta grad är viktigt
              att vi bryter.
            </seg>
            <seg xml:id="i-db68f064e16e5da5-0">
              Jag tänkte glädja utskottet och kammaren med att jag inte har
              för avsikt att tala i de tolv minuter som jag hade anmält. Timmen
              är sen. Vi har haft en intensiv debatt, vilket jag tycker har
              varit väldigt positivt. Som nyvald ledamot i arbetsmarknadsutskottet
              känner jag att det verkligen är ett utskott där det finns många
              olika ideologiska åsikter. Det är positivt det är alltid roligt
              när man jobbar med politik.
            </seg>
            <seg xml:id="i-e2aafa50de320ced-0">
              Avslutningsvis vill jag bara instämma i Ylva Johanssons och andras
              yrkanden när det gäller våra reservationer och särskilda yttranden.
            </seg>
          </u>
          <note type="speaker" xml:id="i-83360d947ecb1f1f-0">
            Anf. 114 JENNY PETERSSON (M) replik:
          </note>
          <u who="jenny_petersson_235eb5" xml:id="i-498e958ef8153368-1">
            <seg xml:id="i-3042250b23c317c3-0">
              Herr talman! Johan Andersson talade om aktivitetsförbud. Det
              finns inte något sådant. Det fanns dock under S-regeringen, men
              det avskaffades av denna regering 2006. Att säga att ungdomar
              har ett aktivitetsförbud när de från dag ett på en arbetsförmedling
              får stöttning av en jobbcoach, antingen vidare till studier eller
              vidare till ett arbete, är ett lågvattenmärke.
            </seg>
            <seg xml:id="i-b24fbb9b68c2baa6-0">
              Däremot undrar jag om De rödgröna fortfarande tycker att det
              är enkelt att det blir dubbelt så dyrt att anställa en ung människa
              och om det är någonting som ökar ungdomars möjligheter till arbete.
            </seg>
          </u>
          <note type="speaker" xml:id="i-ee2954ed879f5ed3-0">
            Anf. 115 JOHAN ANDERSSON (S) replik:
          </note>
          <u who="johan_andersson_126c48" xml:id="i-c14c2b2fa72fb7bf-1">
            <seg xml:id="i-7efc730f9eadf972-0">
              Herr talman! Tack för de frågorna, Jenny Petersson! Jag börjar
              med den sista frågan, om arbetsgivaravgiften.
            </seg>
            <seg xml:id="i-d3a48ec8565d0501-0">
              Det vi har sett i fråga om sänkningen av arbetsgivaravgiften
              är att den som tjänade allra mest på det var McDonalds. Men det
              blev inte flera ungdomar sysselsatta där, utan man hade ändå sysselsatt
              dessa ungdomar.
            </seg>
            <seg xml:id="i-a0d5e9e79e96189c-0">
              Jag måste säga att det förslag vi har är väldigt bra. Man måste
              se det i sin helhet. Vi har många andra delar när det gäller de
              unga, inte minst kompetenssatsningar och annat som inte finns
              i Alliansens politik, och det uppmuntrar vi till i första hand.
            </seg>
            <seg xml:id="i-83aa4db416ca9f2e-0">
              Beträffande aktivitetsförbudet och Arbetsförmedlingen vill jag
              vidhålla det jag sade. Arbetsförmedlingen har i och för sig inrättat
              coacher. Men det är återigen så att man som ung får vänta ganska
              lång tid innan man kommer in i en åtgärd. Har man skaffat en jobbcoach
              så ordnar man inte utbildningsplats direkt.
            </seg>
            <seg xml:id="i-ecc1226021e25b85-0">
              Det finns många sådana delar därav vårt förslag. Vi tycker att
              de unga är värda mer än att behöva gå i väntan på någon form av
              åtgärd, jobb eller utbildning.
            </seg>
          </u>
          <note type="speaker" xml:id="i-47c2d81d37730f1a-0">
            Anf. 116 JENNY PETERSSON (M) replik:
          </note>
          <u who="jenny_petersson_235eb5" xml:id="i-498e958ef8153368-2">
            <seg xml:id="i-85d4185ec0d64b79-0">
              Herr talman! Syftet med coachningsinsatserna är att förkorta
              tiden för de arbetslösa unga till att hitta ett arbete, matcha
              dem rätt till arbete. Det individuella stödet är mycket viktigt
              för en ung som har behov av det.
            </seg>
            <seg xml:id="i-9d77400011be4848-0">
              Som sagt: Något aktivitetsförbud finns inte. Att säga att den
              här stöttningen är ett aktivitetsförbud står jag fast vid är fel.
            </seg>
            <seg xml:id="i-d4ba89d3b06477d7-0">
              Min fråga återstår: Hur kan unga människor som står utanför arbetsmarknaden
              få jobb genom att man gör dem dyrare att anställa? Jag fick inget
              svar på den frågan.
            </seg>
          </u>
          <note type="speaker" xml:id="i-b29e4f7bddafb1e3-0">
            Anf. 117 JOHAN ANDERSSON (S) replik:
          </note>
          <u who="johan_andersson_126c48" xml:id="i-c14c2b2fa72fb7bf-2">
            <seg xml:id="i-52f638245fcd6bcf-0">
              Herr talman! Jag tar om mitt svar när det gäller den delen.
            </seg>
            <seg xml:id="i-08927f5f8aa62f38-0">
              Man måste se vår politik i dess helhet. Vi satsar mer i form
              av utbildningsinsatser för de unga. Vi tror att det ger bättre
              effekt genom att de unga på så sätt får del av utbildningsutbudet
              och satsningar i den här delen. Med den politik som vi för när
              det gäller flera jobb och annat tror vi också att det möjliggör
              för de unga i den här delen.
            </seg>
            <seg xml:id="i-c0a5c6fa52015c1f-0">
              Jag vill återigen hänvisa till McDonalds. Det var ett ganska
              avskräckande exempel, där ett företag som ändå har väldigt många
              ungdomar anställda får del av detta. Det känns väldigt knepigt
              med en sådan politik.
            </seg>
            <seg xml:id="i-f710bb23b5160c76-0">
              Vi vill alltså se en helhet på ett annat sätt när det gäller
              ungdomsarbetslösheten, att man möter den genom inte minst utbildningsåtgärder.
            </seg>
          </u>
          <note type="speaker" xml:id="i-a95c9d9f4f2543a8-0">
            Anf. 118 KERSTIN NILSSON (S):
          </note>
          <u who="kerstin_nilsson_b0911d" next="cont" xml:id="i-9b2b4931cb65f59d-0">
            <seg xml:id="i-1e396d8f5fd82f80-0">
              Herr talman! Att vara sist i kammaren en fredag eftermiddag är
              att vara efterlängtad.
            </seg>
          </u>
          <note xml:id="i-bec3743cc90f7fcf-0">
            Jag vill börja med att instämma i Ylva Johanssons yrkande om
            bifall till reservationerna 1, 6 och 15.
          </note>
          <u who="kerstin_nilsson_b0911d" prev="cont" xml:id="i-3cc2ba42f79e4546-0">
            <seg xml:id="i-34bb8dae87d828b8-0">
              Det finns ett område som jag ska lyfta fram. Det är arbetsmarknadsåtgärderna
              för de personer som har någon form av funktionsnedsättning.
            </seg>
            <seg xml:id="i-559221468afb39b8-0">
              Personer med funktionsnedsättning kan inte delas in i en gemensam
              grupp. Det gemensamma för dem är att det är de som alltid hamnar
              längre bak i möjlighetskön när det gäller chanserna till ett arbete.
            </seg>
            <seg xml:id="i-7e679257cca579cf-0">
              Alla har olika funktionsnedsättningar och olika sätt att hantera
              dem. De begränsningar som syns är oftast de som vi lättare kan
              förstå innebörden och effekterna av. De begränsningar som inte
              syns utanpå har vi i omgivningen svårare att hantera. Ibland talas
              det tyst om de funktionsnedsättningarna.
            </seg>
            <seg xml:id="i-cfa43072276152d4-0">
              När det gäller bemötandet och möjligheterna på arbetsmarknaden
              är det den enskilde som har funktionsnedsättningen. Handikappet
              om vi nu ska använda det ordet finns faktiskt oftast hos omgivningen,
              hos arbetsgivare och arbetskamrater. Det finns också hos utbildningsanordnare.
              Vi ser det också när de med funktionshinder hamnar i arbetslivsinriktade
              åtgärder som inte är anpassade efter den enskildes behov och möjligheter.
            </seg>
            <seg xml:id="i-f48e6e6c93e19f01-0">
              Jag vill också nämna att det behövs en bättre sammanhållen organisation
              när det gäller personliga eller arbetstekniska hjälpmedel. I dag
              bollas enskilda från den ena myndigheten till den andra och sedan
              tillbaka igen. Det har också visat sig att det är svårt för arbetsgivare
              att få en överblick över de stöd för anställning av funktionshindrade
              som finns.
            </seg>
            <seg xml:id="i-899f07646aa135ea-0">
              I dagens tuffa arbetsklimat verkar det som om alla ska prestera
              mer än vad arbetet egentligen kräver. Rädslan att anställa en
              person med funktionshinder ökar. Arbetskamrater kan vara oroliga
              över att de får mer att göra om de får en ny kollega med ett funktionshinder.
            </seg>
            <seg xml:id="i-f29c3091cb39b65c-0">
              Egentligen kan det inte vara mer fel. Här finns mycket arbetsvilja,
              jäklar anamma och en stor och bred kompetens. Oavsett funktionsnedsättning
              eller inte är vi alla olika och arbetar på olika sätt.
            </seg>
            <seg xml:id="i-ef317445042e3b41-0">
              Det är en rättighet men också en plikt att arbeta efter förmåga.
              Det finns väldigt många funktionshindrade som bara önskar och
              söker möjlighet att få göra sin plikt.
            </seg>
            <seg xml:id="i-fd058da1d6f19e2e-0">
              Vi säger att arbetslivet ska vara öppet och tillgängligt för
              alla. Investeringar i god arbetsmiljö och förutsättningar för
              ökad tillväxt gör att många fler kan jobba.
            </seg>
            <seg xml:id="i-b917f1b3749357cf-0">
              En funktionsnedsättning får aldrig vara ett hinder för ett jobb.
              Arbetslivet kan och ska anpassas efter människors förutsättningar,
              så att effekterna av sjukdom eller funktionsnedsättning kan minimeras.
              Det ska också förhindra att nya funktionshinder uppstår.
            </seg>
            <seg xml:id="i-180d79fd74d1b14c-0">
              De som har funktionshinder är också de som behöver stöd och extra
              resurser för att komma in i arbetslivet. Målet måste vara varaktiga
              anställningar som ger trygghet över tid.
            </seg>
            <seg xml:id="i-67331dce7a584e36-0">
              I första hand ska alla ges möjlighet att arbeta på den reguljära
              arbetsmarknaden. Det kan behövas åtgärder och stöd i form av flera
              subventionerade anställningar. För dem som står väldigt långt
              från arbetsmarknaden kan det behövas någon form av utvidgad arbetsmarknad.
              Tillsammans med näringsliv, stat, kommuner och ideella organisationer
              vill vi ta fram förslag och pröva olika former för subventionerade
              anställningar.
            </seg>
            <seg xml:id="i-5ee869fa8246f827-0">
              I mitt yrkesliv har jag arbetat med att hitta arbetsträning och
              arbete för personer med funktionshinder. Jag har sett många drömmar
              krossas när arbetsträningar och prövningar har lett till ingenting.
              Det händer ofta och väldigt nära mållinjen att förhoppningarna
              grusas av underligt formulerade motiveringar från tilltänkta arbetsgivare.
            </seg>
            <seg xml:id="i-fd056ffc47a5b0fc-0">
              Men jag har också sett människor som har fått vingar för att
              kunna flyga i väg med glädje och självförtroende: Jag har fått
              ett arbete, jag kan, jag duger!
            </seg>
            <seg xml:id="i-9d3c3cf64aebdd71-0">
              Arbetsmarknadsminister Hillevi Engström angav i sitt svar på
              min skriftliga fråga i november att regeringen under år 2011 kommer
              att fastställa en ny strategi för funktionshinderspolitiken som
              ska sträcka sig fem år framåt och att ett antal myndigheter, däribland
              Arbetsförmedlingen, har i uppdrag att ta fram förslag på delmål
              över hur handikappolitiken ska genomföras. Tomas Tobé har också
              nämnt satsningar i fråga om funktionshindrades möjligheter.
            </seg>
            <seg xml:id="i-a98c843e0ab475d3-0">
              Om dessa satsningar ligger i linje med det jag har framfört blir
              jag nöjd i den delen. Men vi får väl se.
            </seg>
            <seg xml:id="i-bb8dda2b0e4bc7be-0">
              Klart är att det brådskar, eftersom det varje dag finns nya människor
              som blir så vingklippta att flygförmågan för alltid försvinner.
            </seg>
          </u>
          <note xml:id="i-36a9b68649d5bf6a-1">
            Överläggningen var härmed avslutad.
          </note>
          <note xml:id="i-9d756c357b006121-0">
            8 § Bordläggning
          </note>
          <note xml:id="i-fbb3e8856a17ecd7-0">
            Anmäldes och bordlades
          </note>
          <note xml:id="i-f47d329daae31da1-0">
            9 § Anmälan om interpellationer
          </note>
          <note xml:id="i-5bf4a132bd73a8cb-0">
            Anmäldes att följande interpellationer framställts
          </note>
          <note xml:id="i-183289a4dfc4a3de-0">
            den 17 december
          </note>
          <note xml:id="i-267a480173adff52-0">
            Veronica Palm
          </note>
          <note xml:id="i-8527f4c0d2b362f5-0">
            Matilda Ernkrans
          </note>
          <note xml:id="i-dfcf98d067dde911-0">
            Interpellationerna redovisas i bilaga som fogats till riksdagens
            snabbprotokoll tisdagen den 21 december.
          </note>
          <note xml:id="i-8c6d20ad1a66f237-0">
            10 § Anmälan om frågor för skriftliga svar
          </note>
          <note xml:id="i-a3f1af2eb70e2d8e-0">
            Anmäldes att följande frågor för skriftliga svar framställts
          </note>
          <note xml:id="i-183289a4dfc4a3de-1">
            den 17 december
          </note>
          <note xml:id="i-a68953b2d20e2b65-0">
            Jan Lindholm
          </note>
          <note xml:id="i-60603a1429a7271b-0">
            Jens Holm
          </note>
          <note xml:id="i-60603a1429a7271b-1">
            Jens Holm
          </note>
          <note xml:id="i-13675f2c0ad4fd30-0">
            Jacob Johnson
          </note>
          <note xml:id="i-13675f2c0ad4fd30-1">
            Jacob Johnson
          </note>
          <note xml:id="i-e39f28f6806b43c1-0">
            Amineh Kakabaveh
          </note>
          <note xml:id="i-e933a99b205c1b44-0">
            Sara Karlsson
          </note>
          <note xml:id="i-058db51a2b8192f1-0">
            Christer Engelhardt
          </note>
          <note xml:id="i-ff3515805b0daf05-0">
            Frågorna redovisas i bilaga som fogats till riksdagens snabbprotokoll
            tisdagen den 21 december.
          </note>
          <note xml:id="i-0d2e7d8de2a82c61-0">
            11 § Kammaren åtskildes kl. 16.10.
          </note>
          <note xml:id="i-2b4895d724a00414-0">
            Förhandlingarna leddes
          </note>
          <note xml:id="i-5733e050372a1c32-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
