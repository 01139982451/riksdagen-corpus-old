<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--71</head>
          <docDate when="2010-03-11">2010-03-11</docDate>
        </div>
      </front>
      <body>
        <div>
          <note xml:id="i-2b7deedd56bc909a-0">
            ﻿
          </note>
          <note xml:id="i-413d1c05435c2622-0">
            Riksdagens protokoll
          </note>
          <note xml:id="i-999ce65bf6009698-0">
            2010/11:71
          </note>
          <note xml:id="i-51824fab9c0a7f4c-0" type="date">
            Fredagen den 11 mars
          </note>
          <note xml:id="i-248b5ffc802c640b-0">
            Kl. 09:00 - 16:18
          </note>
          <note xml:id="i-7e36662f5cc3e47e-0">
            1 § Aktuell debatt: Arbetsmarknadspolitiken
          </note>
          <note type="speaker" xml:id="i-52506e2c4199cf2b-0">
            Anf. 1 YLVA JOHANSSON (S):
          </note>
          <u who="ylva_johansson_e8ae63" xml:id="i-62137ffbedb9b22b-0">
            <seg xml:id="i-7ae1cb867e068478-0">
              Fru talman! Tillväxten av nya jobb är mycket stark på den svenska
              arbetsmarknaden just nu. Det skapas tiotusentals nya jobb. Man
              kan säga att det går bra med jobbtillväxten. Det kan man däremot
              inte säga om arbetsmarknadspolitiken, för trots den mycket starka
              uppgången har vi en långtidsarbetslöshet som biter sig fast.
            </seg>
            <seg xml:id="i-f76f78641c8ed768-0">
              Antalet långtidsarbetslösa i den så kallade jobb- och utvecklingsgarantin
              ökar med 90 000 personer. Antalet personer i fas 3 ökar dramatiskt.
              Långtidsarbetslösheten är fortfarande högst i Europa. Vi har långt
              kvar till den sysselsättningsgrad som gällde i Sverige innan den
              borgerliga regeringen tog över 2006.
            </seg>
            <seg xml:id="i-6f968a06f6e2ca27-0">
              Vi vet också att många företag inte får tag i den kompetens och
              den arbetskraft som man behöver. Vart femte företag uppger att
              man har problem att få tag i rätt kompetens. Det är precis det
              här som är arbetsmarknadspolitikens uppgift, att skapa matchningen,
              att den som är arbetslös ska kunna ta de nya jobb som skapas och
              att de arbetsgivare som söker kompetens och arbetskraft ska få
              tag i den arbetskraft och den kompetens som man behöver för att
              verksamheten ska kunna växa.
            </seg>
            <seg xml:id="i-397bf077569c7e71-0">
              Det är precis det här som är arbetsmarknadspolitikens ansvarsområde,
              och det är här som ni har misslyckats. Det är det här som är regeringens
              ansvar, och det är det här som är Hillevi Engströms jobb. Om vi
              ser på resultatet ser vi att arbetsmarknadspolitiken har misslyckats,
              och jag ser fram emot att vi ska få debattera hur den kan förändras.
            </seg>
          </u>
          <note type="speaker" xml:id="i-9d154b5036745b58-0">
            Anf. 2 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-0">
            <seg xml:id="i-a8797724e331e9b4-0">
              Fru talman! Ledamöter! Sverige reser sig nu från den värsta finanskrisen
              på över 80 år, och vi kommer starkare ur krisen än de flesta andra
              länder i Europa och i vår omvärld. Vi kan nu se en bred återhämtning.
            </seg>
            <seg xml:id="i-f495cca54d6f4b41-0">
              Jobben i välfärden har kunnat tryggas genom statliga bidrag till
              kommuner och landsting på grund av att vi har haft en god ordning
              i vår ekonomi.
            </seg>
            <seg xml:id="i-5e09db4296be72d6-0">
              Vi kan också se nu att sysselsättningen ökar kraftigt och arbetslösheten
              faller. Det sysselsättningstapp som vi fick under finanskrisen
              är redan nu återhämtat, vilket ingen av oss hade vågat hoppas
              på. Allt fler människor kan nu glädjas åt att gå till jobbet och
              delta i en arbetsgemenskap. På ett års tid har antalet sysselsatta
              ökat med 136 000 personer. För var och en av dessa är det här
              en avsevärd skillnad, för varje person som i dag kan försörja
              sig själv och känna glädjen av att ha arbetskamrater, tillhöra
              en gemenskap och kunna bidra efter sin förmåga.
            </seg>
            <seg xml:id="i-967de6a3b3ef4ad3-0">
              Vi kan också se att långtidsarbetslösheten under det senaste
              året har minskat med 23 000 personer. Jag har senast denna vecka
              träffat långtidsarbetslösa personer, och en av dem berättade att
              han hade varit borta i tolv år som förtidspensionär, sjukpensionär,
              innan han lyckades komma tillbaka till en heltidsanställning i
              Helsingforss stad och nu kunde hjälpa andra långtidsarbetslösa
              att komma i jobb.
            </seg>
            <seg xml:id="i-ffc8f03386c3f52e-0">
              Vi kan också se en tillväxt i samhället på över 7 procent det
              sista kvartalet 2010. Vi ser ett minskat utanförskap. De starka
              finanserna innebär att vi kan satsa på en aktiv arbetslinje. Prognoserna
              visar också att vi kan nå en väldigt låg arbetslöshet inom bara
              ett par års sikt.
            </seg>
            <seg xml:id="i-5d2a366e94415726-0">
              Kontrasten mot vår omvärld är slående. Vi kan se att arbetsmarknaden
              i andra länder inte lyfter. Senast i morse rapporterades det från
              USA, Wisconsin, om en stor facklig oro, social oro och protester
              mot nedskärningar i löner och välfärdssystem. Runt om i Europa
              är människor oroliga för vad som kan komma att ske.
            </seg>
            <seg xml:id="i-52819aa6f955a53a-0">
              Det är positivt att jobben nu växer till på svensk arbetsmarknad.
              Så har det inte alltid sett ut när konjunkturen tagit fart här
              hemma. Under tidigare regeringar har man kunnat se en kraftig
              ekonomisk utveckling men utan att antalet jobb ökat. Sverige ser
              nu ut att undvika en jobblös tillväxt, och det är jag oerhört
              glad för.
            </seg>
            <seg xml:id="i-ccf412739db7400b-0">
              Samtidigt ökar antalet personer i arbetskraften när människor
              som tidigare var förpassade till utanförskap, förtidspension och
              långvariga sjukskrivningar nu tar avgörande steg tillbaka till
              arbetsmarknaden.
            </seg>
            <seg xml:id="i-2b4764c75355c1f3-0">
              Regeringen satsar under året hela 69 miljarder kronor på en aktiv
              arbetsmarknadspolitik. Det som skiljer Sverige från många andra
              länder är att två tredjedelar av denna satsning går just till
              aktiva åtgärder.
            </seg>
            <seg xml:id="i-f1edcdad3555198a-0">
              Fru talman! Vi har en offensiv, en bred och en uthållig jobbpolitik.
              På kort sikt fortsätter vi att satsa på aktiva insatser i form
              av matchningsstöd, arbetspraktik och inte minst kraftiga utbildningssatsningar.
            </seg>
            <seg xml:id="i-952c11dfb92c6d5a-0">
              En bra skola är någonting som på sikt förebygger arbetslöshet.
              På lång sikt vill vi stärka skolan ytterligare och satsar under
              kommande år 6 miljarder kronor för att varje barn och ungdom ska
              kunna få sina livsdrömmar uppfyllda och kunna ha en bra grund
              att stå på oavsett om de vill plugga vidare eller om de vill ut
              i arbetslivet.
            </seg>
            <seg xml:id="i-0536f3974ac416bb-0">
              Jag är övertygad om att arbetslinjen är grunden för den relativt
              gynnsamma situation som vi i Sverige befinner oss i. Arbetslinjen
              är vårt svar för att nå målet om full sysselsättning och att alla
              människor som finns i Sverige och som kan jobba också har möjlighet
              att göra det utifrån sin egen förmåga. Arbetslinjen är därför
              någonting som vi måste slå vakt om framöver. Det måste löna sig
              att arbeta, och det ska vara billigt och enkelt att anställa.
              Företag måste starta, växa och utvecklas i Sverige. Samtidigt
              måste matchningen ständigt förbättras. Mötet mellan arbetsgivare
              och arbetstagare och de nya jobb som nu växer fram måste ytterligare
              förbättras. Det handlar om att rätt person ska hitta rätt plats
              på arbetsmarknaden.
            </seg>
            <seg xml:id="i-0ac41ad2563ade8f-0">
              Även om vi nu ser en bred uppgång på arbetsmarknaden kvarstår
              viktiga och svåra utmaningar som vi i regeringen tar på stort
              allvar. Då tänker jag framför allt på grupper med en svagare anknytning
              på arbetsmarknaden. Jag tänker på personer med funktionsnedsättning
              som har nedsatt arbetsförmåga. Jag tänker på utrikes födda personer
              som inte hittar sin plats på arbetsmarknaden. Jag tänker på de
              ungdomar som inte har en bra grund att stå på, de ungdomar som
              den svenska skolan har misslyckats med att ge förutsättningar
              för ett bra arbetsliv, där vi nu gör betydande förändringar i
              och med den nya skola som kommer.
            </seg>
            <seg xml:id="i-89a117276db40332-0">
              Här finns mycket att ta tag i, och det kommer att krävas att
              vi hela tiden följer upp och förbättrar våra reformer. Vi måste
              lära oss för att utvecklas. Den som slutar att vara bra slutar
              att lyckas i politiken. Jag kommer inte att vara nöjd förrän alla
              som vill och kan arbeta får möjlighet att göra det, och vi har
              en väg kvar till det. Men förutsättningen för detta är att vi
              har en bra ekonomi, att vi har stabila statsfinanser, att vi kan
              satsa på skola, på välfärd och på en aktiv arbetsmarknadspolitik.
            </seg>
          </u>
          <note type="speaker" xml:id="i-f455070bce8e8bb1-0">
            Anf. 3 YLVA JOHANSSON (S):
          </note>
          <u who="ylva_johansson_e8ae63" xml:id="i-62137ffbedb9b22b-1">
            <seg xml:id="i-fcdbbebcbd7bb0d4-0">
              Fru talman! Vi hörde en påtagligt nöjd arbetsmarknadsminister,
              som skryter med att regeringen satsar 69 miljarder på arbetsmarknadspolitiken.
              Ja, det är väl dags att granska vad de pengarna används till.
              Jag skulle vilja lägga tio ärtor i prinsessan Engströms säng som
              borde göra att hon sover lite sämre.
            </seg>
            <seg xml:id="i-da23581f8fce531e-0">
              Vi har fått många rapporter om kristallterapier, healing och
              tveksamma former av terapi som kallas jobbcoachning och som ingår
              i det regeringen har satsat mångmiljardbelopp på. Man har satsat
              3 miljarder kronor på jobbcoacher som man inte vet om de fungerar.
              När det granskas visar det sig att de personer som har blivit
              jobbcoachade inte har fått jobb i större utsträckning än de som
              inte har blivit jobbcoachade.
            </seg>
            <seg xml:id="i-417e1adcbce71e76-0">
              Utifrån det måste vi ändå ställa frågan om man ska fortsätta
              att satsa lika stora belopp på samma verksamhet trots att det
              uppenbarligen inte ger resultat.
            </seg>
            <seg xml:id="i-fa9946742b79c15f-0">
              Antalet unga som varken arbetar eller studerar har ökat kraftigt
              de senaste åren. Antalet personer som är långtidsarbetslösa och
              inlåsta utan att kunna göra några vettiga aktiviteter ökar. I
              den så kallade fas 3 lämnas människor i en återvändsgränd där
              det är förbjudet att delta i utbildning och där man inte längre
              får ha kontakt med sin arbetsförmedlare utan ska arbeta gratis
              utan slut och utan utveckling.
            </seg>
            <seg xml:id="i-309f97ed69759c4f-0">
              Den så kallade jobb- och utvecklingsgarantin, som man rimligen
              kunde tro skulle vara en garanti för jobb och utveckling, är till
              sitt namn ett skämt, eftersom det bara är en liten bråkdel av
              de personer som går där som får någon aktiv insats, som praktik
              eller utbildning.
            </seg>
            <seg xml:id="i-959aaaff8c7ba970-0">
              Jag var själv på en arbetsförmedling för några veckor sedan och
              träffade handläggarna som jobbade med just jobb- och utvecklingsgarantin.
              De berättade att de träffade sina klienter ungefär en gång per
              år! Det var den insats man fick i den så kallade garantin. Då
              är det inte så konstigt att dagarna tickar på och att man till
              sist hamnar i återvändsgränden fas 3.
            </seg>
            <seg xml:id="i-78980820c81af2c5-0">
              Fas 3, som är en slutstation i arbetsmarknadspolitiken, räknar
              man med kommer att nästan fördubblas de kommande åren. Det fortsätter
              att öka i år, nästa år och nästa år igen enligt Arbetsförmedlingen
              prognoser, trots den starka uppgången på arbetsmarknaden. De som
              är anställda på Arbetsförmedlingen klagar över usel arbetsmiljö.
              De har gjort ett upprop för att de inte tycker att de har möjlighet
              att göra ett vettigt jobb.
            </seg>
            <seg xml:id="i-5bbbeb543139e924-0">
              De yngre som förtidspensioneras har ökat med 100 procent de senaste
              tio åren.
            </seg>
            <seg xml:id="i-e40e60840b4ed50f-0">
              Vi har sett många exempel på hur utländsk arbetskraft utnyttjas
              skamlöst med de nya regler som regeringen har satt upp. Nu senast
              var det lettiska byggnadsarbetare som fick jobba för 27 kronor
              i timmen, allt enligt de nya regler som regeringen är ansvarig
              för.
            </seg>
            <seg xml:id="i-b0ada3d0a55f61c6-0">
              Vi har fått rapporter om hur de så kallade nystartsjobben används
              för att fuska till sig pengar. Assistansföretag som har fast anställd
              personal får ändå rabatter från nystartsjobben.
            </seg>
            <seg xml:id="i-1c65f92bb3718071-0">
              Det visar att arbetsmarknadspolitiken har blivit en lekstuga
              för regeringen, en dyr lekstuga. Miljarder rinner i väg utan kontroll
              och utan mätbar effekt.
            </seg>
            <seg xml:id="i-d9eb048d8618fa5b-0">
              Om det hade varit ett privat företag hade Hillevi Engström fått
              kicken, för så här ansvarslöst får man inte använda skattepengarna.
              Jag tycker nästan att det kan liknas vid förskingring att så stora
              belopp går ut utan att man har kontroll över vad de används till
              eller vet att de ger något resultat.
            </seg>
            <seg xml:id="i-ce6107cfa989728c-0">
              Vad värre är än pengarna är människorna, de människor som Hillevi
              Engström här beskriver som svaga och sköra. De människor som rimligen
              ska bli hjälpta av arbetsmarknadspolitiken upplever många gånger
              att de blir stjälpta.
            </seg>
            <seg xml:id="i-6d382299ed63dfdd-0">
              Vi ser hur regeringen reagerar när medierna gång på gång uppmärksammar
              missförhållanden, skandaler och rent geschäft inom arbetsmarknadspolitiken.
              Då rycker Hillevi Engström ut, lägger huvudet lite på sned och
              säger något om att man nog måste titta på detta.
            </seg>
            <seg xml:id="i-f12dbbb855e8fa3b-0">
              Vi kan inte ha det så! Vi kan inte ha en regering som satsar
              mångmiljardbelopp som rinner i väg i en arbetsmarknadspolitik
              som man inte har någon kontroll över. Jobbcoacherna kostar ungefär
              12 miljoner kronor per arbetsdag. Anordnarna i fas 3 får ungefär
              6 miljoner kronor per arbetsdag. Det är pengar som rinner i väg
              utan kontroll.
            </seg>
            <seg xml:id="i-5554448800d3c543-0">
              90 000 långtidsarbetslösa i jobb- och utvecklingsgarantin och
              fas 3 får inte de insatser som krävs för att de ska få jobb. Sverige
              behöver en arbetsmarknadsminister som klarar av att ta ansvar
              för arbetsmarknadspolitiken!
            </seg>
          </u>
          <note xml:id="i-2178d106e65abcf6-0">
            I detta anförande instämde Erik Almqvist (SD).
          </note>
          <note type="speaker" xml:id="i-d64651b2fbd134d7-0">
            Anf. 4 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-213104931a391b7c-0">
            <seg xml:id="i-2e318d066b237521-0">
              Fru talman! Jag vill fokusera på situationen för en av de grupper
              som fyller på i statistiken över de långtidsarbetslösa och som
              arbetsmarknadsministern också nämnde i sitt anförande, nämligen
              ungdomarna.
            </seg>
            <seg xml:id="i-77d5b723bfba4fa4-0">
              Också 1990 hölls det en debatt här i kammaren, med anledning
              av nya siffror som visade att långtidsarbetslösheten var ett stort
              problem och i synnerhet att ungdomsarbetslösheten hade nära på
              fördubblats jämfört med året innan.
            </seg>
            <seg xml:id="i-39364efd5aa9f4a0-0">
              Då var rollerna ombytta. Dåvarande oppositionsledaren hette Carl
              Bildt, och han krävde svar från statsminister Ingvar Carlsson
              om hur det hade kunnat bli en massarbetslöshet med en tendens
              till långtidsarbetslöshet för unga människor i Sverige. Ingvar
              Carlsson å sin sida lovade krafttag och beskrev arbetslösheten
              som ett misslyckande för regeringen. Rollerna var ombytta, men
              alla var överens om att arbetslösheten var ett politiskt problem,
              ett gemensamt problem som krävde gemensamma åtgärder.
            </seg>
            <seg xml:id="i-bc4cbbd0eeef8957-0">
              Den ungdomsarbetslöshet som alla förfasade sig över och som fyllde
              på i statistiken över långtidsarbetslösa var då 4 procent. Sedan
              dess har den permanentats på tvåsiffriga tal. Men nu ses den inte
              längre som ett politiskt problem utan snarare som ett fel på dem
              som drabbas ett dåligt karaktärsdrag i värsta fall och något man
              kan coacha bort.
            </seg>
            <seg xml:id="i-3fb2d795cefd7020-0">
              Det är ett slags systemskifte i arbetsmarknadspolitiken, där
              politiken och regeringen glider undan ansvaret för arbetslösheten
              och i stället lägger det hos de arbetslösa själva. Det är de som
              ska förändras och passas in, deras ersättningar som ska sänkas,
              och deras trygghetssystem ska raseras.
            </seg>
            <seg xml:id="i-1b316cd302d25b43-0">
              Debatten i dag handlar till stor del om regeringens olika sätt
              att hantera de arbetslösa och i synnerhet de långtidsarbetslösa:
              försämringarna i trygghetssystemen, slutförvaret i fas 3 och de
              bristande resultaten av systemet med jobbcoacher. Det är så klart
              en viktig debatt.
            </seg>
            <seg xml:id="i-288bcbe36513e296-0">
              Ibland verkar det som om regeringens vilja till politisk ingenjörskonst
              har gått före hänsynen om människor som drabbas. I efterhand har
              man kunnat konstatera att konsekvenserna av olika nya regler inte
              blev som man hade tänkt sig men då har människor redan hamnat
              i kläm.
            </seg>
            <seg xml:id="i-c03b0caa2a1dbd38-0">
              Det är en viktig diskussion men samtidigt en återvändsgränd,
              har det visat sig. Medan vi har fastnat i diskussionen om hur
              vi ska hantera de långtidsarbetslösa, som om det vore ett naturfenomen,
              och har missat frågan om hur vi faktiskt kan få nya jobb, riktiga
              anställningar och nya företag, då har arbetsmarknaden glidit isär.
            </seg>
            <seg xml:id="i-28d0535c003b12fe-0">
              Arbetslöshet har för många unga i den här gruppen blivit en normalitet.
              Om man som ung har kommit in i gruppen långtidsarbetslösa är det
              mycket svårare att komma ut i andra ändan.
            </seg>
            <seg xml:id="i-540e270b60805c6a-0">
              Redan 2006, före finanskrisen, som mer och mer verkar ha blivit
              regeringens bästa vän, kunde Ungdomsstyrelsen visa att 27 procent
              av de unga någon gång under året hade varit arbetslös. Det är
              en liten väg in i statistiken. Sedan dess har uppemot 100 000
              jobb försvunnit från bland annat tillverkningsindustrin, och regeringen
              har låtit 25 000 det är regeringens egen siffra gå från skolan,
              vården och omsorgen. De som försvinner först är de med otrygga
              anställningar, de med svag anknytning till arbetsmarknaden, de
              unga.
            </seg>
            <seg xml:id="i-a7d003a1de002042-0">
              Många som växer upp i Sverige gör det i områden där det är vanligare
              att sakna jobb än att ha ett. När möjligheterna försvinner breder
              maktlösheten ut sig. På Arbetsförmedlingens analysavdelning talar
              man om ett utanförskap som går i arv. Kostnaden för samhället
              blir naturligtvis stor. För att göra om det till siffror, vilket
              inte alltid är smakligt: En enda ung person som tidigt ger upp
              om sina chanser kan kosta mellan 10 och 15 miljoner kronor. Det
              är en kostnad för den unga människan själv i första hand men också
              om man ser samhällsekonomiskt på det hela.
            </seg>
            <seg xml:id="i-711ec20ebfa7251b-0">
              Arbetslösheten drabbar alltså inte bara de arbetslösa utan den
              är en angelägenhet för oss alla. När de långtidsarbetslösa blir
              till siffror i analysverkstäder ser vi att det är de unga som
              drar det kortaste strået. En ung som väl har fått in en fot på
              arbetsmarknaden lever ständigt med risken att ramla ut och se
              dörren stängas i ansiktet.
            </seg>
            <seg xml:id="i-e7cedee131ffa985-0">
              År 1990 var åtta av tio jobb som erbjöds unga vuxna tillsvidareanställningar.
              I dag är det betydligt färre än hälften. Man kan titta ännu längre
              tillbaka, på 1987. Då arbetade sju av tio unga heltid. I dag är
              det färre än hälften. Det är ur denna grupp som rekryteringen
              till gruppen långtidsarbetslösa sker, och det är den gruppen som
              vi måste satsa extra mycket på.
            </seg>
            <seg xml:id="i-f60b341a01b76d9c-0">
              Man kan titta på vilket sätt ungdomar i dag reagerar på. Det
              var en manifestation i förra veckan. En initiativtagare från Kista,
              som jag själv kommer från, gjorde ett upprop och skrev så här:
              Det finns massor av jobb som behöver göras. Äldreomsorgen behöver
              mer personal, skolan behöver fler lärare, det måste finnas fler
              billiga lägenheter.
            </seg>
            <seg xml:id="i-d73b34c27e74f7a2-0">
              Men politiken verkar titta bort. Och tyvärr ser jag ingen tendens
              till att den ansvariga ministern är intresserad av situationen.
            </seg>
          </u>
          <note type="speaker" xml:id="i-e8b0b88ab07807bc-0">
            Anf. 5 HANS BACKMAN (FP):
          </note>
          <u who="hans_backman_ddec91" xml:id="i-5a2cbab8853ddd36-0">
            <seg xml:id="i-aa4f6c3fde144e93-0">
              Fru talman! Inom arbetsmarknadspolitiken finns utmaningar och
              möjligheter. Mycket har gjorts, och ännu mer ska vi förstås fortsätta
              att göra. Till det positiva hör att landstingen redovisar ett
              gott resultat på 4,4 miljarder kronor för 2010. Det är en förbättring
              med 1,6 miljarder jämfört med 2009. Kommunernas preliminära resultat
              för 2010 har förbättrats med 4,1 miljarder jämfört med föregående
              år. Det här ger förutsättningen för positiva effekter på sysselsättningen
              inom kommuner och landsting.
            </seg>
            <seg xml:id="i-d7ace2070279edec-0">
              Ökningen av antalet nya företag, framför allt aktiebolag, är
              mycket stark i exempelvis mitt hemlän Gävleborg. Februarisiffrorna
              visar att vi är inne i en tillväxt där nya tjänsteföretag kommer
              starkt, säger Jörgen Bengtsson, verksamhetschef på Nyföretagarcentrum
              i Hälsingland. Aktiebolagens ökning är dramatisk och positiv eftersom
              aktiebolag ger företag bättre och tydlig bodelning mellan företagets
              ekonomi och privatekonomin. Bakom uppgången ligger riksdagens
              beslut, på initiativ av regeringen, att slopa revisionsplikten
              för små företag och halverat lägsta aktiekapital, säger Jörgen
              Bengtsson.
            </seg>
            <seg xml:id="i-2705f5a757c231fc-0">
              Jämfört med samma period förra året har arbetslösheten minskat
              och både antalet och andelen i sysselsättning ökat. Vidare har
              långtidsarbetslösheten minskat. I Gävleborg ser vi att antalet
              öppet arbetslösa har minskat med drygt en femtedel och att långtidsarbetslösheten
              har minskat med nästan en tredjedel.
            </seg>
            <seg xml:id="i-4e713f3a7d920929-0">
              Uppgången på arbetsmarknaden har under vintern blivit allt tydligare.
              Antalet lediga platser hos Arbetsförmedlingen i december var den
              högsta decembersiffran på flera decennier. Men för dem som står
              längst bort från arbetsmarknaden är situationen tyvärr inte lika
              ljus. För att människor som har varit borta från arbetsmarknaden
              under lång tid ska kunna komma tillbaka har regeringen därför
              skapat en bred strategi. Nystartsjobben där arbetsgivaren får
              ekonomisk kompensation motsvarande den dubbla arbetsgivaravgiften
              är ett exempel på detta och har sedan starten lett till över 40
              000 nya jobb. Att kalla de investerade pengarna för förskingring
              känns en aning märkligt. 40 000 nya jobb kan inte vara dåligt
              använda pengar. Den halverade arbetsgivaravgiften för personer
              under 26 år så att det blir billigare för företagen att anställa
              är ett annat exempel på satsningen.
            </seg>
            <seg xml:id="i-62f03249948073ef-0">
              Men vi i Folkpartiet är inte nöjda. Vi tror att både Sverige
              och Gävleborg kan ännu bättre. Ett fortsatt arbete mot utanförskapet
              är nödvändigt, men samtidigt ska vi vara medvetna om att det går
              bra för Sverige. Regeringens politik fungerar, och vi ämnar fortsätta
              att föra Sverige fram till full sysselsättning.
            </seg>
            <seg xml:id="i-69de7bf297c0fe0a-0">
              Fru talman! När det gäller den av oppositionen så kritiserade
              jobb- och utvecklingsgarantin vill jag ändå säga att utflödet
              från denna arbetsmarknadspolitiska åtgärd är högre än förväntat.
              60 procent av dem som skrivs ut från garantin har efter 30 dagar
              ett arbete, och 17 procent av deltagarna sett över tid lämnar
              garantins tredje fas, den så kallade fas 3. Garantin består av
              tre faser. Deltagarna i de två första faserna har möjlighet att
              ta del av exempelvis jobbsökaraktiviteter med coachning och arbetsmarknadsutbildningar
              med arbetspraktik, och den tredje fasen innebär erbjudande om
              sysselsättning på en arbetsplats samtidigt som jobbsökandet fortsätter.
            </seg>
            <seg xml:id="i-b3021ccae91a5bea-0">
              Deltagarna hör till dem som har det svårast på arbetsmarknaden.
              Hälften har varit arbetslösa mellan fem och tio år. Nästan var
              femte har varit arbetslös i över tio år. Tanken med sysselsättningen
              är att de ska få en möjlighet att bygga nya referenser, nätverk
              och en arbetsgemenskap för att därigenom få en förankring på arbetsmarknaden.
              Därför är det förstås oerhört allvarligt att det framkommit att
              vissa aktörer inte levt upp till sina åtaganden. Men de förändringar
              som arbetsmarknadsminister Hillevi Engström nu har presenterat
              är viktiga och nödvändiga och består i att Arbetsförmedlingen
              ska förbättra sina kontrollfunktioner samt att åtgärderna ska
              skärpas mot de arbetsgivare som missköter sig. Sedan är det viktigt
              att komma ihåg att de allra flesta arbetsgivarna är seriösa och
              tar detta på största allvar och gör detta på ett bra sätt. Det
              gäller både de offentliga och de privata arbetsgivarna. De når
              också upp till Arbetsförmedlingens ställda krav.
            </seg>
            <seg xml:id="i-5a36d1e20f261c05-0">
              Socialdemokraterna försöker skapa en bild av att fas 3 är en
              återvändsgränd där människor tvingas jobba gratis, att en stor
              del av deltagarna lever på ekonomiskt bistånd och att deltagarna
              skulle ha en lägre ersättning i tredje fasen än i garantins tidigare
              faser. Det stämmer inte. Faktum är att så många som 94 procent
              av deltagarna får ersättning av Försäkringskassan upp till taket
              i a-kassan, och ersättningen som erhålls är densamma genom hela
              jobb- och utvecklingsgarantin.
            </seg>
            <seg xml:id="i-f6582a39989f7d4e-0">
              Inte heller har regeringen skapat någon återvändsgränd. Uppgifter
              från Arbetsförmedlingen visar att nästan var tredje som lämnar
              fas 3 gör det för någon form av arbete. 350 personer lämnar nu
              varje månad fas 3 för ett reglerat arbete eller utbildning. Att
              dessa personer kommer tillbaka till arbete efter lång tid av utanförskap
              är förstås otroligt positivt för personerna själva och för samhället.
              Det ska vi aldrig glömma.
            </seg>
            <seg xml:id="i-e11040b67a4bdaf1-0">
              Det var snarare Socialdemokraternas gamla politik som var en
              återvändsgränd med ett antal Amsprogram som inte lyckades speciellt
              bra. Väldigt få kom ut i arbete. Vi söker nu en väg att gå från
              passivitet till aktivitet. Det är det som hela arbetslinjen går
              ut på. Det har visat sig att 136 000 fler personer har fått arbete
              på ett år. 60 000 fler unga har fått arbete, och det är 23 000
              färre långtidsarbetslösa på ett år. Jag tycker att vi ska fortsätta
              på den inslagna vägen, inte minst för alla dem som står utanför
              så att de får en chans att få ett arbete och få en arbetsgemenskap.
            </seg>
          </u>
          <note type="speaker" xml:id="i-863ea54d2320bb05-0">
            Anf. 6 ANNIKA QARLSSON (C):
          </note>
          <u who="annika_qarlsson_37c24d" xml:id="i-4da982a8a8f2432a-0">
            <seg xml:id="i-92fb1431329a2e5e-0">
              Fru talman! Ylva Johansson började i högt tonläge och kallade
              arbetsmarknadsministern för prinsessan på ärten. Jag tänker att
              det var ett fint betyg. Om vi tänker på sagan Prinsessan på ärten
              kan vi konstatera att trots alla dessa madrasser, bolstrar och
              allt dun kunde prinsessan ändå känna att något skavde, att det
              var något som inte var bra. Det tar jag som ett fint betyg. Alliansen
              har fått betyget att vi är beredda att lyssna, att vi gör bra
              saker och att även det som är bra faktiskt kan bli bättre.
            </seg>
            <seg xml:id="i-8b6b5ebc284385aa-0">
              Ylva Johansson lovade också tio ärtor. Jag kan konstatera att
              när jag räknade fick jag det till två. Det kan vara en tydlig
              bild av leveranssäkerheten från det stora röda partiet.
            </seg>
            <seg xml:id="i-2b9ce45118c9ab3b-0">
              Att allt är kasst och totalt värdelöst är den bild som Ylva Johansson
              försökte lägga in i sitt anförande. Inget är så bra att det inte
              kan bli bättre, men jag är också hundraprocentigt övertygad om
              att det vägval vi har gjort, Centerpartiet och de andra allianspartierna,
              är rätt väg att gå när vi satsar på arbete, matchning och utbildningar,
              främst i det reguljära utbildningssystemet, praktik och lärlingsspåret,
              i stället för oppositionens samlade bild av högre skatt på arbete,
              friåret under benämningen utbildningsvikariat, mer arbetsförmedling,
              färre externa aktörer och mindre matchning. Jag är helt övertygad
              om att vi är på rätt väg.
            </seg>
            <seg xml:id="i-6adbeb8a60df82e2-0">
              Om vi tittar på prognoserna från när det var som allra svartast
              vet jag att det fanns siffror om 12 procents arbetslöshet. Tack
              vare en stabil regering och tack vare den arbetslinje som redan
              hade börjat genomföras när vi tog över från något som då kallades
              jobblös tillväxt har vi i dag möjligheten att stå på en siffra
              av 8,2 procents arbetslöshet. Det är alldeles för högt men bättre
              än vad som befarades.
            </seg>
            <seg xml:id="i-f5ec519c8d1d7818-0">
              I det arbetet som görs i jobb- och utvecklingsgarantin kan vi
              konstatera att under fas 1 och fas 2 är det sju av tio som lämnar
              arbetslösheten. Sex av dem går till jobb och övriga går till utbildning.
              Åtta av tio är nöjda med insatserna, medan det är bara sex av
              de tio unga som säger detsamma. Visst finns det förbättringsmöjligheter,
              men det stämmer inte överens med den bild som Ylva Johansson målar
              upp.
            </seg>
            <seg xml:id="i-95f6b90b08ced28c-0">
              De som vänder sig till coacherna är ofta de som har behov av
              större stöd och kanske inte själva känner att de kommer att klara
              sig på egen hand utan behöver extra hjälp och stöd. I de rapporter
              jag får från jobbcoacher konstaterar de att många av dem som kommer
              till coacherna har lågt självförtroende, är nere i botten och
              tror inte att de ska få jobb över huvud taget.
            </seg>
            <seg xml:id="i-1ebbcac8089d4940-0">
              Fyra av tio som har varit hos jobbcoacherna har jobb efter 90
              dagar i coachning. Det är alltså fyra av tio av dem som trodde
              att det var totalt svart och totalt hopplöst. Men Ylva Johansson
              och oppositionen säger nej till att människor ska få självförtroendet
              tillbaka. Det tänker de inte medverka till. Det är inte någon
              viktig del i arbetsmarknadspolitiken.
            </seg>
            <seg xml:id="i-27f2994d80228c90-0">
              Självklart måste vi lyssna på kritiken och fortsätta skärpa kraven
              på de externa aktörerna, precis som vi måste skärpa kraven på
              aktivitet hos Arbetsförmedlingen. Det är ingenting i de delarna
              där vi säger att allting är så bra att inget kan göras bättre.
            </seg>
            <seg xml:id="i-679a8b6ee252af62-0">
              Men vi måste också se till att komplettera alla andra delar som
              är viktiga för att vi ska ha en arbetsmarknadspolitik som fungerar.
              Många företag säger nu att det är svårt med matchning, att få
              tag i rätt personer. När det gäller det är arbetsmarknadsutbildningen
              en liten, liten del. De reguljära arbetsmarknadssatsningarna är
              väl så viktiga.
            </seg>
            <seg xml:id="i-5c4e0b286cd40f37-0">
              Vi har gjort en reformering av gymnasieskolan. Vi har också sett
              till att stärka resurserna till yrkesvux. Och vi har sett till
              att vi har en yrkeshögskola där man mitt i arbetslivet faktiskt
              kan få en yrkesutbildning. Det stärker personer, men det stärker
              också arbetsmarknaden.
            </seg>
            <seg xml:id="i-d0b6f4435ef3550e-0">
              Med gymnasiereformen, lärlingsutbildningar och den lärlingsprovanställning
              som vi också ska sjösätta under mandatperioden är jag helt övertygad
              om att just de grupper, som ungdomar tillhör, som i dag har väldigt
              svårt att komma in kommer att få bättre verktyg och bättre möjligheter
              att faktiskt ta sig in.
            </seg>
            <seg xml:id="i-aca798ba63f02db6-0">
              Återigen är det intressant att granska: Vad är alternativet?
              Är det högre skatt på arbete, utbildningsvikariat eller friår,
              eller vad de nu väljer att kalla det, mer arbetsförmedling, färre
              externa aktörer och mindre matchning till de här jobben?
            </seg>
            <seg xml:id="i-778dad18a229369c-0">
              Jag är övertygad om att den väg vi har valt är helt rätt. Vi
              ska lyssna in och se till att skärpa kraven och bli ännu bättre.
              Men med den arbetsmarknadsutveckling som vi nu ser har vi en god
              medspelare, för inget av det här kommer att ske om vi inte har
              arbetsmarknadsutvecklingen med oss i rätt spår. Företagen går
              stärkta ur krisen och kan nu anställa igen.
            </seg>
          </u>
          <note type="speaker" xml:id="i-a900eebd420e0370-0">
            Anf. 7 ERIK ALMQVIST (SD):
          </note>
          <u who="unknown" xml:id="i-91c667a0f9be04d0-0">
            <seg xml:id="i-af07780a50e2dc23-0">
              Fru talman! Låt mig börja med att säga att jag håller med Ylva
              Johansson om att fas 3 inte skapar några jobb. Det gör inte heller
              jobbcoacherna. Jag håller med om att jobbcoacherna är ett skämt.
              Sverigedemokraterna har varit emot jobbcoacherna från första början.
              Men ALU skapade inte heller jobb. Det gjorde inte plusjobben heller.
              Jag tror att vi måste konstatera att det kanske inte spelar någon
              jättestor roll vilka åtgärder och modeller vi har för att få in
              folk från utanförskap på arbetsmarknaden så länge det saknas jobb.
            </seg>
            <seg xml:id="i-022e036c4a8c5e2d-0">
              Grundproblemet består av en diskrepans mellan utbud på arbete
              och utbud på arbetskraft. Den diskrepansen är både kvantitativ
              det vill säga antalet jobb ökar inte, fast befolkningen ökar och
              efterfrågan på jobb ökar och kvalitativ. Matchningen har inte
              fungerat tillfredsställande.
            </seg>
            <seg xml:id="i-515a939f7866985a-0">
              Det här är inte ett problem som har uppstått med alliansregeringen
              de senaste åren. Det här är ett problem som vi har sett under
              ett par decennier i Sverige. Inte minst Socialdemokraterna är
              ansvariga för en utbildningspolitik där man under ett par decenniers
              tid eller tre decenniers tid, till och med, har prioriterat att
              alla ska tycka att det är kul i skolan och kunna gå ut med fullständiga
              betyg före att eleverna faktiskt lär sig någonting i skolan.
            </seg>
            <seg xml:id="i-ac757d66f2e29549-0">
              Vi kan också se att inte minst alliansregeringen inte riktigt
              har drivit en politik för att stimulera industrin. Den svenska
              industrin har haft en väldigt dålig produktivitetsutveckling internationellt
              sett. Och vi har sett en energipolitik även under alliansregeringen
              som inte heller den är bra för industrin.
            </seg>
            <seg xml:id="i-654dd8a0bc208560-0">
              Kärnan i den svenska exporten består ändå av processindustrin,
              som är väldigt energiintensiv. Vi borde för länge sedan ha satsat
              på kärnkraft för att få en stabil och billig tillgång på el. I
              dag har vi höga elpriser. I dag satsar vi på energialternativ
              som kommer att kräva reglerkraft, vilket gör att det blir både
              opålitligt och dyrt i längden.
            </seg>
            <seg xml:id="i-5b679dcee9c108df-0">
              Om vi tittar på arbetslösheten, som den ser ut, kan vi se några
              strukturella fenomen. Vi kan se att ungdomar är en grupp som har
              väldigt svårt att ta sig in på arbetsmarknaden. Det beror så klart
              bland annat på att vi är dåliga på att skapa nya arbetstillfällen
              i Sverige, men det beror också på systemfel. Det beror på att
              det finns höga inbyggda trösklar i den svenska arbetsmarknadsmodellen.
            </seg>
            <seg xml:id="i-46106b9c66e11c5f-0">
              Sverigedemokraterna var det första partiet i den här församlingen
              som förespråkade just en ny anställningsform för lärlingar. Vi
              är tacksamma över att regeringen tog till sig vårt förslag och
              implementerade det i sitt valmanifest i slutet av valrörelsen.
              Det kan komma att göra skillnad på lite sikt.
            </seg>
            <seg xml:id="i-972bfb79254e9ddf-0">
              Ett annat stort problem som ett par personer redan har adresserat
              i dag är att det finns ett stort utanförskap bland dem med utländsk
              bakgrund. Det är svårt att få in invandrare på arbetsmarknaden.
              Det är svårt för invandrare att komma in på arbetsmarknaden. I
              grunden är det här framför allt en konsekvens av en vidlyftig
              massinvandring. Vi har inte förmått skapa nya jobb. Självklart
              blir det då problem när man samtidigt har en väldigt stor invandring
              av människor som av naturliga skäl saknar nätverk, sociala kontakter
              och kontakter inom näringslivet. Det blir svårt att få jobb, helt
              enkelt.
            </seg>
            <seg xml:id="i-0f81c00bc24644ac-0">
              Man försöker tackla det här problemet från regeringens sida bland
              annat genom att diskriminera svenskar med modeller som instegsjobben,
              som gör det dyrare att anställa någon som har svensk bakgrund
              än någon som har kommit hit de senaste åren. Nu har man även aviserat
              nystartszonerna, som gör att de förorter, framför allt, i storstäderna
              i Sverige där det bor lägst andel svenskar ska få stora skattelättnader.
            </seg>
            <seg xml:id="i-341ac629854f7d1d-0">
              Alliansen talar gärna om sysselsättningsutvecklingen i absoluta
              tal. Man talar om att det är 100 000 fler personer sysselsätta
              nu än för fyra år sedan. Det må stämma. Men det intressanta vore
              kanske att ställa sig frågan: Hur ser det ut med sysselsättningsgraden?
              Hur hög andel är sysselsatta av dem som är i arbetsför ålder?
              Där ser det inte lika ljust ut, och det beror just på det problem
              som jag nyss adresserade.
            </seg>
            <seg xml:id="i-899b16bb4b9427d9-0">
              När vi har en befolkning som har ökat med 200 000 under de senaste
              fyra åren, som en konsekvens av en hög invandring, duger det inte
              att 100 000 fler är sysselsatta i dag. För det innebär fortfarande
              en minskning av sysselsättningen, procentuellt sätt.
            </seg>
            <seg xml:id="i-8e7c5bfb8bb80f3a-0">
              Det här är ett fenomen som vi också har sett under en längre
              period. De senaste 30 åren har sysselsättningsgraden sjunkit,
              från 80 procent till nu nästan 70 procent. Det är en ökning av
              icke sysselsatta med uppåt 50 procent under samma period.
            </seg>
            <seg xml:id="i-b8a42e1408e5145d-0">
              En sverigedemokratisk politik hade lett till en högre sysselsättningsgrad,
              inte minst vår invandringspolitik. Regeringen har valt en väg.
              Man har valt Miljöpartiets väg. Man söker stöd från Miljöpartiet.
              För något år sedan senast gällde det nya regelverk för arbetskraftsinvandring
              där man slopade behovsprövningen. Man söker stöd för diskriminering
              av svenskar genom modeller som ska kvotera in invandrare.
            </seg>
            <seg xml:id="i-792ed29e2548d0f6-0">
              Jag tror att regeringen borde fråga sina egna väljare: Är det
              den här vägen man vill gå? Eller hade man hellre sett en väg för
              jobben, en väg där man kanske hade kombinerat detta med en ansvarsfull
              invandringspolitik? Om man är intresserad av det senare alternativet
              är i alla fall vår hand fortfarande utsträckt.
            </seg>
          </u>
          <note type="speaker" xml:id="i-2420ba56effc59d4-0">
            Anf. 8 JOSEFIN BRINK (V):
          </note>
          <u who="josefin_brink_149089" xml:id="i-032707ff8aaca734-0">
            <seg xml:id="i-c866cc7e186ff3c2-0">
              Fru talman! Det kan vara på sin plats att påminna om hur det
              lät inför valet 2006. Då gjorde allianspartierna ett stort nummer
              av att man skulle bryta utanförskapet. Sverige hade gömt undan
              de arbetslösa i förtidspensioner och Amsåtgärder. Folk levde på
              bidrag, och folk hade låtsasjobb. Nu skulle människor i stället
              få riktiga jobb, fick vi höra.
            </seg>
            <seg xml:id="i-c53d640fa4373261-0">
              När vi hör på arbetsmarknadsministern och de andra borgerliga
              företrädarna kan man nästan få intrycket att den här politiken
              har varit lyckad och framgångsrik. Därför skulle jag vilja kolla
              lite på hur facit ser ut efter fyra år.
            </seg>
            <seg xml:id="i-ee293d7a1c32a4a6-0">
              Vi kan börja med förtidspensioneringarna. Antalet förtidspensionerade
              unga har ökat med 50 procent sedan den borgerliga regeringen tillträdde.
              Betydligt fler unga sorteras alltså ut från arbetsmarknaden genom
              förtidspensioneringar i dag än 2006.
            </seg>
            <seg xml:id="i-df021fd83f856cdf-0">
              Sedan gäller det bidragen. Försämringarna i a-kassan har lett
              till att bara 40 procent av de arbetslösa över huvud taget får
              a-kasseersättning i dag. Det är en halvering jämfört med 2006.
              Det innebär att betydligt fler arbetslösa i dag är hänvisade till
              bidrag för sin försörjning.
            </seg>
            <seg xml:id="i-187305e695da87b5-0">
              Långtidsarbetslösheten är nästan dubbelt så hög som 2006.
            </seg>
            <seg xml:id="i-844a170620bc0bda-0">
              Om vi tittar på sysselsättningen ser vi att den har sjunkit kraftigt.
              Särskilt allvarligt är det att gapet mellan kvinnors och mäns
              sysselsättning har ökat så att det är det största på 20 år, vilket
              är ett väldigt stort bakslag för jämställdheten.
            </seg>
            <seg xml:id="i-b4f5ae021a677597-0">
              Om vi tittar på de så kallade Amsåtgärderna kan vi konstatera
              att antalet deltagare i arbetsmarknadspolitiska program har fördubblats
              sedan 2006. I stället för att ta bort Amsåtgärderna har regeringen
              låtit dem explodera i antal.
            </seg>
            <seg xml:id="i-8d3eb0f49cac3020-0">
              Men det är inte bara det, utan åtgärderna har också ändrat karaktär.
              De gamla åtgärderna har ersatts med nya så kallade jobbgarantier.
              Dessa garantier har redan hunnit granskats av flera oberoende
              instanser. Slutsatserna är entydiga och ganska nedslående: De
              här programmen har väldigt lite meningsfullt innehåll för deltagarna.
            </seg>
            <seg xml:id="i-dad01a0ac996eb3f-0">
              Inte ens hälften så många arbetslösa erbjuds i dag arbetsmarknadsutbildning
              om man jämför med 2006. Regeringens mångmiljardsatsning på jobbcoacher
              har visat sig vara helt bortkastad. Det har till och med visat
              sig att de som har haft en jobbcoach har haft lite sämre chans
              att få ett jobb än de som inte har haft någon alls. Det kanske
              i och för sig inte är så förvånande med tanke på vad vi har hört
              om hur det ser ut hos vissa av de här jobbcoacherna, där det handlar
              om rena kvacksalveriet i många fall. Det är ytterst tvivelaktigt
              om de här personerna över huvud taget har någon kompetens att
              hjälpa arbetslösa.
            </seg>
            <seg xml:id="i-0e9fa4ccc77680ba-0">
              För en stor och växande grupp har inskrivningen hos Arbetsförmedlingen
              bara blivit en lång väntan på att hamna i regeringens slutstation,
              den så kallade fas 3. Jag vågar påstå att det är den i särklass
              sämsta arbetsmarknadsåtgärden som vi haft i Sverige i modern tid.
              I Alliansens Sverige tvingas i dagsläget ungefär 25 000 personer
              arbeta heltid bara för att få behålla sitt arbetslöshetsunderstöd.
              Det är en typ av oavlönat tvångsarbete som vi inte har haft i
              Sverige sedan 1930-talet.
            </seg>
            <seg xml:id="i-dd04fdb3a3c86fc5-0">
              Men det finns naturligtvis vinnare på den här politiken. Jobbcoachföretagen
              med allehanda schamaner och healare har kunnat tjäna bra med pengar
              på de uppdrag man har fått. Ett antal uppenbart oseriösa arbetsgivare
              har lockats att ta emot fas 3-deltagare, eftersom de får 5 000
              kronor i månaden i ersättning för varje deltagare de tar emot.
            </seg>
            <seg xml:id="i-47f55de7181a5fd7-0">
              Så gott som dagligen hör vi vittnesmål om människor i fas 3 som
              upplever hur de blir utnyttjade som gratis arbetskraft, att de
              borde ha haft en anställning i stället. Ibland sitter de i stället
              bara av tiden, medan pengarna tickar in hos företaget.
            </seg>
            <seg xml:id="i-8d130ab392ce6214-0">
              Vilka dessa företag är, hur många personer de får betalt för
              och hur mycket pengar de därmed tjänar får vi inte veta, för de
              uppgifterna har sekretessbelagts av Arbetsförmedlingen. Några
              av dem känner vi ändå till, eftersom en del deltagare i fas 3
              har varit modiga nog att berätta om missförhållandena i medierna
              och kritiserat dem. Då har de i sin tur drabbats av bestraffningar
              av företagen och ibland också av Arbetsförmedlingen. De har utestängts
              från sina platser och belagts med munkavle.
            </seg>
            <seg xml:id="i-a893201653f0de95-0">
              Man kan konstatera att de långtidsarbetslösas medborgerliga rättigheter
              inte är särskilt mycket värda i Alliansens Sverige.
            </seg>
            <seg xml:id="i-95afef02c7038ec3-0">
              Sammanfattningsvis kan vi alltså konstatera att regeringens arbetslinje
              har lett till fler, inte färre, förtidspensionerade unga. Den
              har lett till fler, inte färre, långtidsarbetslösa och till mindre
              effektiv hjälp från Arbetsförmedlingen. Det är fler personer i
              arbetsmarknadspolitiska program men med väldigt lite innehåll,
              och vi har fått en helt ny kategori oavlönade låtsasjobb. De arbetslösa
              har blivit fler, de har blivit fattigare och betydligt fler är
              i dag beroende av bidrag för sin försörjning.
            </seg>
            <seg xml:id="i-86e89930a1dee24d-0">
              Man frågar sig om detta facit är i linje med vad Alliansen hade
              tänkt sig, och det är lite så det låter här i dag. Eller tycker
              regeringen att det kanske finns anledning att tänka om och vara
              lite självkritisk på någon punkt?
            </seg>
            <seg xml:id="i-25d82e5f1d6251ee-0">
              (Applåder)
            </seg>
          </u>
          <note xml:id="i-97c7dad0746ccecc-0">
            I detta anförande instämde Marianne Berg och Lena Olsson (båda
            V).
          </note>
          <note type="speaker" xml:id="i-424f97acbbb32ee2-0">
            Anf. 9 LARS-AXEL NORDELL (KD):
          </note>
          <u who="lars-axel_nordell_883b98" xml:id="i-93320b26884ba62e-0">
            <seg xml:id="i-d42f377d44c1c94e-0">
              Fru talman! Att ha ett arbete är viktigt, både ur försörjningssynpunkt
              och för självkänslan och egenmakten att styra över sitt eget liv.
              Att ha ett arbete är en viktig del i människors välbefinnande.
            </seg>
            <seg xml:id="i-216f708d70a03396-0">
              Arbetslösheten innebär en riskfaktor för såväl den psykiska som
              den fysiska hälsan. Arbetslöshet är slöseri med mänskliga resurser,
              och därför är full sysselsättning ett viktigt politiskt mål för
              oss kristdemokrater.
            </seg>
            <seg xml:id="i-9b4d699820a3af84-0">
              Ett rimligt synsätt är att människor ska kunna arbeta 100 procent
              av sin förmåga. Regeringens mål är därför också full sysselsättning
              och ett fortsatt minskat utanförskap.
            </seg>
            <seg xml:id="i-b7f3e60932f93ad0-0">
              Det som är viktigast när det gäller att skapa jobb är att det
              finns de som startar företag, som driver företag, som utvecklar
              företag och anställer människor och betalar skatt. Det är faktiskt
              det enda sättet att finansiera välfärden. Utan fungerande företag
              och utan fungerande näringspolitik som gör det möjligt för sunda
              och växande företag blir det bara nedskärningar att fördela.
            </seg>
            <seg xml:id="i-b2dd8a50dd0b5605-0">
              Dagens stora framgångsrika företag har en gång varit små, men
              de har vågat växa, och de har också getts förutsättningar att
              växa. Det privata näringslivet är förutsättningen för den viktiga
              offentliga sektorn och för en framgångsrik arbetsmarknadspolitik.
            </seg>
            <seg xml:id="i-a8274b594fa005a2-0">
              Studerar man Arbetsförmedlingens rapport över arbetsmarknadspolitiska
              program och insatser finner man att det finns drygt 20 olika åtgärder.
              Det handlar om olika program med aktivitetsstöd. Det finns olika
              möjligheter till arbete med stödformer. Tillsammans är det drygt
              20 åtgärder som finns för att sänka trösklarna och för att hjälpa
              människor in på den svenska arbetsmarknaden.
            </seg>
            <seg xml:id="i-e2408c8ed61be5af-0">
              Jobbskatteavdraget som alliansregeringen införde tillsammans
              med flera viktiga näringspolitiska åtgärder har varit framgångsrikt
              i kampen för fler jobb. Arbetslinjen är viktig. Det ska löna sig
              att arbeta, som också Mona Sahlin mycket klokt utryckte det i
              ett tal efter valet.
            </seg>
            <seg xml:id="i-3d56316bad9b9dfa-0">
              Trots detta vill Socialdemokraterna och oppositionen höja skatterna
              för alla som arbetar och samtidigt återinföra plusjobben. Detta
              är ingenting annat än att gå in i en återvändsgränd. Plusjobben
              var ingen höjdare. De gav ingen rätt till a-kassa eller LAS, och
              det var dessutom bara två veckors uppsägningstid. Sammanlagt ledde
              de fram till 20 000 jobb.
            </seg>
            <seg xml:id="i-01bc186db646278d-0">
              Lägg därtill Socialdemokraternas negativa inställning till RUT-reformen
              som varit så framgångsrik, där tre fjärdedelar av de anställda
              kom direkt från arbetslöshet. Det är lite märkligt att ha en så
              negativ inställning till åtgärder som har varit så framgångsrika.
            </seg>
            <seg xml:id="i-e18f3715e441f358-0">
              Regeringens jobb- och utvecklingsgaranti har varit och är viktig
              för många som ett viktigt steg ut i det öppna arbetslivet. Vi
              gläder oss naturligtvis åt att 70 procent lämnar jobb- och utvecklingsgarantin
              innan fas 3 och att 19 procent av deltagarna har kunnat lämna
              fas 3. Vi gläder oss över Arbetsförmedlingens februarisiffror,
              men självfallet är vi inte nöjda. Vi vill mer.
            </seg>
            <seg xml:id="i-c90515f179edd497-0">
              Vi ser positivt på Arbetsförmedlingens utvecklingsarbete som
              avser jobb- och utvecklingsgarantin i syfte att förbättra kvaliteten
              på aktiviteterna inom programmen och att öka möjligheterna att
              erbjuda fler personer arbetsplatsförlagda aktiviteter.
            </seg>
            <seg xml:id="i-bcf2e4741317d523-0">
              Ett generellt problem med att utvärdera jobb- och utvecklingsgarantin
              är att det inte finns någon kontrollgrupp att jämföra med. Vi
              kan inte experimentera med en grupp långtidsarbetslösa som inte
              får någon hjälp alls för att mäta mot. Det går inte. Det vore
              etiskt oförsvarbart.
            </seg>
            <seg xml:id="i-a5c9de2346f73390-0">
              Det vi dock vet och har sett av utvärderingen av deltagarnas
              egen bild av programmen är att 78 procent är mycket eller ganska
              nöjda med innehållet i åtgärden.
            </seg>
            <seg xml:id="i-be72f84b0eb1d658-0">
              Samtidigt visar undersökningar att knappt hälften av deltagarna
              anser att tiden i jobb- och utvecklingsgarantin inneburit att
              deras chanser att hitta ett arbete har ökat. Även här finns det
              skäl att lyfta fram de kompletterande aktörerna.
            </seg>
            <seg xml:id="i-1dba13015ce0a6b3-0">
              Deltagare som har varit hänvisade till kompletterande aktörer
              har en högre aktivitetsgrad, har sökt fler arbeten och har en
              tätare kontakt med sin handledare jämfört med deltagare som har
              befunnit sig i Arbetsförmedlingens egen regi. Det är en viktig
              bild att dela med sig av.
            </seg>
            <seg xml:id="i-998a1a47920a5595-0">
              Dessutom ska vi naturligtvis säga att medierna har visat på att
              det finns aktörer som har gått över gränsen för vad som är acceptabelt.
              Sådant ska naturligtvis stävjas.
            </seg>
          </u>
          <note xml:id="i-ef858fa281e7edbd-0">
            I detta anförande instämde Roland Utbult (KD).
          </note>
          <note type="speaker" xml:id="i-e134074f9c14ee00-0">
            Anf. 10 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-1">
            <seg xml:id="i-ad50b722ebd67cdf-0">
              Fru talman! Jag är glad att Ylva Johansson håller med mig och
              regeringen om att det går bra för Sverige. Det förbryllar mig
              att det inte finns någon form av insikt i att det kanske har att
              göra med att regeringens politik på det här området har varit
              framgångsrik och avgörande, vågar jag säga. Jag tror att även
              Ylva Johansson kanske kan hålla med om det innerst inne.
            </seg>
            <seg xml:id="i-017c62eb13f39b13-0">
              Med detta sagt vill jag också säga att vi är långt ifrån nöjda.
              Som jag sade i mitt inledningsanförande är jag inte nöjd förrän
              alla som kan arbeta också har möjlighet att göra det, framför
              allt de grupper som är extra problematiska, där vi måste göra
              ännu mer. Det är de som är långtidsarbetslösa, funktionshindrade
              personer med nedsatt arbetsförmåga, ungdomar och utrikes födda.
            </seg>
            <seg xml:id="i-7172b11f716493df-0">
              Resultatet av regeringens politik talar också sitt tydliga språk
              när arbetslösheten sjunker i Sverige och när sysselsättningen
              ökar. Vi har färre långtidsarbetslösa i dag än för ett år sedan,
              23 000 färre personer. Men det finns många utmaningar kvar.
            </seg>
            <seg xml:id="i-37570b3ab1bb6bda-0">
              Vi har en bred jobbpolitik med jobbskatteavdrag, med satsning
              på forskning och utveckling, med en reformerad skola som på sikt
              kommer att förbättra förutsättningarna för varje barn och ungdom,
              med en bra näringspolitik och med stabila socialförsäkringar.
            </seg>
            <seg xml:id="i-a6da083c8f17ce67-0">
              När vi pratar om gruppen unga kan jag säga att jag tror att det
              är viktigt med den halvering av arbetsgivaravgifter som regeringen
              har infört. Det blir billigare att anställa ungdomar som har liten
              erfarenhet. Vi har höjt studiemedlen för de ungdomar som har lämnat
              skolan utan godkända betyg. Vi satsar på folkhögskola. Vi satsar
              på ett lärlingssystem inom skolan och i arbetslivet. Vi förbättrar
              länken mellan skola och arbetsliv. Även yrkeshögskola och yrkesvux
              är viktiga satsningar.
            </seg>
            <seg xml:id="i-6d88d92f1aae1e2c-0">
              Det är också viktigt att poängtera att reformerna när det gäller
              kompletterande aktörer har haft effekt. Jag vågar hävda att jobbcoachning
              i Arbetsförmedlingens regi och externt har haft betydelse. Jag
              vet inte hur många av er som någon gång har varit arbetslös eller
              stått mellan jobb, som vet hur pass liten man kan känna sig när
              man har sökt många jobb och fått nej, när självförtroendet sjunker
              ned i skorna, när ingen tror på en, när man själv tror att man
              ingenting har att tillföra. Då är det oerhört betydelsefullt att
              få prata med någon, att få stöd av någon som kan se ens förtjänster
              och möjligheter. Jag tror att alla de personer som har varit i
              den situationen kan känna igen sig i att man behöver mycket stöd
              och hjälp.
            </seg>
            <seg xml:id="i-78100da59c3b4843-0">
              Det är också viktigt, som har poängterats, att de insatser vi
              gör ska ha hög kvalitet. Varenda satsad skattekrona ska hjälpa
              människor att komma i jobb. Vi ska ha skärpta kontroller på alla
              aktörer, även på Arbetsförmedlingen, så att de använder resurserna
              på ett klokt sätt. Där kan vi göra mer. Det har jag också varit
              tydlig med. Men det är inte så som oppositionen hävdar att one
              size fix all, det vill säga att den enda lösningen är en statlig
              arbetsförmedling. Jag tror att det behövs en mängd olika aktörer
              i samhället för att hjälpa de många arbetslösa som finns.
            </seg>
            <seg xml:id="i-617c1110e515c8de-0">
              Vi har tittat på de omställningsavtal som parterna har använt
              framgångsrikt, där man inom systemet mellan Svenskt Näringsliv
              och LO har upphandlat kompletterande aktörer, externa företag.
              Det har varit oerhört framgångsrikt. Det är en modell som används
              här i Sverige och som används i många andra länder. Det ska vara
              seriösa aktörer. Det ska vara bra kontroll. Det ska vara sanktioner
              för dem som inte sköter sig. Men de 26 000 personer som har fått
              ett jobb genom den hjälpen tror jag har bara positivt att säga.
            </seg>
            <seg xml:id="i-8fa4db4a8b05bb4c-0">
              Mina frågor till Socialdemokraterna är: Vad vill ni? Vad är er
              arbetslinje? Ni vill höja skatterna på arbete. Ni vill ta bort
              matchningsstödet när det behövs som allra mest. Ni är nu kritiska
              mot nystartsjobben också, där 40 000 har fått ett riktigt jobb.
              Ni vill höja skatterna för vanligt folk. Vad är er arbetslinje?
              Vad är ert recept för att komma ännu längre? Det vill jag gärna
              lyssna mer på.
            </seg>
          </u>
          <note type="speaker" xml:id="i-53b0a0ddf8e39385-0">
            Anf. 11 YLVA JOHANSSON (S):
          </note>
          <u who="ylva_johansson_e8ae63" xml:id="i-62137ffbedb9b22b-2">
            <seg xml:id="i-5440e6157365d881-0">
              Fru talman! Vår arbetsmarknadspolitik är inte one size fix all
              och det är inte heller one coach fix all. Vår arbetsmarknadspolitik
              och jobbpolitik kan sammanfattas i tre prioriteringar. Det är
              utbildning, utbildning och utbildning. Men det är olika former
              av utbildning.
            </seg>
            <seg xml:id="i-99a034c22d29a004-0">
              Det handlar i första hand om en höjd kvalitet i undervisningen
              i grundskolan och gymnasieskolan. Kvaliteten i undervisningen
              sjunker just nu dramatiskt i svensk skola. Allt fler barn och
              ungdomar får inte de kunskaper de behöver. Även den generella
              kunskapsnivån sjunker i dag i skolan. Det är oerhört allvarligt
              och måste prioriteras.
            </seg>
            <seg xml:id="i-d1598e5d94ff5996-0">
              I andra hand handlar utbildning om omställning och utveckling.
              Det handlar om vuxenutbildning, om yrkesutbildning, om kompetensutveckling
              i arbetslivet, om utbildningsvikariat och om andra former för
              att komma vidare i sitt yrkesliv, kanske också till ett annat
              jobb eller en annan bransch.
            </seg>
            <seg xml:id="i-9d90fccaa4480f15-0">
              I tredje hand handlar utbildning om spetsutbildning, forskning
              och utveckling. Sverige är för litet för att ha den beröringsskräck
              mellan staten och näringslivet när det gäller kvalificerad forskning
              och utveckling som regeringen har.
            </seg>
            <seg xml:id="i-138597846e119b19-0">
              Det är huvuddelarna i vår jobbpolitik. Men vi kräver också att
              man omedelbart gör förändringar i den arbetsmarknadspolitik som
              nu gäller. Då handlar det om att investera i utbildning, som jag
              har sagt, men det handlar också om att ändra reglerna i fas 3
              så att man tillåter människor att gå en utbildning och att få
              ha kontakt med sin arbetsförmedlare.
            </seg>
            <seg xml:id="i-e0cf365b0cbf0566-0">
              Kontrollera alla arbetsgivare i fas 3 så att vi får stopp på
              missbruket av människor och resurser. Sätt stopp för utnyttjandet
              av nystartsjobb för dem som redan är fast anställda på arbetsplatsen.
              Det är väl självklart att det ska ändras. Ställ krav och certifiera
              jobbcoacherna för att sätta stopp för det geschäft som vi har
              sett. Ersätt fas 3 med plusjobb och utbildningsvikariat så att
              människor får en riktig lön och avtalsenliga villkor. Stoppa den
              lönedumpning och det skamlösa utnyttjande som kan ske av utländsk
              arbetskraft genom att göra jobberbjudandet bindande, genom att
              ha kontroll av de arbetsgivare som finns och genom att ha en vandelsprövning
              av arbetsgivarna. Och ge Arbetsförmedlingen resurser så att den
              anställda personalen kan göra det jobb som de vill göra för att
              hjälpa arbetslösa in på arbetsmarknaden och till de jobb som faktiskt
              finns, där man nu frågar och ropar efter arbetskraft.
            </seg>
            <seg xml:id="i-cb8cfc34768ae92e-0">
              Regeringen har förvandlat arbetsmarknadspolitiken till en lekstuga.
              Jag ser det som en del av regeringens konsekventa linje att gå
              mot lägre löner och otryggare anställningsvillkor. När man genom
              arbetsmarknadspolitiken ser till att 25 000 personer ska ut och
              jobba gratis, många också göra reguljära arbetsuppgifter, är det
              klart att det påverkar villkoren på arbetsmarknaden och leder
              till en lönepress nedåt också för andra på arbetsmarknaden.
            </seg>
            <seg xml:id="i-027776750df8206c-0">
              Jag tyckte att det Mehmet Kaplan sade tidigare var väldigt bra,
              att arbetslösheten, Hillevi Engström, inte är något slags karaktärsfel
              hos individen som man kan coacha bort. Arbetslösheten är ett samhällsproblem
              och det är du och regeringen som är ansvariga för att lösa det.
              Jag tycker att det är förskräckligt att höra hur du beskriver
              de arbetslösa som grupper med stora svårigheter. De som är arbetslösa
              är kvinnor och män precis som du och jag. Det är kvinnor och män
              som har barn, som har ansvar, som har resurser och som inget hellre
              vill än att arbeta och försörja sig med eget arbete. Det är din
              uppgift att genom arbetsmarknadspolitiken ge dem de förutsättningarna.
            </seg>
          </u>
          <note type="speaker" xml:id="i-43d3ffa7a24ad076-0">
            Anf. 12 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-213104931a391b7c-1">
            <seg xml:id="i-48346578d457e636-0">
              Fru talman! Om vi tittar närmare på vad som har sagts från talarstolen
              från företrädare för Alliansen låter det nästan som den andra
              delen av devisen som börjar med att man är stolt men inte nöjd.
              Den börjar krypa fram här.
            </seg>
            <seg xml:id="i-da97516653c41b9c-0">
              Jag förstår inte riktigt vad det är man är så glad över. Man
              redovisar ett antal siffror, och man gläder sig åt att 19 procent
              skulle lämna fas 3. Jag vet inte om det var rätt siffra jag hörde;
              det låter väldigt lite. Samtidigt ser vi ett annat problem. Hur
              är det, finns det några alternativa utvecklingslinjer eller är
              detta en naturlag? Är detta någonting vi måste vänja oss vid?
            </seg>
            <seg xml:id="i-19374bf15d837ca9-0">
              Det har tidigare talats om två-tredjedels-samhället. Tack och
              lov är arbetslösheten nere på 8 procent. Precis som vi från oppositionens
              sida inte skyllde de extremt höga arbetslöshetssiffrorna med grund
              i lågkonjunkturen i världsekonomin enbart på Alliansen tycker
              inte jag att Alliansen ska ta åt sig hela äran av det som har
              hänt när det gäller den relativa uppgång som har skett.
            </seg>
            <seg xml:id="i-c9e4d5c71a3a921e-0">
              I förra veckan såg vi att några ungdomar hade anordnat en manifestation
              mot ungdomsarbetslösheten, denna viktiga ingång till långtidsarbetslöshet,
              här utanför riksdagen. Det var en tjej som hade blivit väldigt
              illa behandlad av en snabbmatskedja. Jag ska inte uppge namnet
              på den. Hon hade en tandborste i handen, och flera ungdomar hade
              slutit upp.
            </seg>
            <seg xml:id="i-6dd137bd34768200-0">
              Tjejen hade jobbat på snabbmatskedjan i flera år, och när hon
              en gång valde att säga emot kraven på att stämpla ut och inte
              få betalt fastän hon var på jobbet fick hon gå och rengöra herrtoaletten
              med en tandborste. Är det inte denna typ av frågor arbetsmarknadsministern
              borde titta närmare på? Är det inte detta som gör att många faktiskt
              känner en misstro mot det som har blivit ett samhälle där det
              vi kallar utanförskap faktiskt skrämmer väldigt mycket? I praktiken
              har man gett väldigt mycket makt åt företagen.
            </seg>
            <seg xml:id="i-2799285d08ec301b-0">
              Hillevi Engström tog upp att man har sänkt arbetsgivaravgiften
              för unga. Det kan vara en väg att gå, och jag är den första att
              medge att man måste pröva många olika metoder. Varje sten måste
              vändas. Men denna typ av skattesänkningar har gjort att snabbmatskedjan
              som tjejen hade jobbat på fick en skattesubvention på nästan 40
              miljoner kronor under 2009, enligt de siffror vi har för handen.
            </seg>
            <seg xml:id="i-dd39e63edac0a663-0">
              Under denna tid anställde man 89 nya personer. Det gör en snittkostnad
              på över 400 000 kronor per heltidstjänst. Då räknar man också
              alla 89 nya tjänster som resultatet av just nedsättningen av arbetsgivaravgiften
              för unga. För dessa pengar kan mycket göras. Man kan anställa
              nya lärare. Man kan börja rusta upp miljonprogrammen. Det kanske
              är en liten början. Miljoner låter inte mycket, men om man går
              år efter år på denna typ av subvention blir det mycket. Jag vet
              inte om det är så att storföretag ska dra nytta av detta.
            </seg>
            <seg xml:id="i-878160d4b104cc2c-0">
              Miljöpartiet har tidigare lyft fram att man om en arbetslös ungdom
              ska anställas kanske bör ta bort hela arbetsgivaravgiften. Flera
              olika förslag bör alltså vändas och vridas på, och vi vill höra
              arbetsmarknadsministern fundera lite kring de ungdomar som råkar
              illa ut.
            </seg>
          </u>
          <note type="speaker" xml:id="i-1818954b666d89d4-0">
            Anf. 13 HANS BACKMAN (FP):
          </note>
          <u who="hans_backman_ddec91" xml:id="i-5a2cbab8853ddd36-1">
            <seg xml:id="i-f9d87462b76a0f6b-0">
              Fru talman! I debatten om arbetsmarknadspolitiken finns det en
              tendens hos oppositionen att måla i princip allting i svart. Det
              kom lite positiva saker från Miljöpartiet på sluttampen, och det
              var skönt att höra.
            </seg>
            <seg xml:id="i-b22fe3e7adf7f78a-0">
              Däremot blir det en lite märklig bild när internationella bedömare
              sedan säger att Sverige är en tigerekonomi och att vi har lyckats
              väldigt bra i jämförelse med i stort sett alla andra länder. Det
              är klart att orsaken till det kan vara att regeringen har gjort
              en hel del bra saker samtidigt som det förstås finns mycket mer
              att göra.
            </seg>
            <seg xml:id="i-c7b8deafd879ff1a-0">
              Det är lite konstigt också att man från Socialdemokraternas sida
              vill återinföra plusjobben samtidigt som man är arg på nystartsjobben,
              som faktiskt har gett en effekt i form av dubbelt så många jobb
              som plusjobben. Det känns som en ganska dålig väg att gå. Vår
              ambition i Alliansen är att ständigt förbättra möjligheterna för
              rätt person att hamna på rätt plats på svensk arbetsmarknad. Det
              är huvudsyftet. När jobbchanserna nu ökar är det viktigt att fortsätta
              satsa på aktiva insatser för att människor ska komma tillbaka
              i arbetsgemenskap.
            </seg>
            <seg xml:id="i-36746771de5c3fa7-0">
              Jobbcoacherna, som man också är arg på, är ett sätt att göra
              det. De kartlägger nämligen tillsammans med den arbetslöse vilka
              jobb som kan vara lämpliga att söka, och de ger vägledning till
              den arbetslöse i ansökningsprocessen. Det är nämligen så att ensam
              sällan är stark. En mångfald av aktörer är nödvändigt för att
              möta framtidens utmaningar. Det tror jag att i stort sett alla
              är överens om, utom möjligen oppositionens företrädare här i dag.
            </seg>
            <seg xml:id="i-76e52107fb3b8da2-0">
              Enligt en resultatrapport från Arbetsförmedlingen uppger också
              åtta av tio deltagare att deras jobbcoach hade rätt eller delvis
              rätt kompetens. Åtta av tio deltagare är nöjda med insatsen. Det
              känns lite annorlunda än den bild oppositionen ger av jobbcoacherna.
              Resultatbilden för externa jobbcoacher för 2010 är tydlig: 26
              000 personer har fått ett arbete genom en extern jobbcoach det
              senaste året. 38 procent av deltagarna hade någon form av arbete
              90 dagar efter avslutad insats.
            </seg>
            <seg xml:id="i-5d8f5015d1b27d5e-0">
              Institutet för arbetsmarknadsutveckling, IFAU, har också presenterat
              rapporten Vad gör de i jobbgarantin för unga? Slutsatser i rapporten
              var att de som deltog i aktiviteter hos kompletterande aktörer
              till Arbetsförmedlingen gjorde mer. De sökte till exempel fler
              jobb och träffade sin handledare oftare än deltagarna hos Arbetsförmedlingen,
              och deltagarna var överlag positiva till såväl aktiviteter som
              kontakter med handledare och förmedlare. Deltagare hos kompletterande
              aktörer var mest positiva.
            </seg>
            <seg xml:id="i-c81a8ce66bf5ae84-0">
              Forskning visar också att hög sökaktivitet är det i särklass
              viktigaste för att komma i arbete. Syftet med jobbcoachning är
              att upprätthålla sökaktiviteten genom att stötta arbetslösa personer
              att bli mer motiverade och duktiga på att söka jobb. Visst är
              alltså satsningen på jobbcoacher positiv. Drygt 50 000 personer,
              sammanlagt, har fått en anställning efter avslutad coachning på
              Arbetsförmedlingen och hos externa jobbcoacher.
            </seg>
            <seg xml:id="i-3e8c001d997d6a23-0">
              Satsningen på coachning är en ganska ny åtgärd, och den infördes
              mitt under den internationella finanskrisen. Nya reformer har
              alltid barnsjukdomar det ska vi vara öppna och erkänna och därför
              följer vi nu utvecklingen för att se vad som kan behöva förbättras
              och eventuellt förändras. Arbetsförmedlingen har också fått i
              uppgift att stärka kontrollen av de oseriösa aktörerna. De ska
              bort.
            </seg>
            <seg xml:id="i-41af0bc309b308f6-0">
              Jag vill ändå säga att även om huvudansvaret för arbetsmarknadspolitiken
              också framöver kommer att ligga hos Arbetsförmedlingen måste vi
              bli bättre på att ta till vara den kompetens som finns hos olika
              företag. Externa jobbcoacher har bevisligen gjort en viktig insats
              för många arbetssökande. Att säga till dem att detta inte är bra
              och att de ska bort tror jag att många skulle reagera ganska starkt
              på när de faktiskt har fått en bra hjälp och har fått komma in
              i arbete. Sådana saker ska vi inte ta bort. Att som oppositionen
              vilja ta bort samtliga jobbcoacher i ett läge där vi behöver aktiva
              insatser som mest, när jobben börjar komma, är för mig helt fel
              väg att gå.
            </seg>
          </u>
          <note type="speaker" xml:id="i-49dcabc5139d6343-0">
            Anf. 14 ANNIKA QARLSSON (C):
          </note>
          <u who="annika_qarlsson_37c24d" xml:id="i-4da982a8a8f2432a-1">
            <seg xml:id="i-b10c7c269b4f7d38-0">
              Fru talman! Jag skulle vilja börja med att tacka Mehmet, som
              från talarstolen gav uttryck för att finanskrisen 2008 inte var
              regeringens fel. Jag vet inte om det var första gången vi inte
              hade hela skulden i den delen, men det är inte långt ifrån.
            </seg>
            <seg xml:id="i-9ad48a9540e1efee-0">
              Självklart är det också så att vi inte har hela äran av att ekonomin
              har vänt. Däremot spelar det givetvis roll att vi har rätt verktyg
              på plats när det vänder för att också stärka de positiva trender
              som finns på arbetsmarknaden, och att vi finns med och gör rätt
              saker till skillnad från vad jag bedömer att oppositionen har
              på plats.
            </seg>
            <seg xml:id="i-2abd4bee1d2a23a6-0">
              Vi har slängt oss med mycket siffror i debatten i dag. Det kan
              vara helt omöjligt för alla att ta in, för det låter från den
              ena sidan som att det är katastrof och från den andra sidan som
              att allting är bra. Sanningen brukar finnas någonstans där mitt
              emellan statistik kan man läsa på många olika sätt. Sysselsättningsmålet
              är ett intressant mätinstrument som den gamla S-regeringen hade
              med sig väldigt länge men till slut gav upp och inte längre siktar
              mot. De började aktivt förtidspensionera eller gömma i åtgärder
              dem man inte klarade av att möta med arbetsmarknadspolitik.
            </seg>
            <seg xml:id="i-2aed96de0ac1a12b-0">
              Man kan konstatera att finanskrisen slog till med rejäl kraft
              och satte fart på en lågkonjunktur som redan hade börjat så smått,
              och vi hade också strukturella kriser i Sverige. Innan vi gick
              in i det skedet var vi för första gången sedan 90-talskrisen uppe
              på en sysselsättningsnivå på över 80 procent.
            </seg>
            <seg xml:id="i-b61c3df38703fbfc-0">
              Där befinner vi oss inte nu, men målet är att vi faktiskt ska
              ta oss tillbaka inte mot detta som en enskild målsättning, men
              precis som alla alliansföreträdare har upprepat vid varje tillfälle
              vi står i talarstolen har vi en målsättning att alla som kan och
              vill ska jobba utifrån sina förutsättningar så mycket det bara
              går. Där ska vi finnas med och stötta och hjälpa.
            </seg>
            <seg xml:id="i-28eeb7ce5f8e82b4-0">
              Arbetsmarknadspolitiken är inte ett enskilt område helt och hållet
              för sig själv, utan den samspelar med många andra olika områden.
              Därför är det intressant att fundera på de olika alternativen
              som stöter samman här i talarstolen.
            </seg>
            <seg xml:id="i-6e4fdee2346602a5-0">
              Vi kan konstatera att vi gör lite olika vägval. När vi pratar
              om arbetsgivaravgifter för ungdomar tycker vi att det är bra med
              en sänkning. De andra vill höja. Även om Mehmet Kaplan öppnade
              för att man kanske skulle ta bort den helt och hållet, är det
              ändå en fördubbling som ligger i budgetförslaget.
            </seg>
            <seg xml:id="i-75b7da763878510c-0">
              RUT och ROT har varit viktiga för arbetsmarknaden och sett till
              att det blir fler i arbete. Vi vill ha kvar och förstärka den
              delen och ser en positiv utveckling på arbetsmarknaden med de
              här åtgärderna, medan oppositionen vill ta bort RUT men inte ROT
              en spännande fråga i sig.
            </seg>
            <seg xml:id="i-a54524fe8464d6f8-0">
              Vi har bytt ut plusjobben till nystartsjobb. Vi ser till att
              det finns möjlighet till riktiga jobb på hela arbetsmarknaden
              och har genomfört en sänkning av arbetsgivaravgiften. Det har
              blivit 40 000 jobb jämfört med plusjobben som inte hade den ingången
              på arbetsmarknaden.
            </seg>
            <seg xml:id="i-21141ec047c62a3e-0">
              Vi kan också konstatera att vi har vänt trenden med förtidspensioneringar.
              Det finns fortfarande mycket kvar att göra där, speciellt bland
              de unga, men vi har vänt trenden. Vi har också skapat möjligheter
              och öppningar för fler som har fått förtidspension att faktiskt
              komma tillbaka i arbete.
            </seg>
            <seg xml:id="i-5ebd5c69fae104e9-0">
              Vi har fler verktyg i verktygslådan på arbetsmarknadsområdet.
              Det tror jag är oerhört viktigt, för en enda åtgärd kan inte lösa
              allt.
            </seg>
            <seg xml:id="i-a3923d298ba061d6-0">
              Sedan kan jag bara konstatera att Ylva Johansson efterlyser utbildning,
              utbildning och utbildning. Vilken tur att det blev en alliansregering
              redan 2006 och att vi fick fortsätta 2010, för det är precis det
              fokus vi har.
            </seg>
          </u>
          <note type="speaker" xml:id="i-9eab4c3b6e9ee58b-0">
            Anf. 15 ERIK ALMQVIST (SD):
          </note>
          <u who="unknown" xml:id="i-91c667a0f9be04d0-1">
            <seg xml:id="i-92a37270043babaf-0">
              Fru talman! Vi har nu hört fem anföranden från De rödgröna, som
              i totalt 20 minuter har ägnat sig åt att såga regeringens jobbpolitik.
              Men, fru talman, egna förslag och åtgärder tycker jag lyser ganska
              mycket med sin frånvaro. Då räknar jag inte ens med när Ylva Johansson,
              som egentligen är den forna ambassadören för flumskolan, talar
              om att öka kunskapsinriktningen. Det är lite sent in på banan,
              men det är klart att vägen från ett kommunistparti till en marknadsanpassad
              jobbpolitik är ganska lång.
            </seg>
            <seg xml:id="i-86a98b851f8da36f-0">
              Som sagt, det är ingen större skillnad på ALU, jobbcoacher och
              plusjobb. Vi skapar inte jobb genom att tricksa omkring med de
              arbetslösa. Det är inte det som löser kärnan till problemet.
            </seg>
            <seg xml:id="i-5bcf396cef4c7235-0">
              Vi måste göra det mer attraktivt att driva företag i Sverige,
              göra det mer attraktivt att anställa, och det finns flera metoder
              för att komma dit. Ett steg på rätt väg är som sagt skolan. Och
              där vill jag i alla fall ge Alliansen en halv stjärna i kanten
              för att man är inne på rätt väg mot en kunskapsskola. Även om
              det är långt kvar att gå blir det en liten stjärna i alla fall.
            </seg>
            <seg xml:id="i-d18443f59f2802d0-0">
              Jag vill också ge en stjärna för att man har tagit efter Sverigedemokraternas
              politik när det kommer till lärlingsprovanställningar. Jag är
              övertygad om att det här är en reform som ganska markant kommer
              att fila ned tröskeln in till arbetsmarknaden för unga.
            </seg>
            <seg xml:id="i-e084e9a29a89c33b-0">
              Låt oss hoppas att regeringen fortsätter att ta efter Sverigedemokraternas
              politik. Låt oss hoppas att man vågar satsa mer på grundforskning,
              inte minst i syfte att öka den svenska produktiviteten och då
              inte minst inom basindustrin. Låt oss också hoppas att man vågar
              satsa på kärnkraften, så att vi får tillgång till billig och stabil
              el, som processindustrin är i så starkt behov av. Låt oss också
              hoppas att man vågar återinföra en behovsprövad arbetskraftsinvandring,
              så att vi när det saknas kompetens i Sverige åtminstone tillfälligt
              kan ta hit arbetskraft utifrån, utan att för den skull, som med
              dagens regelverk, riskera att utsätta den svenska arbetsmarknaden
              för lönedumpning när vi tar hit arbetskraft som egentligen inte
              har någon kompetens som saknas i Sverige ett land som redan har
              hög arbetslöshet. Låt oss också hoppas att man förr eller senare
              kommer att våga göra gemensam sak med Sverigedemokraterna och
              slopa massinvandringspolitiken, som enligt utredning efter utredning
              är oerhört kostsam. Det här är resurser som vi skulle kunna använda
              till välfärden, vilket i sig skapar nya arbetstillfällen, men
              också till generella skattelättnader som gör det mer lönsamt att
              arbeta och till stimulansåtgärder för småföretagen.
            </seg>
            <seg xml:id="i-a07bb038dc206055-0">
              Jag vill återigen vända mig till arbetsmarknadsminister Hillevi
              Engström. Vår hand är utsträckt. Sluta sukta efter en rödgrön
              kompromisspolitik! Ta vår hand i stället, så kan vi verka för
              en riktig jobbpolitik som sker i kombination med en ansvarsfull
              invandring.
            </seg>
          </u>
          <note type="speaker" xml:id="i-6729acfca0fe4ee7-0">
            Anf. 16 JOSEFIN BRINK (V):
          </note>
          <u who="josefin_brink_149089" xml:id="i-032707ff8aaca734-1">
            <seg xml:id="i-48ad047c6a2ec250-0">
              Fru talman! Som vi kan konstatera står Alliansen fast vid att
              huvudlinjen för att fler ska få jobb är att undergräva de arbetslösas
              ekonomi och värdighet. Vi i Vänsterpartiet tror inte på det receptet.
              Vi tror att människor vill jobba. Vi tror att människor vill göra
              rätt för sig och ta ett jobb om de bara får en rimlig chans att
              göra det.
            </seg>
            <seg xml:id="i-c393eeb1e4679e77-0">
              Det allra mest tragiska med dagens situation är att samtidigt
              som hundratusentals svenskar går arbetslösa finns det massor av
              arbetsuppgifter som behöver utföras men som inte blir utförda.
            </seg>
            <seg xml:id="i-e785e4faa32ef7e6-0">
              Vi har en skriande brist på bostäder i nästan hela landet. Vi
              har ett tågnät som håller på att kollapsa på grund av dåligt underhåll
              och för få spår. Vi har en hotande klimatkris som vi måste avvärja
              med stora satsningar på energieffektivisering och utveckling av
              ny teknik och nya industriprodukter. Och i skolan, sjukvården
              och omsorgen sliter de anställda ut sig på underbemannade arbetsplatser.
              Framför allt är det kvinnor som jobbar där.
            </seg>
            <seg xml:id="i-6abab9151f8f2b02-0">
              Det finns massor av jobb som behöver utföras, och som regeringen
              skulle kunna sätta i verket och omvandla till arbetsplatser för
              människor. Men regeringen vill ju inte satsa på framtiden, på
              bostäder, på klimatomställning och på välfärden. Regeringen vill
              sänka skatter och sänka löner och hoppas sedan på att en och annan
              ska få jobb om det blir lite billigare att anställa.
            </seg>
            <seg xml:id="i-828e2fea86ce7b2c-0">
              Då blir det logiskt att arbetsmarknadspolitikens främsta syfte
              är att se till att pressa de arbetslösa så att de blir beredda
              att ta nästan vilket jobb som helst till vilken lön som helst,
              bara de slipper flåshurtiga coacher eller förnedring i fas 3.
              Det blir ett slags arbetsmarknadspolitik som framför allt syftar
              till avskräckning. Man ska vara så rädd för det obehag som drabbar
              en i regeringens olika program att man är beredd att ta lågavlönade
              jobb med dåliga villkor.
            </seg>
            <seg xml:id="i-3ef3ab57dc8bbb87-0">
              Vi i Vänsterpartiet tänker annorlunda. Vi tycker att människor
              ska ha meningsfulla jobb med löner som det går att leva på och
              bra arbetsvillkor. Därför vill vi i stället investera i riktiga
              jobb och utforma arbetsmarknadspolitiken efter arbetsmarknadens
              behov och de behov som de arbetssökande har av att kunna få riktiga
              och viktiga jobb.
            </seg>
            <seg xml:id="i-776b7cdacae95f90-0">
              Vi vill att färre arbetslösa ska tvingas att leva på bidrag och
              i stället få möjlighet att få a-kasseersättning. Vi vill att fler
              arbetslösa ska få möjlighet att utbilda och omskola sig. Därför
              vill vi satsa på ett brett spektrum av många olika slags utbildningar.
              Och vi vill ersätta den kränkande fas 3 med riktiga anställningsstöd
              och kollektivavtalsenliga löner för dem som behöver det. Vi vill
              öppna så många vägar som möjligt för människor att kunna få riktiga
              jobb, men inte vilka jobb som helst utan bra jobb med bra löner,
              jobb som man kan känna sig stolt över.
            </seg>
            <seg xml:id="i-fbb1afad7e9e336a-0">
              Vi har förslag, var så säkra! Vi har förslag som ger jobb men
              som också ger bättre jobb. Där har regeringen absolut ingenting
              att komma med.
            </seg>
          </u>
          <note type="speaker" xml:id="i-37b7671c84d0203b-0">
            Anf. 17 LARS-AXEL NORDELL (KD):
          </note>
          <u who="lars-axel_nordell_883b98" xml:id="i-93320b26884ba62e-1">
            <seg xml:id="i-e7ce9eb8f8da2bbf-0">
              Fru talman! Det är en intressant debatt att lyssna till där vissa
              inlägg förvånar.
            </seg>
            <seg xml:id="i-2b1216801b0ff304-0">
              Ylva Johansson säger att de tre viktigaste arbetsmarknadspolitiska
              åtgärderna är utbildning, utbildning och utbildning. Tidigare
              har jag mest hört att de viktigaste åtgärderna är åtgärder, åtgärder
              och åtgärder. Det är så som Socialdemokraterna har framställt
              sin arbetsmarknadspolitik.
            </seg>
            <seg xml:id="i-24c4a70ac3f83d27-0">
              Det är sällan jag har hört socialdemokrater tala om hur viktigt
              det är att ha företag som växer, betalar skatt och anställer människor
              och hur viktigt det är med nyföretagande och så vidare.
            </seg>
            <seg xml:id="i-b7a17a784206889f-0">
              Att utbildningen är viktig kan jag hålla med om. De unga som
              står vid sidan om i dag är framför allt de som saknar fullständig
              gymnasieutbildning. De har svårast att komma in på arbetsmarknaden.
              Därför fortsätter regeringen med folkhögskolesatsningen som syftar
              till att motivera unga att gå tillbaka till skolan. Vi höjer det
              tillfälliga studiestödet, och vi förändrar också ramtiden för
              att kvalificera sig för jobbgarantin för ungdomar.
            </seg>
            <seg xml:id="i-754c5d447be96c7f-0">
              Nyligen fick vi i utskottet föredragningar från Myndigheten för
              yrkeshögskolan som har tagit över efter KY-myndigheten. Yrkeshögskolan
              är viktig. Här ser vi möjligheten att åstadkomma bättre matchning
              av de arbetssökande med de behov som finns eftersom det i dag
              på många områden faktiskt är underskott på arbetskraft. Man efterfrågar
              kompetens som inte finns, och så finns det människor som har kompetens
              men på andra områden. Det handlar om att matcha detta bättre.
              Yrkeshögskolan ska bättre kunna tillgodose dessa behov.
            </seg>
            <seg xml:id="i-2e57467ef231a4a3-0">
              Tyvärr ser vi att det skiljer mycket över landet. Framför allt
              skulle många i Norrlands inland som i dag står utan jobb kunna
              bli bättre rustade genom yrkesutbildning.
            </seg>
            <seg xml:id="i-0e28e2ff3bf001ad-0">
              De nyanlända är också en grupp som har svårt att få jobb. Här
              är det framför allt instegsjobben och etableringsreformen jag
              vill lyfta fram. Det sistnämnda sattes i sjön före nyår. Det är
              ett intressant och viktigt perspektivskifte i integrationspolitiken
              som därmed har gjorts. Nyanlända ska i stället för att gå till
              socialkontoret gå till Arbetsförmedlingen som tar huvudansvaret
              för dem. Man satsar på etableringslotsar och upprättar en etableringsplan.
              Bland nyanlända och invandrargrupper ser man särskilt fram emot
              detta. Man jobbar med det och tror mycket på denna reform.
            </seg>
          </u>
          <note type="speaker" xml:id="i-36f1c6d16bc70170-0">
            Anf. 18 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-2">
            <seg xml:id="i-1658184cfdd5ca0a-0">
              Fru talman! Jag vill vara tydlig i en fråga. Alliansregeringen
              tror på mångfald. Vi tror på att alla människor behövs i Sverige
              varifrån de än kommer. Vi tror också att människor är olika. Därför
              tror vi på en mångfald också när det gäller dem som ska hjälpa
              till och förmedla jobb.
            </seg>
            <seg xml:id="i-eb02cf891c7716e8-0">
              Det kan inte vara så att bara Sverige ska sticka ut och ha en
              enda statlig offentlig arbetsförmedling även om jag är stolt över
              hur Arbetsförmedlingen jobbar och framför allt över vad man har
              gjort under krisen.
            </seg>
            <seg xml:id="i-92177b95e500d872-0">
              Vi tror att det behövs en mängd aktörer för att möta varje individ
              så att man får den hjälp och det stöd man behöver för att hitta
              ett jobb eller komma tillbaka till studier.
            </seg>
            <seg xml:id="i-cf0d1ce5ca74b799-0">
              Självklart ska det vara bra kvalitet och kontroll så att förmedlarna
              gör det som de ska göra.
            </seg>
            <seg xml:id="i-91549fcd472d176c-0">
              Mehmet Kaplan förstod inte att jag var stolt. Men jag är stolt
              över den politik som gör att Sverige har en tillväxt på 7,4 procent.
              Det är den högsta tillväxten sedan 70-talet. Det är oerhört viktigt
              att vi har en bra ekonomi i Sverige, för det är bara då vi kan
              ha en bra välfärd och göra satsningar så att alla de som står
              utanför i dag får en möjlighet att komma in.
            </seg>
            <seg xml:id="i-f332d797d016df14-0">
              Vi har haft den snabbaste jobbtillväxten i EU, och återhämtningen
              efter den djupa finanskrisen har överträffat allas förväntningar.
              Sverige finns med bland de länder i Europa där arbetslösheten
              sjunker snabbast. Vi vill uppnå det som Josefin Brink och Ylva
              Johansson tar upp, nämligen att alla som har möjlighet ska kunna
              komma in på arbetsmarknaden och få ett jobb.
            </seg>
            <seg xml:id="i-424a18ef6ec7f67d-0">
              Jag delar uppfattningen att de allra flesta människor inget hellre
              vill än att lämna utanförskapet och komma tillbaka till en arbetsgemenskap.
              Regeringens reformer syftar till att få arbetslinjen att fungera.
            </seg>
            <seg xml:id="i-1da42cdbb2355f78-0">
              Vi har ordning och reda i statsfinanserna. Jag är stolt över
              det som har åstadkommits, men jag är inte nöjd förrän varenda
              ungdom, utrikesfödd och funktionshindrad har en plats på den svenska
              arbetsmarknaden.
            </seg>
          </u>
          <note type="speaker" xml:id="i-600faed9cf602051-0">
            Anf. 19 YLVA JOHANSSON (S):
          </note>
          <u who="ylva_johansson_e8ae63" xml:id="i-62137ffbedb9b22b-3">
            <seg xml:id="i-5dcb759dc00adfd8-0">
              Fru talman! Jag fortsätter med en fråga som Josefin Brink tog
              upp i sitt huvudanförande, nämligen att arbetslösheten också har
              ett kön. Sysselsättningsgraden i Sverige har sjunkit, och skillnaden
              i sysselsättningsgrad mellan kvinnor och män är nu rekordstor,
              över 5 procentenheter. Man måste gå tillbaka till 80-talet för
              att finna en sådan stor skillnad. Kvinnornas relativa ställning
              på arbetsmarknaden har alltså försämrats rejält under de senaste
              åren.
            </seg>
            <seg xml:id="i-97a67cb8979fae68-0">
              Vi vet också från undersökningar att det är nästan tre gånger
              så vanligt att kvinnor går på vikariat som att män gör det. Det
              är dubbelt så vanligt att kvinnor har tjänster av typen kallas
              vid behov som att män har det. Det är tre gånger så vanligt att
              kvinnor arbetar deltid som att män gör det.
            </seg>
            <seg xml:id="i-9d8eda45202d8d31-0">
              Fru talman! Kvinnor är vår tids daglönare. Förr stod männen med
              mössan i hand och hoppades få ett påhugg över dagen. I dag är
              det kvinnor som sitter hemma och väntar på ett sms eller ett telefonsamtal
              för att kanske få jobba några timmar den dagen. Det styr hela
              tillvaron. Man vågar inte följa med barnen på fotbollscup, gå
              en utbildning eller planera något annat, för man måste vara standby
              ifall man skulle få möjlighet att arbeta.
            </seg>
            <seg xml:id="i-a3e051d83c2c22d6-0">
              Denna utveckling har accelererat. Antalet osäkra anställningar
              har ökat dramatiskt. Vi ligger mycket högt i en internationell
              jämförelse.
            </seg>
            <seg xml:id="i-bd114d0e7d7dce8d-0">
              Jag avslutar med att fråga arbetsmarknadsministern: Är du stolt
              också över detta?
            </seg>
          </u>
          <note type="speaker" xml:id="i-8c5b642b4dea2118-0">
            Anf. 20 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-213104931a391b7c-2">
            <seg xml:id="i-e31e887b04fca316-0">
              Fru talman! Det gäller att välja ut det man är stolt över. Jag
              hör att arbetsmarknadsministern väljer ut vissa delar men utelämnar
              andra. Jag är mycket intresserad av det svar hon ska försöka ge
              Ylva Johansson, för det gäller att se hela linjen, det gäller
              att se helheten och det gäller att försöka se inte bara träden
              utan hela skogen.
            </seg>
            <seg xml:id="i-9977a41bfc89f1a4-0">
              I vår omvärld finns det lite olika utvecklingslinjer. I Tyskland
              jobbar redan i dag fler inom miljöteknikbranschen än i bilbranschen,
              vilket kan vara förvånande för många med tanke på detta billand
              i söder.
            </seg>
            <seg xml:id="i-312b0949d1069cb5-0">
              När patent utvecklas vid svenska universitet och ska industrialiseras
              leder det inte till jobb i Sverige. Det är något man kanske bör
              fundera ett extra varv på.
            </seg>
            <seg xml:id="i-73849696db6e2bbc-0">
              Vi behöver lägga järnvägsräls, rusta upp miljonprogramsområdena
              och modernisera energisystemen. Det här är jobb som finns; det
              går inte att klara av med fas 3-insatser. Investeringar som skjuts
              på framtiden blir lätt till kostnader som växer. Vad gör regeringen
              här?
            </seg>
            <seg xml:id="i-f226d2e245c0605d-0">
              Förra årets vinterkaos på järnvägen beräknas ha kostat 3 miljarder
              kronor. Redan för tio år sedan beräknades bostadsbristen i Helsingfors
              kosta 2 miljarder årligen. I stället för nya generella skattesänkningar
              behöver vi investera pengar i omställning till nya jobb. Med nya
              jobb får vi också möjlighet till ett tryggare arbetsliv där avarter
              inte blir så vanliga och där arbetslösheten inte bryter sönder
              arbetsvillkoren och skapar en tudelad arbetsmarknad. Här ser vi
              att regeringen fortsätter blunda.
            </seg>
          </u>
          <note type="speaker" xml:id="i-2b961718eae04643-0">
            Anf. 21 HANS BACKMAN (FP):
          </note>
          <u who="hans_backman_ddec91" xml:id="i-5a2cbab8853ddd36-2">
            <seg xml:id="i-5d725250e33eb347-0">
              Fru talman! Vi liberaler vet att utbildningen har en viktig roll
              i arbetsmarknadspolitiken. Alliansen satsar också på utbildning.
              Unga vuxna utan betyg är en grupp som behöver särskilt stöd att
              komma tillbaka till skolan för att slutföra sina grundskole- eller
              gymnasiestudier. Från och med årsskiftet ges därför arbetslösa
              mellan 20 och 24 år möjlighet att få höjt studiemedel. Dessutom
              fortsätter vi folkhögskolesatsningen för att motivera ungdomar
              utan betyg att komma tillbaka till skolan.
            </seg>
            <seg xml:id="i-914019f4bb491736-0">
              Regeringen vill utveckla lärlingssystemet för att kombinera teoretisk
              och praktisk utbildning. Vi vill även införa en lärlingsprovanställning
              för unga under 23 år. Tillsammans med arbetsmarknadens parter
              behöver vi bygga broar mellan skola och arbetsgivare.
            </seg>
            <seg xml:id="i-a2c9a0d2a42b995e-0">
              Folkpartiet och Alliansen vill göra riktade satsningar inom utbildningsområdet.
              Därför föreslår vi en bred framtidsinvestering i det unga Sverige.
              Satsningen ska möjliggöra för fler unga människor att få kunskaper
              att bygga sina framtida liv på, förbättra möjligheterna till anställning
              och minska riskerna att ställas utanför arbetsmarknaden under
              kort eller lång tid.
            </seg>
            <seg xml:id="i-79ad8a39e9dbd7ae-0">
              Totalt vill vi satsa 6 miljarder kronor under perioden 20102014
              med huvudfokus på grundskola, lärare och lärlingar. Bland annat
              föreslår vi satsningar på lärares fortbildning, utökad undervisningstid
              i matematik i grundskolan, ett utbyggt lärlingssystem i gymnasiet
              och på komvux samt införande av betyg från årskurs 6. Därtill
              föreslås ytterligare platser på yrkesvux.
            </seg>
            <seg xml:id="i-5ffdf492c130f444-0">
              Ambitionen att satsa på utbildning, som Ylva Johansson tog upp
              i sitt anförande, tycker jag att vi i Alliansen uppfyller. Socialdemokraterna
              borde vara nöjda.
            </seg>
            <seg xml:id="i-f095d03fb46c79dd-0">
              När det gäller kärnkraften som Sverigedemokraterna talar om har
              man från regeringens sida tagit initiativ till att ersätta de
              gamla reaktorerna med nya ännu effektivare, bland annat för att
              säkra jobben inom Sveriges viktiga basindustri som skog och stål.
              Viktiga företag som Sandvik, Ovako och Korsnäs ska få trygga förutsättningar
              att fortsätta att producera bra varor och därmed kunna ha många
              anställda.
            </seg>
          </u>
          <note type="speaker" xml:id="i-85babd5e474bb5a0-0">
            Anf. 22 ANNIKA QARLSSON (C):
          </note>
          <u who="annika_qarlsson_37c24d" xml:id="i-4da982a8a8f2432a-2">
            <seg xml:id="i-4f5343436012ad59-0">
              Fru talman! Jag har fyra barn två som redan har tagit studenten
              och två som har några år dit. När man står ute på skolgården går
              det inte att ta miste på den känsla studenterna har när de springer
              ut från aulan och sträcker armarna i luften och skriker: Yes!
              Här är jag! Var finns ni som behöver mig? Vare sig man har haft
              en tuff skolgång eller kommer ut med de högsta betygen är känslan
              gemensam för dem som just lämnar skolan. Den känslan försvinner
              oerhört fort om man inte får en chans att få in en fot på arbetsmarknaden.
              Därför är ungdomsarbetslösheten ett stort problem. Sverige har
              en hög andel jämfört med resten av Europa. Vi har ett stort uppdrag
              framöver att lyckas bryta det. Vi har sjösatt en del, men det
              kommer att behövas mycket mer. När självförtroendet försvinner
              och självtilliten och självkänslan inte finns är det svårt att
              knacka på och säga: Skulle ni vilja anställa mig?
            </seg>
            <seg xml:id="i-18a666842c4644e3-0">
              Den som just har avslutat en utbildning och inte har några kontakter
              på arbetsmarknaden det gäller inte bara ungdomar utan också nyanlända
              och dem som har varit arbetslösa en längre tid när man inte har
              några referenser, nätverk eller kompisar att ringa för att kolla
              var det finns lediga jobb som inte kommer på anslagstavlan, gäller
              det att man kan få hjälp. Man kan behöva hjälp med referenser
              och nätverk, med självförtroendet eller med att bygga på sin erfarenhet
              och kunskap.
            </seg>
            <seg xml:id="i-b0b10add9474515b-0">
              Dagens huvuddebatt handlar om fas 3 och jobbcoacher. Vi har utformat
              dem för att de ska möta många av de här behoven. Visst finns det
              mer att göra, men det är oerhört viktigt att vi fortsätter satsningen
              och ser till att fler får chansen att komma in på arbetsmarknaden.
            </seg>
          </u>
          <note type="speaker" xml:id="i-e3288953b5e2e442-0">
            Anf. 23 ERIK ALMQVIST (SD):
          </note>
          <u who="unknown" xml:id="i-91c667a0f9be04d0-2">
            <seg xml:id="i-7a2af291984c50c6-0">
              Fru talman! Låt mig börja med att kommentera regeringens kärnkraftspolitik.
              Hans Backman berättar med stolthet att regeringen nu är beredd
              att ersätta 40 år gamla uttjänta reaktorer. Det tycker jag mer
              än väl illustrerar fegheten inom dagens borgerlighet. Är det en
              offensiv energipolitik att ersätta 40 år gamla reaktorer som är
              uttjänta? Vi måste så klart bygga nytt.
            </seg>
            <seg xml:id="i-95c3a4a9169084b2-0">
              I mitt förra anförande kommenterade jag det faktum att vi under
              20 minuters tid inte hade fått höra ett enda förslag från De rödgröna
              på en egen jobbpolitik. Sedan dess har det hänt något. Vänsterpartiets
              Josefin Brink talde sig varm för omfattande satsningar i den offentliga
              sektorn. Vi skulle, från statens sida, skapa jobb genom att anställa.
              Den logiken gör mig nyfiken. Har Josefin Brink uppburit inkomst
              innan hon kom in i riksdagen? Hur fick hon den? Snickrade Josefin
              Brink sin veranda och lagade sin bil och stack pengar i ett lönekuvert
              till sig själv?
            </seg>
            <seg xml:id="i-b68f4f2131e12667-0">
              Jag tycker inte att det är en jobbpolitik som vi bör bedriva
              på statlig nivå. Jag tror inte att den är särskilt lyckad i förlängningen.
              Den kanske fungerar i ett planekonomiskt land.
            </seg>
            <seg xml:id="i-0621709b0c169acf-0">
              Vi har nu hört regeringens politik när det kommer till att skapa
              jobb. Den känner vi till sedan tidigare. Det finns ett innehåll.
              Det innebär tyvärr bevisligen en sjunkande sysselsättningsgrad
              och en diskriminering av svenskar på arbetsmarknaden.
            </seg>
            <seg xml:id="i-551352aa586bb275-0">
              Jag har redogjort för Sverigedemokraternas jobbpolitik i två
              inlägg tidigare. De rödgröna har i ett tiotal inlägg redogjort
              för att man inte har någon seriös jobbpolitik. Därmed tycker jag
              inte att det finns mer att säga i den här debatten.
            </seg>
          </u>
          <note type="speaker" xml:id="i-54145eb69158499f-0">
            Anf. 24 JOSEFIN BRINK (V):
          </note>
          <u who="josefin_brink_149089" xml:id="i-032707ff8aaca734-2">
            <seg xml:id="i-0ebdc512dad992f4-0">
              Fru talman! Det är uppenbart att vi inte blir överens om vilket
              slags arbetsmarknadspolitik som är bäst. Det är inte så konstigt.
              Det beror på att vi har helt olika målsättningar med politiken.
            </seg>
            <seg xml:id="i-51f705a1af63d644-0">
              Vi i Vänsterpartiet vill se ett mer jämlikt och jämställt samhälle
              där klyftorna mellan människor minskar. Vi vill se ett mer demokratiskt
              arbetsliv där de anställda har bra löner, bra villkor och större
              makt och inflytande över sitt eget arbete. De borgerliga partierna
              vill i stället öka inkomstklyftorna och skapa en arbetsmarknad
              där några har det tryggt och bra, men där allt fler är hänvisade
              till otrygga, lågavlönade jobb med väldigt lite inflytande.
            </seg>
            <seg xml:id="i-edced552f64480d4-0">
              Detta säger sällan Alliansens företrädare rakt ut. Tvärtom man
              förnekar det hela tiden. Det är precis så här utvecklingen nu
              ser ut. Vi går i allt snabbare takt mot ökade inkomstklyftor mellan
              kvinnor och män, mellan fattiga och rika. Vi går mot en tudelning
              av arbetsmarknaden där en liten grupp har riktigt bra villkor
              och fasta jobb, men där en stor och växande grupp har otrygga
              anställningar med dåliga löner och dåliga arbetsvillkor. Då måste
              man ställa den fråga som jag ställde i slutet av mitt första anförande,
              nämligen: Var det så här det var tänkt att arbetsmarknaden och
              samhället skulle utvecklas, eller har regeringens politik misslyckats?
            </seg>
          </u>
          <note type="speaker" xml:id="i-6e54b8e9f50c068d-0">
            Anf. 25 LARS-AXEL NORDELL (KD):
          </note>
          <u who="lars-axel_nordell_883b98" xml:id="i-93320b26884ba62e-2">
            <seg xml:id="i-310ef17dd740e707-0">
              Fru talman! Man kan nog säga att vi är stolta men inte nöjda.
              Vi är glada för att vi har kommit ur den värsta finanskrisen någonsin
              på ett bättre sätt än de allra flesta länder. Vi ser hur arbetslösheten
              minskar snabbt. På ett år är 60 000 fler unga sysselsatta och
              136 000 fler är i sysselsättning. På ett år är 23 000 färre långtidsarbetslösa
              och 26 000 har fått jobb via en extern jobbcoach; 40 000 har ett
              nystartsjobb. Det är siffror som talar för sig själva. Jag tycker
              att Josefin Brink svartmålar alltför mycket.
            </seg>
            <seg xml:id="i-9b5dc9a7f123f03d-0">
              Det finns problem och dem jobbar vi med. Vi vet att den stora
              socialförsäkringsutredningen är i gång och arbetar. Vi kristdemokrater
              vill se ett sammanhängande socialförsäkringssystem som gör det
              möjligt för människor att gå mellan ersättningar i arbetslöshet
              och sjukförsäkring utan att tappa försörjningsstödet.
            </seg>
            <seg xml:id="i-48eefd72010db447-0">
              Detta sammanhållande system som vi vill se framför oss tror vi
              väldigt mycket på. Vi tror också att det finns möjligheter att
              få detta land, Sverige, som vi jobbar för att bli ett land som
              kommer att ha en låg arbetslöshet. Vi tror på en bra tillväxt.
            </seg>
          </u>
          <note type="speaker" xml:id="i-d83d9291a956ee82-0">
            Anf. 26 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" next="cont" xml:id="i-345f880b0ac11d5c-0">
            <seg xml:id="i-1bbd4a143e5d77a8-0">
              Fru talman! Jag tackar för debatten. Den har varit intressant.
            </seg>
            <seg xml:id="i-f6921828b80be9f1-0">
              Jag tänkte vända mig till Ylva Johansson eftersom jag tycker
              att hon tog upp en viktig fråga som handlar om kvinnors situation
              på arbetsmarknaden. Sverige är inte ett jämställt land, även om
              vi är bland de bästa i världen på jämställdhet.
            </seg>
            <seg xml:id="i-e0190778dcf238db-0">
              Många, särskilt kvinnor, förpassades genom tidigare regeringars
              misslyckanden mer eller mindre till ett livslångt utanförskap
              genom långa sjukskrivningsperioder, år ut och år in, och inte
              minst förtidspension eller sjukersättning. Det var många kvinnor
              som inget annat ville än att komma tillbaka till en välkomnande
              arbetsmarknad.
            </seg>
            <seg xml:id="i-9012878173e42f21-0">
              Nu kan vi se att sjukskrivningstalen har halverats, och man är
              sjukskriven hälften så lång tid. Vi ser också att många, särskilt
              kvinnor som var överrepresenterade, kommer tillbaka till arbetsmarknaden
              och står till arbetsmarknadens förfogande och söker jobb eller
              har gått tillbaka till jobb. Det finns bekymmer i samhället jag
              är den första att understryka det när det gäller de könsskillnader
              som vi ser på arbetsmarknaden. Vi ser också osakliga löneskillnader
              och en könssegregerad arbetsmarknad där kvinnor och män finns
              i olika sektorer. Det finns också diskriminering på arbetsmarknaden.
              Det är viktiga frågor där vi måste göra ännu mer.
            </seg>
            <seg xml:id="i-6ed45bd6457f8cfc-0">
              Jag vill avslutningsvis använda några sekunder till ett upprop
              och vädja om att ännu fler arbetsgivare, såväl offentliga som
              privata och ideella, vågar öppna dörren för alla de personer som
              har varit borta länge från arbetsmarknaden och som inget hellre
              vill än att komma in och visa vad de går för. De har mycket kvar
              att ge, och de behövs på arbetsmarknaden. Varenda arbetad timme
              behövs.
            </seg>
            <seg xml:id="i-aaa901d1c30edaaf-0">
              Jag tror att vi inom politiken kan göra väldigt mycket, men vi
              kan inte göra allt oavsett regeringarnas färg. Vi behöver arbetsgivare
              som faktiskt välkomnar människor och ser deras potential.
            </seg>
            <seg xml:id="i-e51848c6389682a0-0">
              Jag tackar för en bra debatt.
            </seg>
          </u>
          <note xml:id="i-4fda03b35b3e5048-0">
            Överläggningen var härmed avslutad.
          </note>
          <note xml:id="i-0dd48a1e56d19347-0">
            2 § Meddelande om aktuell debatt
          </note>
          <note xml:id="i-6583483a1be7e827-0">
            Förste vice talmannen meddelade att på begäran av Vänsterpartiets
            riksdagsgrupp skulle en aktuell debatt om situationen i Libyen
            anordnas onsdagen den 16 mars kl. 16.30 .
          </note>
          <note xml:id="i-fa596785d51609fc-0">
            Från regeringen skulle utrikesminister Carl Bildt (M) delta.
          </note>
          <note xml:id="i-7ea70e2a0f931426-0">
            Den inkomna skrivelsen hade följande lydelse:
          </note>
          <note xml:id="i-c5d2af39d8d49d5f-0">
            Begäran om aktuell debatt
          </note>
          <u who="hillevi_engstrom_c4534d" prev="cont" xml:id="i-96d2fd9b7b344471-0">
            <seg xml:id="i-7d91458b93ffc151-0">
              De senaste dagarnas händelser i Libyen med folkliga protester
              och regimens grymma sätt att slå ner dessa ger anledning till
              att diskutera frågan hur Sverige kan stärka de mänskliga rättigheterna
              i landet och stödja uppbyggnad av en demokrati.
            </seg>
            <seg xml:id="i-58bf19b97e9bd980-0">
              I sammanhanget är också av betydelse hur Sveriges och EU:s nära
              samarbete med Khadaffiregimen har påverkat utvecklingen historiskt.
              Samarbetet har bl.a. resulterat i att EU har upphävt vapenembargot
              mot Libyen och framförhandlandet i höstas av ett ramavtal mellan
              EU och Libyen om migration. Khadaffi lovas 60 miljoner euro för
              att stärka kontrollen av Libyens land- och sjögränser och för
              att samarbeta med EU:s gränskontrollmyndighet Frontex. EU-kommissionären
              Cecilia Malmström sammanträffade så sent som den 15 februari med
              den libyske inrikesministern Abdel Fatah Younes för att komma
              överens om de praktiska förutsättningarna för att sätta avtalet
              i tillämpning. I februari 2010 besökte handelminister Ewa Björling
              Libyen tillsammans med bl.a. Björn Ohlsson från Rymdbolaget. Ett
              av syftena med resan var att sälja Rymdbolagets satellitövervakningssystem
              till Libyen för att göra det möjligt att kontrollera och stoppa
              flyktingar på Medelhavet.
            </seg>
            <seg xml:id="i-0471669ca616ca0d-0">
              Vi anser mot denna bakgrund att det i riksdagen bör hållas en
              aktuell debatt om Sveriges och EU:s politik mot Khadaffiregimen
              och om förhållningssätt för att stärka de mänskliga rättigheterna
              i landet.
            </seg>
            <seg xml:id="i-24ff7a01d9a4fe88-0">
              Skälet till dröjsmålet är planerade nationella och utrikes resor.
            </seg>
            <seg xml:id="i-24ff7a01d9a4fe88-1">
              Skälet till dröjsmålet är planerade nationella och utrikes resor.
            </seg>
            <seg xml:id="i-00d30fffefbf7b5c-0">
              Skälet till dröjsmålet är tjänsteresa utomlands.
            </seg>
          </u>
          <note xml:id="i-cab9b266404f7f37-0">
            Hans Linde
          </note>
          <note xml:id="i-25b2008911524461-0">
            3 § Meddelande om information från regeringen
          </note>
          <note xml:id="i-792e96fcb75b57f3-0">
            Förste vice talmannen meddelade att torsdagen den 17 mars kl.
            12.45 skulle statsminister Fredrik Reinfeldt (M) lämna information
            från det extrainsatta mötet med Europeiska rådet den 11 mars.
          </note>
          <note xml:id="i-77ff425ada57ce5f-0">
            4 § Anmälan om fördröjda svar på interpellationer
          </note>
          <note xml:id="i-5a83b11c2f8e18e3-0">
            Till riksdagen hade inkommit följande skrivelser:
          </note>
          <note xml:id="i-2a5868df34db9633-0">
            Interpellation 2010/11:218
          </note>
          <note xml:id="i-a6b1b9740155756b-0">
            Interpellation 2010/11:218 Elprisernas utveckling
          </note>
          <note xml:id="i-fa8f32bcbb0a132f-0">
            Interpellationen kommer att besvaras tisdagen den 12 april 2011.
          </note>
          <note xml:id="i-5bc5d53b1601695c-0">
            Fredrik Ahlén
          </note>
          <note xml:id="i-d9cca5173cee8192-0">
            Interpellation 2010/11:228
          </note>
          <note xml:id="i-b9bd9f9974eb2b49-0">
            Interpellation 2010/11:228 Utbyggnad av vindkraft i Sverige
          </note>
          <note xml:id="i-fa8f32bcbb0a132f-1">
            Interpellationen kommer att besvaras tisdagen den 12 april 2011.
          </note>
          <note xml:id="i-b897ccb3c1800835-0">
            Dag Ekman
          </note>
          <note xml:id="i-d4cf8463a45480a8-0">
            Interpellation 2010/11:250
          </note>
          <note xml:id="i-81b21d6844a46a0e-0">
            Interpellation 2010/11:250 Sparbankers framtida konkurrenssituation
          </note>
          <note xml:id="i-c13d8803680ccc69-0">
            Interpellationen kommer att besvaras fredagen den 18 mars 2011.
          </note>
          <note xml:id="i-bad93fa488fe9efa-0">
            Rikard Jermsten
          </note>
          <note xml:id="i-49ff582748bd32f1-0">
            5 § Svar på interpellation 2010/11:258 om barnfattigdom och kultur
          </note>
          <note type="speaker" xml:id="i-1b753f320fff95e2-0">
            Anf. 27 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-91c667a0f9be04d0-3">
            <seg xml:id="i-55a367bd62031670-0">
              Fru talman! Bengt Berg har frågat mig om jag avser att ta initiativ
              till en kartläggning av hur avgifter stänger ute barn i ekonomiskt
              utsatta familjer från att ta del av kulturell verksamhet, samt
              vad jag avser att göra för att öka den ekonomiska tillgängligheten
              till de kommunala kulturskolorna.
            </seg>
            <seg xml:id="i-2f797fceec976761-0">
              Jag håller med om att alla barn och unga har rätt att möta professionell
              kultur och att själva få skapa och utveckla sin kreativitet.
            </seg>
            <seg xml:id="i-3bd554dde2bdda1c-0">
              Regeringen har i ord och handling också prioriterat barns och
              ungdomars rätt till kultur. En tydlig linje löper från de förslag
              som regeringen lämnade i budgetpropositionen för 2007 till den
              nyligen avslutade ansökningsomgången till Skapande skola. Hela
              99 procent av landets kommuner har sedan starten av Skapande skola
              ansökt om medel för att stärka kulturens roll i skolan. Det visar
              på ett väldigt intresse för satsningen och att valet av arena
              är det rätta. Genom skolan kan alla barn nås, oavsett familjebakgrund,
              och satsningen bidrar till att uppfylla det starka kulturuppdrag
              som skolan har enligt läroplaner och kursplaner. Statens kulturråds
              rapport om utfallet av Skapande skola från december 2010 visar
              att ungefär hälften av alla elever i årskurserna 79 under läsåret
              2009/10 tog del av insatser som finansierats helt eller delvis
              med medel från Skapande skola-satsningen. Det är ett mycket gott
              resultat i synnerhet med tanke på den korta tid som stödet har
              funnits.
            </seg>
            <seg xml:id="i-dd89b2069ed86c1b-0">
              I propositionen Tid för kultur (prop. 2009/10:3) föreslog regeringen
              nya kulturpolitiska mål som lyfter fram barns och ungas rätt till
              kultur. Målen är direkt styrande för den statliga kulturpolitiken,
              men ska även kunna inspirera och vägleda politiker i kommuner
              och landsting. Under mina resor runt om i landet har jag sett
              hur regioner, landsting, kommuner och föreningar är djupt engagerade
              i sitt arbete med barn och kultur. En god växelverkan mellan den
              statliga, regionala och kommunala nivån, utifrån gemensamma mål
              och med en tydlig ansvarsfördelning, har stor betydelse för hur
              väl barns rätt till kultur tillgodoses. När det gäller landets
              musik- och kulturskolor är det kommunerna som bär ansvaret. Beslut
              om vilka avgifter som är skäliga fattas av kommunerna.
            </seg>
            <seg xml:id="i-600c593800029905-0">
              Glädjande nog har musik- och kulturskolorna inte drabbats av
              effekterna av den kris i världsekonomin som Sverige just tagit
              sig igenom. Det visar den studie som Sveriges Kommuner och Landsting
              gjorde 2010 tillsammans med Kulturrådet. Kulturskolorna värnas
              av sina huvudmän och uppskattas av kommunmedborgarna. De bidrar
              till kulturlivet lokalt och är inte sällan den plats där professionella
              kulturskapare lägger grunden till sin yrkesverksamhet.
            </seg>
          </u>
          <note type="speaker" xml:id="i-f1dc54671cfd6a30-0">
            Anf. 28 BENGT BERG (V):
          </note>
          <u who="bengt_berg_48756a" xml:id="i-91f5b964354a7e8e-0">
            <seg xml:id="i-3ad601aa00a132b6-0">
              Fru talman! Jag tackar för denna stund då vi sätter två viktiga
              teman i fokus, nämligen kulturen för barn och yngre och detta
              ur ett perspektiv av den barnfattigdom som också råder i landet.
            </seg>
            <seg xml:id="i-c3eda3bb49a17f67-0">
              Som kulturarbetare har jag åkt runt i vårt vackra rike och besökt
              skolor. Jag har en dikt med mig som jag skulle vilja illustrera
              tanken med. Den skrevs av en liten pojke en tidig morgon i sydvästra
              Västergötland. Han hade ingen direkt poetisk hemmiljö och inte
              något piano, vilket jag tog reda på senare. Man skulle skriva
              om själen. Han skrev följande:
            </seg>
            <seg xml:id="i-b7ae3b9390d7b707-0">
              Jag önskar att själen ligger i Sälen så att man kan åka slalom
              i den.
            </seg>
            <seg xml:id="i-64a72cf91ced59b9-0">
              Detta visar hur ett barn kan skapa en helt unik dikt av sin längtan
              och sina drömmar. Inte minst viktigt är att de barn som inte har
              några pianon hemma får tillgång till musiken i skolan.
            </seg>
            <seg xml:id="i-efc1da678df47069-0">
              Vi lever i ett land där, enligt Rädda Barnens rapport Barnfattigdomen
              i Sverige , 220 000 barn lever i fattigdom. Jag vet att barnfattigdomen
              debatterades här i riksdagen för en kort tid sedan. Men då kom
              inte barnens perspektiv fram så mycket, utan det var mer samhällets
              och arbetsmarknadens perspektiv i stort.
            </seg>
            <seg xml:id="i-2db48dfb95734b43-0">
              De mest utsatta är nog barn till ensamstående föräldrar och barn
              till föräldrar som kommer från främmande land.
            </seg>
            <seg xml:id="i-41e848a383d2c3aa-0">
              Skapande skola är det som Alliansen och vår kulturminister för
              fram. Det är med glädje man kan konstatera att hela högstadiets
              klasser omfattas av detta. Vänsterpartiet har sedan länge drivit
              en aktiv kulturpolitik på skolans område och verkligen stött tanken
              på kulturskolor, som kanske är en fortsättning på den kommunala
              musikskolan. Jag har dock några frågor när det gäller Skapande
              skola.
            </seg>
            <seg xml:id="i-2921f34abc6c49ce-0">
              En undring är om inte själva ansökningsförfarandet tar väldigt
              mycket kreativ energi. Detta är lite grann i samstämmighet med
              den projektkultur som man kan säga ersätter det mer kontinuerliga
              kulturskapande i skolan som kulturskolan har stått för. Kan inte
              den här ansökningsenergin användas på fel sätt?
            </seg>
            <seg xml:id="i-9577161c736641ca-0">
              Kan det inte också bli lite för mycket först-till-kvarn-tänkande
              de skolor som är alerta och har det bra förspänt när det gäller
              kultur får också den största biten av kakan?
            </seg>
            <seg xml:id="i-6912feb74681d667-0">
              Det var ett par av de frågor jag ville ta upp.
            </seg>
          </u>
          <note type="speaker" xml:id="i-2d6f4cecaca934ec-0">
            Anf. 29 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-91c667a0f9be04d0-4">
            <seg xml:id="i-1e46ed7da07502b5-0">
              Fru talman! Jag vill tacka Bengt för att vi får ha den här diskussionen.
              Vi kan väl börja med barnfattigdomen och sedan gå över till det
              som vi också har ett gemensamt intresse av, nämligen kultur och
              skapande för barn och unga.
            </seg>
            <seg xml:id="i-ac4ad2b100c7020b-0">
              Bengt Berg nämner siffran 220 000 barn. Jag har också tagit del
              av Rädda Barnens rapport. Det är många barn, och det är ett reellt
              problem. Dock tycker jag att man får sätta in det i sitt sammanhang.
              Rädda Barnen konstaterar nämligen också i sin rapport att andelen
              barn i fattigdom har minskat. De är färre. Färre familjer är arbetslösa.
              Färre familjer behöver inkomststöd i form av socialbidrag. Färre
              barn lever i fattigdom nu än för tio år sedan. Inte desto mindre
              är det ett problem; det håller jag med om. Det är därför arbetslinjen
              är så viktig. Man talar ju också om relativ fattigdom, så frågan
              är vad som egentligen mäts. Men ser vi till andelen barn i fattigdom
              är den inte större.
            </seg>
            <seg xml:id="i-c459e10538533760-0">
              Vi vet också att många är barn till ensamstående föräldrar. Det
              behöver inte vara ett bekymmer i sig, men ekonomiskt kan det naturligtvis
              vara betydligt tuffare när man ska bära hela bördan själv.
            </seg>
            <seg xml:id="i-f7435aab417bce04-0">
              Jag gjorde i går ett besök på Fryshuset. Den verksamhet man där
              har som handlar om barn till ensamstående föräldrar, kanske framför
              allt ensamstående mammor, tycker jag är värd all beundran. Det
              finns alltså en uppmärksamhet kring detta, och det tycker jag
              är mycket bra.
            </seg>
            <seg xml:id="i-cd83787e5d91a90f-0">
              Om vi då går in på ansökningsförfarandet som Bengt Berg frågade
              om har jag också hört att det skulle kunna vara en del byråkrati.
              Nu har jag dock frågat relativt många, i kommunerna men också
              på Kulturrådet, och det uppfattas inte som ett problem att det
              är ett byråkratiskt förfarande.
            </seg>
            <seg xml:id="i-021dce67bd1d3cc2-0">
              Däremot var Bengt också inne på en del av det som från början
              var ett bekymmer, inte bara med Skapande skola utan över huvud
              taget med kultur i skolan, nämligen att det är de lärare och den
              skolledning som är engagerade som på ett självklart sätt arbetar
              med kultur i skolan. Det är inget nytt. Det står mycket tydligt
              i skolplanerna att de estetiska ämnena ska lyftas fram och att
              barn har rätt till kreativitet och utveckling. Trots detta har
              det ingalunda sett ut så på väldigt många skolor, utan många barn
              har inte fått det de har rätt till. Just därför är detta med Skapande
              skola så otroligt viktigt.
            </seg>
            <seg xml:id="i-5ab51cddcce0b4f6-0">
              Det här är inte något projekt, och jag är glad att hela kulturutskottet
              och hela riksdagen nu står bakom Skapande skola. Så var det inte
              riktigt i början. Men trots att vi nu bara är inne på tredje året
              har 99 procent av alla kommuner sökt dessa pengar. Runt tusen
              kulturskapare fick i fjol någon form av arbete i skolorna med
              att möta barn och unga. Det ger jobb, och det är en bra sak, men
              framför allt blir det bra för eleverna. Det är också intressant
              för lärarna, som därmed även de får kompetensutveckling och stimulans
              i sitt vardagliga arbete.
            </seg>
            <seg xml:id="i-fc25f078435fe2f5-0">
              Sedan har jag varit väldigt tydlig med en sak, eftersom det gärna
              kommer i gång rykten: En del kommuner trodde kanske att de nu
              kunde spara på kulturanslagen till barn och unga, men där har
              regeringen varit väldigt tydlig och sagt att ämnar man i kommunerna
              skära på något sätt i kulturstödet blir det heller inga Skapande
              skola-pengar.
            </seg>
          </u>
          <note type="speaker" xml:id="i-6115793802dd58e3-0">
            Anf. 30 BENGT BERG (V):
          </note>
          <u who="bengt_berg_48756a" xml:id="i-91f5b964354a7e8e-1">
            <seg xml:id="i-1c70fdf6e20c3105-0">
              Fru talman! Givetvis finns det goda intentioner och fina föresatser
              med Skapande skola-tanken. Kvarstår gör dock att kontinuiteten
              riskerar att gå förlorad genom att det i viss mån är projektbetonat.
              Jag har svårt att se hur man ska kunna jobba långsiktigt med kultur
              i skolorna på olika stadier när det är ansökningstillfällen från
              tid till annan.
            </seg>
            <seg xml:id="i-a96647a2141de84f-0">
              Det vi också efterlyser är väldigt målinriktade extra insatser
              just för barn som är socialt utsatta och har det jobbigt i livet
              på olika sätt. Vi lever i ett samhälle där parollen ibland kan
              lyda, i alla fall i reklamens värld: Du som inte syns finns inte.
              Jag är rädd att en växande grupp av människor riskerar att bli,
              som Göran Tunström en gång kallade en hel diktsamling, de andra,
              de till hälften synliga.
            </seg>
            <seg xml:id="i-78b0c6899cd49af8-0">
              Fru talman! Det är i mångt och mycket just dessa andra, de till
              hälften synliga, som vi vill värna om. Jag menar också att kulturen
              handlar om såväl det egna skapandet som att ta del av professionella
              besök. Jag vet att detta också finns i er tanke, att man i skolorna
              dels ska få leva ut det man bär med sig i sitt eget liv, dels
              ska få intryck utifrån.
            </seg>
            <seg xml:id="i-66a9be87f104eca8-0">
              Givetvis finns det en gemensam humanistisk grund för oss, men
              jag tror att vi kanske i viss mån prioriterar olika saker olika
              högt utifrån våra olika ideologiska utgångspunkter.
            </seg>
            <seg xml:id="i-caae60a3fcb1e679-0">
              Det finns ju ingen barnfattigdom utan fattiga föräldrar eller
              utan några föräldrar alls. Det vi skulle vilja se är en handlingsplan
              för hur man kan nå fram till de barn som har det extra svårt.
            </seg>
            <seg xml:id="i-fa3dc1345cef339d-0">
              Jag fortsätter att köra med bilder: Det finns ett talesätt som
              säger att den som sår vind får skörda storm. Det tycker jag är
              ett väldigt bra uttryck. Det kan vara positivt: Om man sår ett
              väldigt fruktbart frö i ett barns eller en ung människas liv kan
              det förändra hela livsförloppet. Och om man inte gör det, om en
              individ, en medmänniska, går miste om den möjligheten, kan spiralen
              gå nedåt och bli väldigt destruktiv.
            </seg>
            <seg xml:id="i-558fb3e8bc92e0ef-0">
              På kulturens område gäller det att bevara våra fröer.
            </seg>
          </u>
          <note type="speaker" xml:id="i-bcf6b6273b315272-0">
            Anf. 31 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-91c667a0f9be04d0-5">
            <seg xml:id="i-b84e9aa6969c2a21-0">
              Fru talman! Nästa gång jag möter Bengt Berg ska jag också ladda
              med lite dikter. Du inspirerar mig.
            </seg>
            <seg xml:id="i-f8b89123862567bc-0">
              När man sår vind får man skörda storm, sade du. Jag vet inte
              om det är ett bibliskt citat; jag tror nästan det. Man kan också
              säga: När man sår får man skörda. Skapande skola, för att nu återvända
              till det en stund, är ett sätt att så, och min tro är att man
              också kommer att få rika skördar så småningom, inte bara under
              den tid som det pågår utan också när dessa barn växer upp och
              i sin tur får barn. Vi ska väl ha ett längre perspektiv här.
            </seg>
            <seg xml:id="i-71ef588f7bb4be91-0">
              Det här med handlingsplaner kan låta som om man är ordentligt
              på hugget, men det är inte säkert att man genom handlingsplaner
              eller speciella kampanjer når sitt syfte. Det här handlar om ett
              långsiktigt mål.
            </seg>
            <seg xml:id="i-9a0825f2c6f4c868-0">
              Därför är det oerhört viktigt att vi i de nya nationella kulturpolitiska
              målen för första gången för första gången, Bengt Berg har inskrivet
              om barns och ungas rätt till kultur. Det fanns inte med tidigare.
            </seg>
            <seg xml:id="i-fdf0862fb3eeb683-0">
              Jag hade ett möte med deltagare från bland annat Kulturrådet
              för bara några dagar sedan. Vi diskuterade då hur den nya kultursamverkansmodellen,
              det som en gång hette portföljmodellen, tagits emot och vad som
              hänt i de fem regioner som från årsskiftet införde detta. Nu har
              de kulturpolitiska målen plötsligt blivit levande. Man känner
              till dem. Det gjorde man inte riktigt tidigare.
            </seg>
            <seg xml:id="i-48febcbcd9df858e-0">
              Kulturrådet har en viktig kompetens, men i och med den nya decentraliserade
              kulturpolitiken är oändligt många fler engagerade. Det är inte
              bara politiker på regional nivå och i kommuner utan även professionella
              kulturskapare och inte minst ideella kulturskapare, till exempel
              Ideell kulturallians. Detta gör, vilket flera vittnar om, att
              barns och ungas rätt till kultur mycket tydligare än någonsin
              tidigare hamnar högt upp på den prioriteringsagenda som regionerna
              har.
            </seg>
            <seg xml:id="i-50fe49f96ec992d3-0">
              Fem regioner är i gång, och elva regioner arbetar nu med sina
              kulturplaner för att från nästa årsskifte kunna gå in i den här
              modellen. Man har oerhörda ambitioner, och mycket handlar om just
              barns och ungas rätt till kultur. Då handlar det naturligtvis
              om att nå alla barn det gör man och inte peka ut vissa.
            </seg>
            <seg xml:id="i-ff3f7b993ea6058b-0">
              Skolorna är en viktig arena. Kultur- och musikskolorna är det
              också. Därför är det trösterikt och glädjande att den tuffa ekonomiska
              kris som vi gick igenom för ett par år sedan, och ännu inte helt
              kommit ur, inte medfört de neddragningar på kulturområdet som
              vi sett i många andra länder. Över 50 procent av kommunerna höjde
              sina kulturanslag. Ett fåtal sänkte dem. Det var framför allt
              små kommuner, med färre än 25 000 invånare, som ju har det tufft
              på många områden. Många ökade alltså sina kulturbudgetar trots
              krisen.
            </seg>
            <seg xml:id="i-644fe4fcec8e2ac8-0">
              Naturligtvis handlar det också om att värna kultur- och musikskolorna.
            </seg>
          </u>
          <note type="speaker" xml:id="i-1fec25b21769bbbd-0">
            Anf. 32 BENGT BERG (V):
          </note>
          <u who="bengt_berg_48756a" xml:id="i-91f5b964354a7e8e-2">
            <seg xml:id="i-368fcd3541267a4b-0">
              Herr talman! Det är glädjande att de frön som har såtts av kulturens
              olika företrädare slagit rot och fått fäste. De kan vidareutvecklas
              i olika former, vilket vi tycker är glädjande.
            </seg>
            <seg xml:id="i-e6318e6abda5705f-0">
              När det gäller den ekonomiska krisen får man säga att det var
              en kortvarig katastrof även om den var drabbande. När det inträffar
              stora kriser i den ekonomiska världen är det givetvis de som har
              det allra sämst som också drabbas allra mest. De som levde gott
              före och under krisen lever gott även efter den. Det är emellertid
              en annan diskussion.
            </seg>
            <seg xml:id="i-ff8cd6ae6b8bb37f-0">
              Jag ber att få tacka för en spännande debatt. Vi var inte så
              oense denna gång, men det är heller inte nödvändigt vid varje
              tillfälle.
            </seg>
          </u>
          <note type="speaker" xml:id="i-fbcc9874ca8c2a91-0">
            Anf. 33 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-91c667a0f9be04d0-6">
            <seg xml:id="i-97a0925f54889372-0">
              Herr talman! Jag uppskattar mycket att Bengt Berg vill debattera.
              Framför allt uppskattar jag att vi ånyo har en aktiv kulturskapare
              i riksdagen. Jag säger ofta och gärna att det är en stor brist
              att så få inom kulturområdet kandiderar till de politiska församlingarna,
              för jag tror att vi skulle få en mycket bredare och rikare kulturdebatt
              om fler gjorde som Bengt Berg och kandiderade till politiken.
            </seg>
            <seg xml:id="i-a704dae33fd3465c-0">
              Vi är eniga om att Skapande skola är bra. Jag hoppas att jag
              lyckats lugna Bengt Berg när jag säger att det är viktigt att
              skolorna arbetar med sina handlingsplaner. Det gör att det hela
              lever, och därför är det viktigt att frågan är aktuell på varje
              skola. Det är även viktigt att det inte är förknippat med onödig
              byråkrati. En del byråkrati kan ju också vara bra, om inte annat
              så för att få rättvisa regler.
            </seg>
            <seg xml:id="i-bf96112bd1cfdaf5-0">
              Om ett par veckor, den 1 april, bildar vi Myndigheten för kulturanalys.
              Det gör att vi för första gången kommer att kunna få en mer täckande
              bild av hur kulturen ser ut i hela landet. Det gäller inte bara
              den offentligt finansierade kulturen. Den är viktig, men den står
              fortfarande bara för en tredjedel av hela kulturlivet. Två tredjedelar
              står den ideella och den kommersiellt finansierade kulturen för.
              Hur hela detta spektrum ser ut behöver vi veta för att kunna se
              var vi måste sätta in fler insatser.
            </seg>
            <seg xml:id="i-9fed7dac837643f2-0">
              Inom kort tillsätter vi en litteraturutredning, vilket är nog
              så viktigt. Jag och många med mig oroas över det minskande läsandet
              bland unga, framför allt bland pojkar. Språket hör ihop med den
              roll man ger sig själv som vuxen och aktiv i ett demokratiskt
              samhälle. Jag är övertygad om att Bengt Berg tycker att det är
              viktigt, även om vi inte har samma ekonomiska visioner. Som jag
              sagt tidigare i riksdagen ser jag också en koppling mellan våld
              och bristen på språk.
            </seg>
          </u>
          <note xml:id="i-4fda03b35b3e5048-1">
            Överläggningen var härmed avslutad.
          </note>
          <note xml:id="i-fa39dbd4acaeab73-0">
            6 § Svar på interpellation 2010/11:238 om handelsministerns deltagande
            i demonstration på Mynttorget
          </note>
          <note type="speaker" xml:id="i-805d97314c0e10c5-0">
            Anf. 34 Statsrådet EWA BJÖRLING (M):
          </note>
          <u who="unknown" xml:id="i-91c667a0f9be04d0-7">
            <seg xml:id="i-d13d1da9894b565c-0">
              Herr talman! Kent Ekeroth har frågat mig om mitt deltagande i
              de shiamuslimska församlingarnas största årliga högtid, ashura.
            </seg>
            <seg xml:id="i-4cb622b28bb5af4b-0">
              I mitt arbete med att främja Sverige i allmänhet och svenskt
              handelsutbyte i synnerhet har jag försökt tillvarata den dubbla
              språk- och kulturkompetensen hos svenskar med utländsk bakgrund,
              till exempel från länder med övervägande muslimsk kultur.
            </seg>
            <seg xml:id="i-554687a198ce72d6-0">
              Genom mitt arbete har jag påmints om religionens ofta centrala
              roll för människors värderingar. Det är självklart för mig att
              visa respekt för det som troende människor håller heligt. För
              shiamuslimer är ashura lika viktig som påsken är för kristna.
              Jag tackade med glädje ja till inbjudan att delta i ashurahögtiden
              för att på så sätt markera att den shiamuslimska minoriteten trots
              allt inte är osynlig för oss som tillhör majoritetssamhället.
            </seg>
            <seg xml:id="i-d7a444fafd2a1d46-0">
              I Sverige har vi religionsfrihet, yttrandefrihet och mötesfrihet.
              Det gäller alla, även medlemmarna i religiösa samfund. När Kent
              Ekeroth saxar uttalanden från mötet på Mynttorget är det inte
              mig han citerar. Det är viktigt att markera detta, eftersom Kent
              Ekeroths text är otydlig på den punkten också medvetet eller omedvetet.
            </seg>
            <seg xml:id="i-367b490d1fa3f10b-0">
              I de anförda citaten talas det inte om att förvandla vårt land
              till en islamisk stat Sverige nämns inte ens.
            </seg>
          </u>
          <note type="speaker" xml:id="i-03f494873b52a3db-0">
            Anf. 35 KENT EKEROTH (SD):
          </note>
          <u who="kent_ekeroth_fa6033" xml:id="i-06c099786b654898-0">
            <seg xml:id="i-f83c9891952de567-0">
              Herr talman! Jag får tacka Ewa Björling för svaret även om det
              tyvärr var totalt intetsägande.
            </seg>
            <seg xml:id="i-d4b9ac0314173b15-0">
              Bakgrunden till interpellationen är att Ewa Björling den 16 december
              deltog i en muslimsk demonstration i Helsingfors, alldeles utanför
              riksdagen. På den demonstrationen sade demonstrationsledaren följande:
              Islam tillhör politik och politik tillhör islam. Vi måste använda
              oss av det för att samhället ska fungera. Islam är en komplett
              religion. Den är inte till bara för att existera hemma eller i
              moskén, så kallad amerikansk islam. Se bara vad vår profet lyckades
              förändra ett helt folk som levde i den yttersta ignoransen till
              att bli ett aktat folk och skapa en islamisk stat, med makt och
              stort inflytande. Tyvärr så ser det inte ut såhär idag.
            </seg>
            <seg xml:id="i-b569684d55d04c3e-0">
              Dessa uttalanden, som finns att lyssna på och se på Youtube,
              är anmärkningsvärda. I Björlings svar hänvisar hon till religionsfrihet
              eller till att min interpellation är otydlig. Otydlig? Det kan
              inte bli mycket tydligare än vad talaren vid demonstrationen sade.
              Han poängterade mycket tydligt sitt motstånd mot ett sekulärt
              samhälle. Han sade att vi måste använda oss av islam för att samhället
              ska fungera. Hur menar Björling att detta är otydligt?
            </seg>
            <seg xml:id="i-3a77302b0618d1b6-0">
              Björling deltog utan kritik under, och kanske framför allt efter,
              denna demonstration där grundvalarna för vårt samhälle ifrågasätts,
              nämligen sekularismen. Talaren förespråkar applicerandet av islam
              i samhället, det vill säga i förlängningen sharialagar, i likhet
              med vad vi kan se i Iran och Saudiarabien. Vill man applicera
              och använda islam i samhället och i politiken så vill man applicera
              de lagar som är grundvalen för islam, alltså sharia. Han sade
              att islam inte bara ska existera i moskén. Vad menar han då? Han
              menar att den ska existera här inne, han menar att den ska existera
              ute på gatan överallt.
            </seg>
            <seg xml:id="i-6221245679646b9c-0">
              Inte ett enda ord av kritik hördes under eller efter den demonstrationen
              från Björling eller från Utrikesdepartementets rapportering på
              deras hemsida.
            </seg>
            <seg xml:id="i-9d93eca863f537b2-0">
              Som talaren på demonstrationen sade är islam en komplett religion.
              Där har han ett rätt. Islam är komplett i den meningen att den
              reglerar allting i en muslims liv. Applicerandet av islam i samhället
              leder obönhörligen till att frihet inskränks, inte minst för kvinnor.
              Att Björling medverkar vid en demonstration som uttryckligen tar
              ställning för islam och sharia i samhället utan att reagera, inte
              ens när det påtalas av mig, säger väl en del om att regeringen
              inte vågar eller vill ta i dessa frågor.
            </seg>
            <seg xml:id="i-9ebd668ebcd9700f-0">
              Björling menar även att talaren på demonstrationen inte pratar
              om att han vill ha en islamisk stat i Sverige. Det får onekligen
              ses som en extremt naiv och oerhört välvillig tolkning av vad
              som sades. Förutom i det första citatet hyllar han annars den
              islamiska staten och beklagar att det inte ser ut så här i dag.
              När en person deklarerar dels att han vill ha en stat där politiken
              influeras och styrs av islam, dels att islam inte bara ska hållas
              i hemmet utan styra alla delar av samhället, samtidigt som han
              hyllar en islamisk stat och beklagar att det inte ser ut så här
              i dag, hur lyckas då Björling tolka det som att han inte vill
              se en muslimsk stat i Sverige? Den frågan skulle jag vilja ha
              svar på.
            </seg>
            <seg xml:id="i-08e3903d20769f0f-0">
              Islam är en totalitär ideologi där kvinnor och otrogna förtrycks
              och inte åtnjuter samma rättigheter som andra. Genom att delta
              i en muslimsk demonstration som på detta oerhört tydliga sätt
              tar ställning för ett muslimskt samhälle, en muslimsk stat och
              sharialagarna legitimerar Ewa Björling, som representerar regeringen,
              dessa åsikter. Jag antar att det har någonting att göra med någon
              sorts ängslig politisk korrekthet som har sin grund i den naiva
              och verklighetsfrånvända idé som mångkulturalismen är. I ljuset
              av denna galna ideologi blir alla idéer och kulturer, oavsett
              hur sjuka och totalitära de än må vara, spännande och exotiska,
              speciellt när man kallar det religion. Med det epitetet blir allting
              varmt och fluffigt, så att handelsministern kan frottera sig med
              islamister och sedan gå hem och tro att hon gjort någonting fint
              och gulligt.
            </seg>
            <seg xml:id="i-af0147b22e8193b2-0">
              Frågan kvarstår. Har statsrådet verkat för eller avser statsrådet
              att verka för att UD i sin rapportering av denna händelse tar
              avstånd från de åsikter som demonstrationen stod för?
            </seg>
          </u>
          <note xml:id="i-6e08c88caced579d-0">
            I detta anförande instämde Josef Fransson (SD).
          </note>
          <note type="speaker" xml:id="i-c84a530480b8df71-0">
            Anf. 36 KATARINA KÖHLER (S):
          </note>
          <u who="katarina_kohler_c6b83a" xml:id="i-1fceffa8204fc035-0">
            <seg xml:id="i-64b781b0454d037c-0">
              Herr talman! Jag ska inte hålla något långt anförande. Jag tycker
              att det är hedrande för ministern att hon var med på det hon var
              med på och säger det hon säger. Vi lever i ett land med många
              människor från många olika kulturer. Det är klart att vi ska finnas
              där människor är, oavsett var de kommer från. Det finns många
              rörelser som vi i dagligt tal kallar religiösa men som också är
              hela samhällssystem. Vi har katolicismen och andra rörelser där
              religion och politik vävs ihop. Jag tycker att det var bra att
              ministern var där.
            </seg>
          </u>
          <note type="speaker" xml:id="i-9963c409534b512c-0">
            Anf. 37 Statsrådet EWA BJÖRLING (M):
          </note>
          <u who="unknown" xml:id="i-91c667a0f9be04d0-8">
            <seg xml:id="i-97e993b32584ca01-0">
              Herr talman! Till att börja med vill jag konstatera att det råder
              yttrandefrihet i vårt land. Jag tycker att en ängslig politik,
              som Kent Ekeroth talar om, vore att vända ryggen till människor
              i vårt land därför att de har en annan tro. Jag avser att fortsätta
              att respektera olika minoriteter i vårt land, oavsett vilka minoriteter
              det råkar röra sig om.
            </seg>
            <seg xml:id="i-eb09730da7eb2afe-0">
              Jag tycker också att det vore intressant att höra hur många shiamuslimer
              Kent Ekeroth har kontakt med och betecknar som sina vänner som
              han känner och umgås med. Jag kan berätta att jag har ganska många
              shiamuslimska vänner som är väl integrerade i det svenska samhället
              och som på ett bra sätt kan kombinera sin vardag med att vara
              troende muslimer. Jag kan också garantera Kent Ekeroth att ingen
              av dessa vill skapa en islamisk stat.
            </seg>
            <seg xml:id="i-35e5941e2cbf6c42-0">
              Jag vill också gärna berätta vad jag själv sade i talet på Mynttorget.
              Det skadar nog inte att återupprepa. Detta skedde i nära samband
              med det terrordåd som utfördes i Sverige.
            </seg>
            <seg xml:id="i-c8ce7a337d06b1cd-0">
              Jag sade följande: Jag och Sveriges regering vill i dag också
              uttrycka vår sorg sorg över det meningslösa våldet, som fått ett
              nytt ansikte i vårt land, en form av våld som vi hittills varit
              förskonade från men som sedan flera år tillbaka plågar flera andra
              länder, sorg över att vårt öppna samhälle, det som vi alla vårdar
              och bygger tillsammans, har drabbats av en illgärning som kunde
              ha fått fruktansvärda följder. Vi tvingas inse att fred och försoning
              fortfarande är långt borta. Men vi vet samtidigt att fred kan
              uppnås, inte bara i ett tillkommande liv utan här på jorden, att
              våld kan besegras med frimodighet, att fruktan kan övervinnas
              med kunskap och att extremism kan botas med tolerans.
            </seg>
          </u>
          <note type="speaker" xml:id="i-85e61193e13a05cc-0">
            Anf. 38 KENT EKEROTH (SD):
          </note>
          <u who="kent_ekeroth_fa6033" xml:id="i-06c099786b654898-1">
            <seg xml:id="i-108020ad8aeffcce-0">
              Herr talman! Det blir intressant när Ewa Björling pratar om yttrandefrihet.
              Det finns väl ingen här som har ifrågasatt yttrandefriheten över
              huvud taget? Det jag har ifrågasatt är hur en representant för
              regeringen kan delta i denna demonstration. Jag kan ha förståelse
              för att man kommer på den här manifestationen och deltar. Men
              att man när man sedan hör, antingen där eller efteråt, det talarna
              säger om en muslimsk stat, om att islam ska styra i samhället
              inte tar avstånd från de åsikterna, som uttalats på en demonstration
              man själv legitimerade, är anmärkningsvärt. Folk får säga vad
              de vill. Men det behöver inte betyda att man ska tycka att det
              är bra eller att man ska stödja de åsikterna.
            </seg>
            <seg xml:id="i-cca9e114deb5ecdc-0">
              Det handlar inte heller om att vända någon ryggen. Björling sade
              att hon inte vill vända ryggen åt några grupper i Sverige, oavsett
              vilka åsikter de framför. Björling tar upp sina personliga vänner,
              som inte har någonting med detta att göra. Jag ställde denna interpellation
              för att fråga om just denna händelse, om manifestationen, om de
              oerhört tydliga uttalanden som talaren gjorde om muslimska värderingar,
              en muslimsk stat, en komplett religion som ska råda i samhället
              och så vidare. Det är de uttalandena jag pratar om, inte om Ewa
              Björlings personliga vänner, inte om att vända någon ryggen och
              inte om yttrandefrihet.
            </seg>
            <seg xml:id="i-0c810f2fffc14c6f-0">
              Folk får säga precis vad de vill, men det betyder inte att en
              representant från regeringen ska legitimera dessa åsikter. Uttrycker
              man dessa åsikter, där man hyllar den islamiska stat som Muhammed
              skapade och beklagar att det inte ser ut så här i dag, då hyllar
              man sharialagarna, då hyllar man stening för sex utanför äktenskapet,
              då hyllar man de åsikter som förtrycker kvinnor och gör att de
              inte får jobb, inte får köra bil och är mannens ägodel. Då hyllar
              man de värderingarna, för det är exakt detta som den muslimska
              staten innebär, då som nu, på Muhammeds tid och i dag, som det
              praktiseras i bland annat Iran och Saudiarabien.
            </seg>
            <seg xml:id="i-ce29d587cabd2fff-0">
              Det går inte att skylla på yttrandefrihet. Det går inte heller
              att skylla på religionsfrihet. En religion är en serie åsikter.
              Man kan sätta en stämpel Gud sade det till mig! och anse att det
              sedan skulle vara okej. Men det spelar väl ingen roll om det är
              Gud eller någon människa som säger det! Är det dåligt så är det
              dåligt, och det påverkar människor i dag.
            </seg>
            <seg xml:id="i-ac2bb3f48ac1a7fe-0">
              Det finns en oerhörd massa människor, framför allt kvinnor jag
              säger det igen som lider under de påbud som islam har satt upp.
              Genom att inte ta avstånd från en person som hyllar den islamiska
              staten och beklagar att det inte ser ut så här i dag legitimerar
              man de åsikterna. Det är det jag pratar om, inte om Ewa Björlings
              personliga vänner, inte om något annat, utan om att legitimera
              islamistiska värderingar där kvinnor står först i skottlinjen.
              Det är det som är beklagligt. Det är väldigt beklagligt att man
              inte bara kan ge ett rakt svar om att man tar avstånd från dessa
              värderingar, som uttrycktes vid den här demonstrationen och som
              det finns bild- och ljudbevis för, och det visar återigen på att
              man har det här skynket med mångkulturalismen. Man är väldigt
              rädd för att komma med kritik, i det här fallet mot en religion
              eller en person som uttalar dessa åsikter, för man kan bli stämplad
              som det ena eller det andra.
            </seg>
            <seg xml:id="i-bf687256bcc3c937-0">
              Återigen: Interpellationen handlar om situationen att en person
              hyllar den islamiska staten och tyvärr legitimeras av en företrädare
              för regeringen. Det är väldigt beklagligt.
            </seg>
          </u>
          <note xml:id="i-6e08c88caced579d-1">
            I detta anförande instämde Josef Fransson (SD).
          </note>
          <note type="speaker" xml:id="i-8863f1aa60cb6b98-0">
            Anf. 39 Statsrådet EWA BJÖRLING (M):
          </note>
          <u who="unknown" xml:id="i-91c667a0f9be04d0-9">
            <seg xml:id="i-79ddedfc222b7ea1-0">
              Herr talman! Jag tänker inte gå in på Kent Ekeroths närmast paranoida
              känslor inför muslimer utan vill bara konstatera att det råder
              religionsfrihet i vårt land. Jag rekommenderar också Kent Ekeroth
              att läsa mer religionsvetenskap, så att han vet vad han talar
              om när det handlar om muslimer. Det finns väldigt många olika
              schatteringar. Jag kan också konstatera att många av de muslimer
              som lever i vårt land lever i ett modernt samhälle i ett jämställt
              Sverige och respekterar detta. Det finns också väldigt många muslimska
              kvinnor som arbetar och har frihet, precis som alla andra kvinnor
              i Sverige.
            </seg>
            <seg xml:id="i-15330675424e1fb6-0">
              Naturligtvis står den svenska regeringen för svenska värderingar.
              Det är också detta som jag har uttryckt vid demonstrationen, och
              det är det som jag uttrycker när jag är ute i världen. När jag
              reser till Mellanöstern är det inte minst viktigt att stå för
              svenska värderingar, att stå för jämställdhet, att vara där som
              kvinna, att tala om mänskliga rättigheter för alla, inklusive
              kvinnor, och att tala om miljöhänsyn, antikorruption och arbetstagarens
              rättigheter på arbetsplatsen. Det är precis detta som svenska
              företag är så bra på ute i världen. Det är också på det sättet
              vi gör skillnad för att fler människor ska få leva i frihet och
              demokrati.
            </seg>
            <seg xml:id="i-ec1697811e0c46e1-0">
              Jag gav flera tydliga exempel på det som sker just nu i Nordafrika
              och Mellanöstern. Där ser vi hur många människor som nu kräver
              reformer och faktiskt får ökad frihet. Hade detta skett om vi
              hade diskuterat som Kent Ekeroth? Hade detta skett om vi hade
              haft bojkott och isolering? Nej, jag tror inte det.
            </seg>
            <seg xml:id="i-4eb40778cf171f4f-0">
              Jag tror tvärtom att det är otroligt viktigt att vi finns närvarande,
              att vi visar på våra svenska värderingar och att vi har svenska
              företag som är med och hjälper till med att bygga upp telekomnät
              och möjligheter för människor att samlas, så att de kan kräva
              reformer och ha mer kontakt med omvärlden, alltså i det här fallet
              med oss som står för svenska värderingar. Jag är övertygad om
              att majoriteten av de muslimer som kommer hit vill dela våra värderingar
              samtidigt som man kan leva som troende muslim i en svensk vardag.
            </seg>
          </u>
          <note xml:id="i-eba5f973eb8fc2e2-0">
            I detta anförande instämde Katarina Köhler (S).
          </note>
          <note type="speaker" xml:id="i-183bfbbef9228480-0">
            Anf. 40 KENT EKEROTH (SD):
          </note>
          <u who="kent_ekeroth_fa6033" xml:id="i-06c099786b654898-2">
            <seg xml:id="i-2c290feb21b13c2a-0">
              Herr talman! Det är roligt att höra, Ewa Björling, att man står
              för svenska värderingar. Det är bara synd att man inte visar det
              när man legitimerar den här demonstrationen, där man hyllade en
              muslimsk stat.
            </seg>
            <seg xml:id="i-853c0de66859dc0e-0">
              Ewa Björling uppmanade mig att läsa på om islam. Jag har faktiskt
              läst både Koranen och de andra två böckerna. Jag undrar om Ewa
              Björling ens vet vad de två böckerna heter. Kan hon, som uppenbarligen
              kan islam, nämna namnen på de andra två viktiga böckerna i islam?
              Det är de som de facto utgör en majoritet av islams texter och
              som sharialagarna i mångt och mycket baseras på. Jag vet vilka
              de är, men jag betvivlar att Ewa Björling vet det. Jag har läst
              delar av dem. Jag är alltså ganska väl förtrogen med islam. Problemet
              är att ju mer man läser desto värre blir det.
            </seg>
            <seg xml:id="i-4fe827755f134604-0">
              Det som händer i Nordafrika måste jag kommentera. Jag var uppe
              i den utrikespolitiska debatten och diskuterade de här frågorna.
              Jag hoppas att utvecklingen går i riktning mot demokrati och sekularisering,
              men med vetskap om att 95 procent av den egyptiska befolkningen
              stöder islam och sharia i lagarna i samhället och med tanke på
              att det muslimska brödraskapet är den starkaste kraften i Egypten
              har jag inte jättestora förhoppningar om att det kommer att gå
              väl där.
            </seg>
            <seg xml:id="i-2149cce29098f90d-0">
              Varenda gång man talar om dessa frågor hör man företrädare för
              regeringen eller för de andra sju partierna tala om religionsfrihet.
              Detta handlar inte om religionsfrihet. Detta handlar om vad den
              här personen sade på demonstrationen, där han hyllade en muslimsk
              stat. Om Ewa Björling är så väl förtrogen med islam måste hon
              också veta vad en islamisk stat innebär. Man kan inte gå därifrån
              utan att nämna detta eller att ta ställning mot det. Det har inget
              med religionsfrihet eller yttrandefrihet att göra. Det har att
              göra med vad den här personen sade på demonstrationen och som
              handelsministern lät passera. Jag hade önskat att hennes svar
              skulle vara enkelt och tydligt, men det verkar inte vara fallet.
            </seg>
          </u>
          <note type="speaker" xml:id="i-bff65057bcd97d58-0">
            Anf. 41 Statsrådet EWA BJÖRLING (M):
          </note>
          <u who="unknown" xml:id="i-91c667a0f9be04d0-10">
            <seg xml:id="i-20701e2e4a8bc346-0">
              Herr talman! Om jag deltar i en högtid, i en demonstration här
              i Sverige betyder det inte att jag måste dela alla värderingar
              hos alla dem som befinner sig där. Vi har yttrandefrihet och religionsfrihet,
              och det är faktiskt tillåtet att tycka precis som man vill i Sverige.
              Det ska vi värna och vårda.
            </seg>
            <seg xml:id="i-4bd970f05124f9f8-0">
              Sedan tycker vi naturligtvis olika. Det gör inte minst Kent Ekeroth
              och jag här i dag. Det har jag full respekt för att vi gör. Vi
              ska fortsätta ha yttrandefrihet. Jag tycker att det är fantastiskt
              att vi lever i en demokrati där vi kan ha öppna diskussioner när
              vi har olika åsikter.
            </seg>
            <seg xml:id="i-7d5fbc85d975ac63-0">
              Jag vill slutligen också bara rekommendera Kent Ekeroth att läsa
              det betänkande som utrikesutskottet här i riksdagen skrev när
              jag var riksdagsledamot under perioden 20022006. Då gjorde vi
              ett flerårigt, gediget arbete som resulterade i ett betänkande
              om våra relationer till den muslimska världen i vårt grannområde,
              det vill säga Mellanöstern och Nordafrika. Det var också ett betänkande
              som hela riksdagen stod bakom och som också innehöll rekommendationer
              till regeringen att arbeta för ökad tolerans även i vårt svenska
              samhälle. Detta rekommenderar jag starkt till Kent Ekeroth.
            </seg>
            <seg xml:id="i-4565dc57d5193bcf-0">
              Det är glädjande att höra att Kent Ekeroth också har läst Koranen.
            </seg>
          </u>
          <note xml:id="i-4fda03b35b3e5048-2">
            Överläggningen var härmed avslutad.
          </note>
          <note xml:id="i-9768cc4cde23997a-0">
            7 § Svar på interpellation 2010/11:219 om riskerna för en ny
            fastighetsbubbla
          </note>
          <note type="speaker" xml:id="i-35f71db2de3ad677-0">
            Anf. 42 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-d07b5817ee75a350-0">
            <seg xml:id="i-b4834553acdf1ffc-0">
              Herr talman! Hannah Bergstedt har frågat mig hur jag ser på riskerna
              för en ny fastighetsbubbla och vilka åtgärder jag planerar för
              att minska dessa risker och som kan ge människor ökad långsiktig
              trygghet kring sitt boende.
            </seg>
            <seg xml:id="i-b2dd810eb3e59bf2-0">
              Fastighetskrisen under 90-talet, som hängde intimt samman med
              den ekonomiska kris som då drabbade Sverige, slog mycket hårt
              mot dem som ägde bostäder egnahemsägare, bostadsrättsinnehavare
              och bostadsrättsföreningar samt hyresvärdar, och därmed även hyresgästerna.
              I synnerhet drabbades många som nyligen investerat i en bostad
              eller fastighet, vare sig det handlade om nyproduktion eller ombyggnad.
              Det är angeläget att minimera riskerna för att detta nu händer
              igen.
            </seg>
            <seg xml:id="i-187ee87eb5a9530d-0">
              Priserna på bostäder har under en längre tid stigit kraftigt
              och därmed också hushållens skuldbörda. Vid den utfrågning som
              finansutskottet anordnade den 20 januari framgick att enigheten
              var stor om att prisutvecklingen på bostäder i stor utsträckning
              kan förklaras av ett antal grundläggande faktorer, däribland hur
              befolkningen har förändrats i relation till bostadsbeståndet,
              realinkomsternas utveckling och ränteutvecklingen. Det är dock
              uppenbart att denna utveckling, som innebär en ökad sårbarhet
              för allt fler hushåll, inte kan pågå i längden utan stora risker
              för allvarliga konsekvenser för både hushållen och samhällsekonomin
              om bostadspriserna skulle börja falla. Ansvariga myndigheter som
              Finansinspektionen och Riksbanken följer därför noga utvecklingen
              på bolånemarknaden.
            </seg>
            <seg xml:id="i-e728c537ca5118c8-0">
              Jag delar i allt väsentligt denna inställning, samtidigt som
              jag också vill lyfta fram det alltför låga byggandet som en viktig
              förklaring. Utvecklingen ser olika ut runt om i landet, men när
              befolkningen ökar i ett antal regioner utan att bostadsutbudet
              följer med ökar givetvis konkurrensen om de bostäder som finns.
              Det är därför angeläget att bostadsbyggandet ökar ytterligare.
              Det arbete som har genomförts under den gångna mandatperioden
              med att skapa långsiktigt hållbara spelregler för inte minst hyresbostadsmarknaden
              är en viktig förutsättning för att utbudet på marknaden ska kunna
              möta efterfrågan genom ett ökat byggande. Det finns all anledning
              att fortsätta detta långsiktiga arbete för att öka bostadsbyggandet,
              i första hand därför att bostäderna behövs för alla de som efterfrågar
              en bostad, men också därför att ett ökat byggande främjar rörligheten
              på bostadsmarknaden och därmed samhällsekonomin. I takt med att
              regeringens bostadspolitik för bättre fungerande bostads- och
              byggmarknader får genomslag bör den dessutom bidra till att dämpa
              pris- och låneutvecklingen.
            </seg>
            <seg xml:id="i-718702805539bd3a-0">
              Samtidigt är det självklart så, att regeringen följer utvecklingen
              noga och har beredskap för att komma med åtgärder för att dämpa
              prisutvecklingen och för att förebygga framtida problem.
            </seg>
          </u>
          <note type="speaker" xml:id="i-fb84a9d9da8d27a8-0">
            Anf. 43 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-185ec44985e57b16-0">
            <seg xml:id="i-247d6cd19e246afb-0">
              Herr talman! Låt mig börja med att tacka ministern för svaret.
              Befolkningen har förändrats i relation till bostadsbeståndet,
              säger ministern i sitt svar. För att illustrera detta tänkte jag
              låna lite siffror från Svenska Bankföreningen, som var en av de
              föredragande vid den utfrågning som ministern nämnde i sitt svar.
            </seg>
            <seg xml:id="i-8eea035223066d82-0">
              Vi har en befolkningsförtätning i storstäderna och i tillväxtregionerna,
              däribland i mitt eget hemlän Norrbotten där Malmfälten är en av
              regionerna. Där har konkurrensen om bostäderna hårdnat väsentligt.
              Om man tittar på hela landet ska det med den nybyggnation som
              sker i dag i snitt bo åtta personer i varje nybyggnation. Om vi
              talar om Helsingforssområdet är det fem personer i varje nybyggd
              bostad.
            </seg>
            <seg xml:id="i-25bff5d680ebc938-0">
              Det är inte rimligt. Effekten drivs dessutom på av att regeringen
              har ökat kraven på den som är arbetssökande att flytta till arbete
              väldigt snabbt. Samtidigt görs det väldigt lite för att stimulera
              till att nya bostäder byggs. Detta har tillsammans med låga räntor,
              ökade inkomster och stora skattesänkningar bidragit till att driva
              upp priserna på bostadsrätter och villor. Det gör att svenska
              hushåll nu får betala alltmer av det man har kvar i plånboken
              för att låna.
            </seg>
            <seg xml:id="i-b971d898397d0550-0">
              De svenska huspriserna ligger högst i Europa. Belåningsgraden
              når enligt Finansinspektionen historiskt höga siffror. Nu när
              räntorna stiger kommer det att påverka konsumtionsutrymmet för
              alla som har ett lån. Det i sin tur gör att stora delar av det
              jobbskatteavdrag som regeringen skapat genom att ta från människor
              som har små marginaler och ge till dem som har i stället för att
              gå till ökad konsumtion går direkt ned i bankernas fickor.
            </seg>
            <seg xml:id="i-1caadd1dd2ff2cbf-0">
              Denna situation skapar utsatta hushåll där många kommer att ha
              svårt att klara sin bostad vid en omställning i livet. Samtidigt
              som regeringen knappt lyfter ett finger för att öka byggnationen
              försämras omställningsförsäkringarna. Ett hushåll där någon i
              familjen blir sjuk eller arbetslös kommer snabbt att känna av
              de ökade räntorna. Det värsta scenariot är att inte kunna klara
              sina lån och tvingas sälja sin bostad till ett lägre pris än vad
              man själv har betalat.
            </seg>
            <seg xml:id="i-16ecf90944dfa08b-0">
              Mot den bakgrunden vore det önskvärt om ministern kunde bli lite
              mer tydlig och konkret gällande insatser på kort sikt som kan
              bidra till att minska hushållens utsatthet. Det handlar om nu.
              Vilka instrument är ministern beredd att utnyttja för att samhället
              ska ta ett större ansvar för bristen på bostäder, stigande bopriser
              och hög belåningsgrad?
            </seg>
          </u>
          <note type="speaker" xml:id="i-1a8b80f6d738ae8e-0">
            Anf. 44 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-d07b5817ee75a350-1">
            <seg xml:id="i-abcc89aa355eab09-0">
              Herr talman! Vi ska komma ihåg att vi har flera faktorer som
              skapar den situation vi nu har. Jag nämnde de låga räntorna. De
              gör det billigare att låna och driver därmed på priserna.
            </seg>
            <seg xml:id="i-d60b025e9535dc76-0">
              Vi har också haft en stor inflyttning till våra storstäder, ett
              flyttningsöverskott från utlandet till våra storstäder och också
              ett födelseöverskott. Allt detta samverkar. Just nu har vi också
              stora ungdomskullar som ska ut på bostadsmarknaden, vilket gör
              att problemen troligtvis kommer att förvärras de närmaste åren.
            </seg>
            <seg xml:id="i-75fa8979d04d9eaa-0">
              Vad är då problemet? Det är att vi sedan ungefär 1993 har byggt
              hälften så mycket som våra nordiska grannländer har gjort. Vi
              har under en lång tid investerat betydligt mindre i bostadssektorn
              i Sverige än alla andra länder runt omkring oss. Jämför vi med
              OECD-länderna i genomsnitt har vi investerat mindre än hälften
              i bostadssektorn.
            </seg>
            <seg xml:id="i-018c33ae6dd5d7fb-0">
              I Spanien och de länder som upplevt en bostadsbubbla och en kraschad
              ekonomi har man haft en extremt hög investering i nya bostäder
              och en stigande prisutveckling. I Sverige har vi haft stigande
              prisutveckling och en låg nyproduktion av bostäder. Det är dilemmat.
              Vi har haft det problemet under en lång följd av år.
            </seg>
            <seg xml:id="i-e2f2c4de11ad0443-0">
              Jag skulle retoriskt kunna fråga vad Socialdemokraterna har gjort
              åt detta under sin tid med regeringsmakten, men det ska jag inte
              göra. Det som nu är intressant är: Hur skapar vi goda förutsättningar
              för den ökning av bostadsbyggandet som vi nu ser? Nu ökar bostadsbyggandet
              kraftigt. Under 2010 och 2011 ser vi kraftiga uppgångar, och kurvorna
              ser ut att kunna fortsätta uppåt.
            </seg>
            <seg xml:id="i-0da27ad66d2ca90e-0">
              Nu gäller det att se till att få kurvorna att fortsätta uppåt
              och ligga kvar på en hög nivå under en längre tid. Hur ska vi
              kunna klara detta? Jag tror inte på kortsiktiga åtgärder av karaktären
              bostadssubventioner, som Socialdemokraterna har varit inne på.
              Jag tror på goda tydliga spelregler för bostadsbyggandet och minskat
              regelkrångel. Det gäller att se till att kommunerna är på alerten
              när det gäller att ta fram planer, detaljplanerad mark och hantera
              de processerna på ett effektivt sätt.
            </seg>
            <seg xml:id="i-9a7708a1bc75661f-0">
              Det handlar om att vi ser till att vi utnyttjar det befintliga
              beståndet på ett effektivare sätt genom att bland annat stimulera
              ekonomiskt med skatteavdrag för dem som hyr ut i andra hand. Det
              gäller exempelvis dem som bor i stora bostäder och kanske har
              en övervåning i villan ledig, inte minst för studenter på studieorter.
              Det finns en lång rad av sådana åtgärder.
            </seg>
            <seg xml:id="i-006700f6cd2c9166-0">
              Vi har också reformerat lagstiftningen för de kommunala bostadsbolagen
              och hyressättningssystemet. Hyresbostädernas läge, standard och
              kvalitet ska i högre grad påverka hyressättningen. Det är ett
              ansvar som vi har lagt på bostadsmarknadens parter att se till
              att man får en bättre fungerande hyressättning. Det jobbas med
              det. Den första rundan i de förhandlingar som pågår just nu håller
              på att avslutas.
            </seg>
            <seg xml:id="i-9c6c596ed81f5ce6-0">
              Vi har genomfört en rad åtgärder under den förra mandatperioden.
              Vi fortsätter det arbetet för att se till att vi får ned kostnader,
              ökar tillgången till byggbar mark och skapar goda spelregler för
              att se till att vi får ett betydligt högre bostadsbyggande i framtiden.
            </seg>
            <seg xml:id="i-91884e4f4fec4168-0">
              När det gäller den akuta situationen med den stigande skuldsättningen
              i hushållen har de svenska hushållen ungefär 170 procent av den
              disponibla inkomsten i skulder. Vi vet också att en del hushåll
              har en extremt hög skuldsättning medan andra hushåll har mindre.
              Det finns en olikhet som kanske inte statistiken fullt ut fångar
              in.
            </seg>
            <seg xml:id="i-2da51f2877b719ee-0">
              Här håller Finansinspektionen och Riksbanken noga ögonen på detta.
              Jag välkomnar oerhört starkt Bankföreningens rekommendation att
              ha ett amorteringskrav på lånen. Jag tror att de hushåll som har
              hög skuldsättning också ska amortera. Det är en god ekonomisk
              folkbildning att man alltid försöker att betala av om än lite
              på de lån man har för att minska risken.
            </seg>
            <seg xml:id="i-aa95cfea6af1d57e-0">
              Problemet ligger i att om vi får exempelvis en yttre störning
              från omvärlden riskerar hushållen att bli rädda. Då börjar man
              dra ned konsumtionen på andra varor, och det får effekter på hela
              ekonomin. Det är den oron vi måste motverka med arbete på finansmarknaden
              men också genom att främja ett högre bostadsbyggande.
            </seg>
          </u>
          <note type="speaker" xml:id="i-f7567c4f2147d6d2-0">
            Anf. 45 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-185ec44985e57b16-1">
            <seg xml:id="i-038d2c69962c8303-0">
              Herr talman! Förra socialdemokratiska mandatperioden påbörjades
              över 127 000 bostäder. Alliansens första mandatperiod stannade
              byggnationen på 90 000. Minskningen i bostadsbyggande skedde redan
              innan finanskrisen var ett faktum. Visst har bostadsbyggandet
              ökat. Men då ska vi också komma ihåg att det var nere på rekordlåga
              nivåer. Det var det lägsta på tio år under 2009.
            </seg>
            <seg xml:id="i-aae9a75b81da2080-0">
              Vi kan tvista om historiebeskrivningen. Men det kommer inte att
              hjälpa ett dugg, Stefan Attefall. Jag tar gärna ansvar för våra
              eventuella tillkortakommanden, och jag tar gärna över ansvaret
              från ministern om han anser att han inte riktigt klarar ut problemet.
              Men just nu är det ministern som är politiker och ansvarig för
              området. Jag hoppas därför att jag ska få svar på mina frågor.
            </seg>
            <seg xml:id="i-f35f8c1bb1ba3487-0">
              Om jag förstår ministern rätt syftar han i sitt svar på överenskommelsen
              mellan Hyresgästföreningen, Fastighetsägarna och Sabo när han
              talar om långsiktiga hållbara spelregler på bostadsmarknaden.
              Men det är inte regeringens verk.
            </seg>
            <seg xml:id="i-a653e0f9dd77386c-0">
              Tror ministern verkligen att det räcker med det så att vi inte
              får en lågkonjunktur där hushåll kommer att bli överskuldsatta
              för livet och bostadsbubblan spricker? En del befarar en pyspunka
              som gör att det blir en lång och plågsam tid för många som är
              högt belånade. Allt detta är för att människor vill ha möjlighet
              att flytta till ett arbete och få tak över huvudet.
            </seg>
            <seg xml:id="i-2e4552783e3e2dc1-0">
              Stefan Attefall säger att han inte tror på subventioner, men
              det är inte riktigt sant. Den här regeringen subventionerar också.
              ROT-avdraget är ett bra exempel. Det är helt okej att subventionera
              en köksombyggnad. Men att se till att det byggs bostäder så att
              människor har någonstans att bo är inte okej. Varför det är så
              skulle jag gärna vilja ha ett svar på.
            </seg>
          </u>
          <note type="speaker" xml:id="i-d871217a8a5be6ae-0">
            Anf. 46 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-d07b5817ee75a350-2">
            <seg xml:id="i-221c7d172adad02a-0">
              Herr talman! Jag delar helt Hannah Bergstedt beskrivning av problemen
              vi har med bristen på bostäder. Jag kan vara övertydlig på den
              punkten så att det inte ska vara några tvivel om det.
            </seg>
            <seg xml:id="i-5c9660ace1630bd0-0">
              Vad gör man åt detta problem? Vi kan titta tillbaka i tiden på
              hur bostadsbyggandet i Sverige har utvecklats och jämföra oss
              exempelvis med Danmark, Finland och Norge. Vi har haft exakt samma
              konjunkturförlopp. När det steg i Sverige steg det i de andra
              länderna, när det sjönk i de andra länderna sjönk det också i
              Sverige.
            </seg>
            <seg xml:id="i-4983aa24e1246e53-0">
              Det intressanta är bara att under den tid vi hade subventioner
              av socialdemokratisk modell avvek vi inte från det mönstret, utan
              vi följde precis det nordiska mönstret. Allt tydde på att de subventionerna
              gick rakt ned i byggherrarnas fickor. För att tala vänsterpartistiskt
              och socialdemokartiskt språk gick de rakt ned i byggkapitalisternas
              fickor.
            </seg>
            <seg xml:id="i-9443aab7f9138c39-0">
              Däremot såg vi att under finanskrisen och dess omständigheter
              tvärstannade byggmarknaden. Det är denna utveckling vi nu har
              börjat lämna bakom oss.
            </seg>
            <seg xml:id="i-e1b4dab0da5a58b5-0">
              Under förra mandatperioden genomförde vi många reformer. När
              det gäller reformeringen av hyreslagstiftningen är det inte sant
              att det enbart var parterna som kom överens. Vi gjorde också en
              del regeländringar för att svara upp mot överenskommelsen. Vi
              reformerade allmännyttans roll. Vi avskaffade den statliga fastighetsskatten.
              Vi införde ägarlägenheter i nyproduktion. Vi införde statlig garanti
              under byggtiden för att motverka finanskrisen. Vi har reformerat
              plan och bygglagen som träder i kraft den 2 maj. Här jobbar vi
              intensivt med implementeringen av och information om den nya lagstiftningen
              för att se till att den ska bli effektivare och skapa bättre och
              tydligare processer.
            </seg>
            <seg xml:id="i-83b29a99c2ea5af5-0">
              Vi jobbar vidare med regelförenklingsfrågor både på statlig nivå
              och på myndighetsnivå. Vi jobbar också med att försöka få mindre
              av regelkrångel ute i kommunerna. Vi ser över hur vi ska kunna
              stärka hyresrättens ställning. Ett utredningsarbete kommer att
              dras i gång för att se till att vi ska kunna skapa bättre spelregler
              för hyresrätten också långsiktigt.
            </seg>
            <seg xml:id="i-2720e41352f90ba3-0">
              Vi jobbar på olika sätt för att få hela bostadsmarknaden att
              fungera bättre. Vi ser exempelvis hur byggprisindex har stigit
              mycket snabbare än den vanliga inflationen. Någonting är skevt
              också inom byggbranschen. Här måste vi både i samtal med branschen
              och genom att titta över hur upphandlare på kommunal nivå och
              i staten agerar se till att vi främjar en ökad konkurrens. Därmed
              kan vi få bort den kostnadspress uppåt som tydligen är mycket
              stark inom byggnadsindustrin och byggbranschen. Vi har alltså
              vidtagit en rad olika åtgärder.
            </seg>
            <seg xml:id="i-5b6b13f5b5aef7de-0">
              Men subventioner, i den mening vi har haft sådana i Sverige,
              har historiskt sett inte visat sig öka bostadsbyggandet och få
              oss att avvika från någon trend i andra länder. De har dessutom
              effekten att om man skulle införa sådana i dag måste vi gå till
              EU för att få dem godkända, vilket tar åtta till tio månader.
              Och vad händer då? Då stannar byggandet av. Då avvaktar alla och
              undrar: Vad kommer det för bidrag? Hur ska vi anpassa vårt byggande
              till de nya bidragen? Den positiva trenden stannar upp. Det är
              effekten av denna typ av åtgärder. Sedan börjar branschen igen
              anpassa sig efter regelverk för subventioner och liknande saker.
            </seg>
            <seg xml:id="i-79d9615869d54213-0">
              Nej, tydliga och bra spelregler vill vi ha och gärna också hitta
              lösningar budgetmässigt och tekniskt som innebär att skattetrycket
              mildras på boende och byggande. Men det är också en budgetfråga
              som måste hanteras i sammanhanget. Det handlar om att skapa goda
              spelregler långsiktigt. Varje åtgärd vi vidtar ska vara en åtgärd
              som har en långsiktig verkan. Det ska inte vara några kortsiktiga
              åtgärder som förrycker planeringsförutsättningarna och därmed
              skapar osäkerhet som i sin tur kommer att leda till ett minskat
              bostadsbyggande jämfört med hur fallet annars skulle kunna vara.
            </seg>
          </u>
          <note type="speaker" xml:id="i-1fa002cdc12ae03c-0">
            Anf. 47 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-185ec44985e57b16-2">
            <seg xml:id="i-1c15bb6fb5a16233-0">
              Herr talman! Jag hör ministern. Det handlar om ägarlägenheter
              och om förslaget om att göra det mer lönsamt att ha inneboende.
              Det ställs ut krediter. Men hitintills har förslagen från regeringen
              gett liten effekt.
            </seg>
            <seg xml:id="i-341d74593dfec29c-0">
              Låt mig bara påpeka att bostadsbyggande tvärnitade när man tog
              bort investeringsstödet. Det skedde redan 2007, innan vi var inne
              i en finanskris.
            </seg>
            <seg xml:id="i-18426adc60b6ef6e-0">
              Ministern talar om långsiktighet. Långsiktighet är självfallet
              bra. Men problemet finns nu. Människor behöver bostäder som de
              har råd att bo i utan att sätta sin framtid på spel nu . Jag har
              en vän som nyss har flyttat till Kiruna och köpt sin bostad. 333
              000 kronor fick hon betala för sin lilla lägenhet. Jag kan förstå
              att det inte låter mycket med Helsingforssmått mätt. Men man ska
              veta att man för samma lägenhet för bara tio år sedan knappt kunde
              få 20 000 kronor. Bostadsbristen och risken för bostadsbubblan
              finns i hela landet.
            </seg>
            <seg xml:id="i-51b6356346d7b3e1-0">
              Frågan är: Anser Stefan Attefall att det finns ett samhälleligt
              ansvar för att människor ska ha ett boende till en rimlig kostnad?
              Eller delar Stefan Attefall exempelvis allianskollegan Peter Normans
              åsikt? Bostadskrisen måste varje individ ta ansvar för, har han
              sagt. Är det individens ansvar eller finns det ett samhälleligt
              ansvar för att se till att människor har råd att bo?
            </seg>
          </u>
          <note type="speaker" xml:id="i-0d4ad900bc85557b-0">
            Anf. 48 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-d07b5817ee75a350-3">
            <seg xml:id="i-33915ffec117b433-0">
              Herr talman! Självfallet är det vår gemensamma uppgift att skapa
              goda förutsättningar så att alla människor har en bostad till
              en kostnad man klarar av. Vi har också en särskild lag som ålägger
              kommunerna ett stort ansvar i sammanhanget.
            </seg>
            <seg xml:id="i-e06d53bd6babef95-0">
              Låt mig återgå till påståendet om att bostadsbyggandet sjönk
              före krisen. Det är sant att den lilla uppgång vi hade i bostadsbyggandet
              toppade runt 2006. Det intressanta är att den gjorde exakt samma
              sak i Finland, i Danmark, i Norge och i Sverige. I de andra länderna
              hade man inga subventioner. Sedan sjönk bostadsbyggandet på ett
              ungefär likartat sätt i alla dessa länder samtidigt. Det är märkligt
              att ett svenskt beslut om att avskaffa de socialdemokratiska subventionerna
              fick återverkningar även i Finland, Danmark och Norge. Det är
              möjligt att vi har större inflytande på våra nordiska grannar
              än vad vi har trott, men jag betvivlar att det var detta samband
              som fanns. Det hela följde alltså andra förlopp.
            </seg>
            <seg xml:id="i-8606971a220acf3e-0">
              Nu ser vi hur bostadsbyggandet ökar kraftigt. Vi ser hur det
              tar fart. Alla indikatorer pekar brant uppåt. Det ska vi vara
              glada över. Vi ska se till att kurvan fortsätter i rätt riktning
              och under en lång följd av år ligger kvar på en hög nivå. Det
              är min ambition.
            </seg>
            <seg xml:id="i-5870b59985163235-0">
              Jag ställer frågan till många kommunala bostadsbolag, till privata
              byggherrar och till andra aktörer. Och jag får ett samstämmigt
              svar: Vi vill inte ha tillbaka subventioner och bidragsregler.
              Vi vill ha goda långsiktiga spelregler! Det vill jag arbeta för
              att skapa.
            </seg>
            <seg xml:id="i-3489ffbf0b7a74b8-0">
              Jag nämnde en rad olika reformer som vi har genomfört under förra
              mandatperioden, och vi jobbar vidare med hög ambitionsnivå under
              denna mandatperioden. Om man tittar tillbaka på den period då
              Socialdemokraterna styrde mellan 2002 och 2006 kom det inga reformer
              på området. Det hände ingenting. Om man tittar tillbaka på utvecklingen
              under en lång följd av år då Socialdemokraterna har haft makten
              ser vi hur bostadsbyggandet i Sverige har varit betydligt lägre
              än i våra nordiska grannländer, i OECD-länder, än Europasnittet
              och liknande.
            </seg>
            <seg xml:id="i-bd6864dff80ee517-0">
              Det har inte fungerat i Sverige. Vi har problem på svensk bostads-
              och byggmarknad ja. Men lösningen har inte legat i de socialdemokratiska
              recepten. Jag tror på ny strategi för långsiktiga spelregler.
              Det jobbar jag för.
            </seg>
          </u>
          <note xml:id="i-4fda03b35b3e5048-3">
            Överläggningen var härmed avslutad.
          </note>
          <note xml:id="i-a3723d06a6f02d09-0">
            8 § Svar på interpellation 2010/11:221 om bostadsbristen
          </note>
          <note type="speaker" xml:id="i-c766cb5ad8f49db7-0">
            Anf. 49 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-d07b5817ee75a350-4">
            <seg xml:id="i-6f6f34cf51613849-0">
              Herr talman! Katarina Köhler har frågat mig vad jag avser att
              göra för att realisera ett bostadsbyggande som svarar mot befolkningstillväxten
              och behovet av nya bostäder.
            </seg>
            <seg xml:id="i-892ef46a8b1bba8e-0">
              Jag är enig med interpellanten om att det byggs alldeles för
              få bostäder i Sverige. Det har byggts för lite sedan ett par decennier
              vilket får konsekvenser i form av bostadsbrist. Detta blir, precis
              som interpellanten framhåller, särskilt tydligt i tillväxtregionerna.
            </seg>
            <seg xml:id="i-bd933b658441b124-0">
              Enligt färska uppgifter från SCB påbörjades byggande av nära
              25 000 bostäder under 2010. Om även de bostäder som byggs om räknas
              med är antalet påbörjade bostäder ännu högre. Boverket och övriga
              prognosmakare förutspår att bostadsbyggandet kommer att öka ytterligare
              under innevarande år.
            </seg>
            <seg xml:id="i-16c71a070f2e82f8-0">
              Detta anser jag visar på att de åtgärder som regeringen har vidtagit
              sedan regeringsskiftet har gett effekt. Så sent som den 15 februari
              stod jag här i kammaren i en interpellationsdebatt och redogjorde
              för hur vi på olika sätt arbetar för att stimulera bostadsbyggandet.
              Under förra mandatperioden vidtog vi en rad åtgärder i syfte att
              stimulera bostadsbyggandet. Bland dessa kan särskilt framhållas
              de nya villkoren på hyresmarknaden som trädde i kraft vid årsskiftet
              samt den nya plan- och bygglagen som träder i kraft den 2 maj.
              Vi kommer inte att slå oss till ro, utan fortsätta vårt långsiktiga
              arbete med att få fart på bostadsbyggandet.
            </seg>
            <seg xml:id="i-3c0b97c5a5c4f5c2-0">
              Både i Socialdemokraternas senaste budgetmotion och i rapporten
              från Socialdemokraternas kriskommission framgår att partiets strategi
              för bostadspolitiken är att återgå till en subventionspolitik.
              Jag har inga som helst intentioner att återgå till en sådan kortsiktig
              strategi med subventioner, utan kommer att fullfölja regeringens
              tydliga strategi att främja bostadsbyggandet genom långsiktigt
              stabila villkor på bostadsmarknaden.
            </seg>
          </u>
          <note type="speaker" xml:id="i-a90ec130f5e55040-0">
            Anf. 50 KATARINA KÖHLER (S):
          </note>
          <u who="katarina_kohler_c6b83a" xml:id="i-1fceffa8204fc035-1">
            <seg xml:id="i-9f01438b3adc1a2e-0">
              Herr talman! Bostadsministern och jag är eniga om att det byggs
              för få bostäder i Sverige. Men sedan är vi inte eniga om så mycket
              mer.
            </seg>
            <seg xml:id="i-56a1010992041c0c-0">
              I svaret hänvisar ministern till en förändrad plan- och bygglag
              och till nya villkor på arbetsmarknaden. Det skulle vara svaret
              på hur vi ska få i gång byggandet.
            </seg>
            <seg xml:id="i-01320dec68e5e593-0">
              Som jag ser det kan rimligtvis ingenting av detta påverka viljan
              att öka byggandet som sådant. PBL har ännu inte satts i sjön,
              och när den gör det innebär förändringarna i lagen att det blir
              ett lättare och enklare förfaringssätt när man väl har bestämt
              sig för att bygga; det håller jag med om. Men inte tror jag att
              den nya lagen stimulerar någon att besluta sig för att bygga.
            </seg>
            <seg xml:id="i-3cbf264c83af084d-0">
              Jag måste be ministern att svara på frågan om på vilket sätt
              de nya villkoren på hyresmarknaden har en direkt inverkan för
              att stimulera ett ökat byggande. Det skulle jag vilja ha svar
              på.
            </seg>
            <seg xml:id="i-7df816b6e3ffa9b0-0">
              Som jag ser det har regeringens politik när det gäller bostadsbyggande
              inte varit någon större succé hittills. Man förlitar sig på marknaden
              som vanligt. Man säger att det är individens eget ansvar. Jag
              vet att det är en viktig ideologisk fråga att marknadens krafter
              ska kunna verka utan inblandning från staten, men en regering
              måste rimligtvis våga ta ansvar för så stora och viktiga frågor
              som bostadspolitiken. Då håller det inte att avhända sig ansvaret.
              Människor måste få tak över huvudet och ha ett värdigt liv.
            </seg>
            <seg xml:id="i-58fdb1095e401dab-0">
              Jag påstår att er politik ökar klyftorna mellan grupper på område
              efter område. Det här är bara ett.
            </seg>
            <seg xml:id="i-14d29a887d1349a4-0">
              Mer än hälften av våra 290 kommuner har bostadsbrist för någon
              av kategorierna unga, studenter och vuxna. I 119 kommuner säger
              man generellt att man har brist på bostäder. Över 60 procent av
              Sveriges befolkning bor i kommuner med bostadsbrist. 220 kommuner,
              det vill säga 75 procent, anger att det är brist på hyresrätter.
              Hälften av kommunerna uppger att det är brist på bostäder för
              ungdomar mellan 19 och 25 år. 20 högskolekommuner säger att man
              har brist på lämpliga bostäder för studenter. Byggandet av studentbostäder
              har enligt SCB:s bygglovsstatistik i stort sett upphört. Under
              2009 lämnades preliminärt bygglov för knappt 60 studentbostäder
              i hela vårt land.
            </seg>
            <seg xml:id="i-cccaabd419784aaa-0">
              Sedan 2007 har ungefär 40 000 allmännyttiga hyreslägenheter sålts
              ut. Jag säger inte att alla de har omvandlats till bostadsrätter,
              men de har sålts ut från allmännyttan till privata fastighetsägare.
            </seg>
            <seg xml:id="i-1001f5cfd9e79df3-0">
              Det är ni som har regeringsmakten, och ni måste använda den för
              att göra något bra för människor. Det håller inte att bara prata
              om en plan- och bygglag som egentligen handlar om en förenkling
              av processen.
            </seg>
          </u>
          <note type="speaker" xml:id="i-70056c23cfa0a182-0">
            Anf. 51 PETER PERSSON (S):
          </note>
          <u who="peter_persson_b021b6" xml:id="i-d06f8f130af51e24-0">
            <seg xml:id="i-90cd428ffcd6b060-0">
              Herr talman! Vårt lands största problem är en pågående massarbetslöshet.
              Vi har betydande flaskhalsproblem i svensk ekonomi i dag. Ett
              problem när det gäller att skapa tillväxt är möjligheten att få
              bostad i de tillväxtregioner som vi har i Sverige.
            </seg>
            <seg xml:id="i-241588235a8f1f9e-0">
              För mig som socialdemokrat är bostaden en social rättighet, men
              den är också en viktig faktor för att vi ska kunna flytta dit
              jobben finns.
            </seg>
            <seg xml:id="i-91f55b95c41807f7-0">
              I dag ser vi hur effekterna av regeringens politik eller icke-politik
              på en rad områden gör att arbetslösheten inte minskar. Det handlar
              om arbetsmarknadspolitiken, infrastrukturpolitiken och bostadspolitiken.
            </seg>
            <seg xml:id="i-9ddef12cb29e3483-0">
              Jag tycker att det är mycket märkligt att statsrådet säger att
              vi inte ska återgå till en subventionspolitik. Ständigt upprepar
              han det här i kammaren och i andra sammanhang. Vad har du för
              problem med att vi gemensamt med samhälleliga resurser stimulerar
              en önskvärd utveckling i nationen, Stefan Attefall? Du tycker
              inte att rättigheten för yngre och andra att få en bostad är så
              angelägen som rättigheten att rekvirera statligt stöd för att
              få städat i hemmet. Det är för mig fullständigt obegripligt att
              du tycker att en hemhjälp subventionerad av staten är en större
              angelägenhet än att med statliga subventioner se till att det
              byggs lägenheter som träffar de ungas längtan efter en egen bostad.
            </seg>
          </u>
          <note type="speaker" xml:id="i-6fafd6f8a8a1afc1-0">
            Anf. 52 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-d07b5817ee75a350-5">
            <seg xml:id="i-dffc733505c47169-0">
              Herr talman! Först och främst vill jag välkomna bostadsdebatten
              med anledning av både den förra interpellationen och den här interpellationen
              och engagemanget. Jag tror att bostadsfrågorna blir viktiga och
              centrala de kommanden åren. Jag delar helt uppfattningen att bostadspolitiken
              är en viktig del i tillväxtpolitiken och arbetslinjen. När de
              nya jobben skapas på orter måste det också finnas möjligheter
              för människor att ta de jobben, och då är bostaden en central
              del i det beslutet.
            </seg>
            <seg xml:id="i-4bfc648ababd2cd8-0">
              Däremot ska vi nog markera mycket tydligt mot påståendet att
              arbetslösheten inte minskar. Jag vet inte riktigt vilken värld
              som Peter Persson då befinner sig i, men problemen är fortsatt
              stora, och de kommer att angripas med full kraft på flera områden.
              Bostadspolitiken är en del i detta.
            </seg>
            <seg xml:id="i-c4d4ed699d6da662-0">
              Varför vill jag inte gå tillbaka till subventionspolitiken? Jo,
              därför att man då måste fundera på hur en sådan subventionspolitik
              ska fungera och vilka effekter den får. Studerar man Socialdemokraternas
              budgetalternativ, deras förslag och hur de historiskt har hanterat
              de här frågorna kan man se att de har lagt fram förslag om att
              lägga 500 miljoner för att subventionera. Det räcker till 4 000
              hyresrätter om man följer de regelverk som man hade tidigare.
              Nu planeras det ju 8 000 hyresrätter. Vad händer då? Man funderar
              då: Hur ska vi göra nu? Vilka pengar räcker detta till? Sedan
              ska vi vänta på EU:s godkännande av att detta inte är snedvridande
              konkurrens. Då kommer allting att stanna av. Om det räcker till
              4 000 hyresrätter, var är då de andra 4 000?
            </seg>
            <seg xml:id="i-0ea49c4f3620c50d-0">
              Det finns en rad olika faktorer som gör att den här typen av
              subventioner inte fungerar. Det är det vi försöker att tala om,
              och det visar också historien. De kurvor jag beskrev visar hur
              de nordiska länder som inte har haft subventioner under den här
              tiden har haft samma förloppsmönster. Skillnaden är bara att de
              har byggt dubbelt så många bostäder under hela tiden fast de inte
              har haft subventioner på samma sätta. Vi har alltså byggt hälften
              av vad nordiska grannländer har gjort. Vi har investerat mycket
              mindre i bostäder sedan 90-talets kris, och vi har haft en socialdemokratisk
              regering under större delen av den perioden. Det är problemet.
            </seg>
            <seg xml:id="i-f2bfd6ff9aa42583-0">
              Min lösning och den strategi som jag är övertygad om är den riktiga
              är att se till att vi skapar långsiktigt goda förutsättningar
              för bostadsbyggande genom att minska regelbördan och genom att
              se till att vi förkortar planprocesser. Tid är faktiskt pengar.
              Den lärdomen borde man försöka ta till sig.
            </seg>
            <seg xml:id="i-bfa8fe0be4de3491-0">
              Låt mig ta ett exempel. Det handlar om ett projekt som ändå gick
              relativt snabbt genom alla överklagandeprocesser och som jag invigde
              i Skövde. Det har tagit ett år. Bara byggprisindex under den tiden,
              i det avtal man hade, hade fördyrat det projektet med 5 miljoner
              kronor som självfallet lades på hyresgästernas hyror.
            </seg>
            <seg xml:id="i-27ff7f0c51168cea-0">
              Här ser vi hur de långa planprocesserna tar sin tid. Kan vi korta
              dem och göra dem tydligare och enklare kommer vi också att vinna.
              Vi ska självfallet också samtidigt se till att vi behåller rättssäkerheten
              genom att människor får en chans att föra fram sina åsikter och
              få dem prövade. Det är den balansgången som jag tycker har blivit
              bättre och smidigare i den nya plan- och bygglagen. Den kommer
              att underlätta detta, men här behöver man säkerligen göra mer.
              Vi tittar just nu på de frågorna i Regeringskansliet för att se
              vilket ytterligare utredningsarbete vi behöver dra i gång för
              att försöka få förenklingar och förtydliganden och därmed också
              bidra till att sänka kostnader och förkorta tiden mellan idé och
              färdigt hus.
            </seg>
            <seg xml:id="i-08bad27e08d756a6-0">
              Vi måste också få fram ett mycket mer industriellt producerande
              av hus i Sverige. Vi uppfinner på något sätt hjulet varje gång
              när vi bygger. Det beror bland annat på branschen och hur regelverken
              fungerar hos myndigheterna och ute i kommunerna. En del byggföretag
              har lärt sig bygga billigt och smart i en kommun. De vill använda
              samma koncept i en annan kommun, och då säger kommunen: Nej, det
              går inte i vår kommun. Vi vill ha det si och så. Då måste man
              rita om hela huset, och det blir en dyrare produktion än det annars
              skulle ha blivit.
            </seg>
            <seg xml:id="i-8829c1160ed3851a-0">
              Upphandlingarna måste bli mycket effektivare. Det finns en rad
              sådana olika åtgärder som är den viktiga lösningen på problemet,
              och inte subventioner.
            </seg>
          </u>
          <note type="speaker" xml:id="i-2a219904baf47c11-0">
            Anf. 53 KATARINA KÖHLER (S):
          </note>
          <u who="katarina_kohler_c6b83a" xml:id="i-1fceffa8204fc035-2">
            <seg xml:id="i-ca73ea73a7f8020e-0">
              Herr talman! Vi har nu hört ett antal gånger att ministern inte
              tycker om Socialdemokraternas förslag om bland annat investeringsstöd
              för byggande. Jag vill för tydlighetens skull påminna eventuella
              lyssnare om att när vi pratar om investeringsstöd menar vi inte
              att staten ska ta över och bekosta hela byggandet. Det är naturligtvis
              en stimulans för att byggare ska känna att man vågar ta risken,
              vågar sätta i gång att bygga nya fastigheter.
            </seg>
            <seg xml:id="i-da7d00baab2d9ae3-0">
              Sedan synar jag bostadsministerns siffror, att de miljoner som
              vi ville lägga skulle räcka till 4 000 hyreslägenheter. Det handlar,
              återigen, om en del av bostadsbyggandet som vi vill subventionera.
              Jag är jätteintresserad och skulle gärna ta en större diskussion
              om subventioner. När ni i regeringen talar om det låter det som
              att det bara är socialdemokratin och de rödgröna som någonsin
              har pratat om subventioner och som tycker om det. Det är inte
              sant. Regeringen har en mängd subventioner i dag, kanske till
              och med fler än vad vi har haft. Det är bara det att vi har olika
              mottagare.
            </seg>
            <seg xml:id="i-e2b9fc3b6d712a7c-0">
              När vi socialdemokrater pratar om subventioner och stimulans
              för olika åtgärder gör vi alltid det för att göra gott för de
              många, för att det ska komma samhället till del och för att vi
              på det sättet ska få ett bättre och mer jämlikt samhälle. Jag
              skulle kunna göra listan rätt lång på subventioner som den här
              regeringen har men som riktar sig till andra, och där jag ser
              att de många gånger riktar sig till dem som redan har. Det är
              naturligtvis en väldigt stor skillnad i våra synsätt.
            </seg>
            <seg xml:id="i-321f4cbc6a200751-0">
              Vi vill inte bara prata om investeringsstöd. Vi vill också utveckla
              ROT-avdraget till att innefatta även flerfamiljshus. Jag förstår
              inte heller, som andra talare har varit inne på, varför det skulle
              vara mer okej att ge ROT-avdraget till egnahem än att ge det till
              bland annat de stora miljonprogram som har ett enormt behov av
              renovering på många ställen i vårt land.
            </seg>
            <seg xml:id="i-ecd894da6366257c-0">
              Bostadspolitik är ju, som ministern har påpekat, en del av många
              andra politikområden. Jag vill då prata om arbetsmarknadspolitik
              i det här sammanhanget.
            </seg>
            <seg xml:id="i-7aa18b9691c4f230-0">
              Om vi fick ett system där vi kunde ge investeringsstöd och använda
              ROT-avdraget på ett mer effektivt sätt skulle det skapa arbetstillfällen,
              riktiga jobb. Det skulle skapa många tusen arbetstillfällen för
              människor runt om i landet. Det i sin tur skulle göra att samhället
              fick in mer skattepengar och vi åter kunde börja prata om den
              generella välfärden, inte bara om kärnan i välfärden, som regeringen
              ofta pratar om och tycker om att prata om.
            </seg>
            <seg xml:id="i-24dd6482fc2eb5e5-0">
              Det finns väldigt mycket att prata om när det gäller subventionerna.
            </seg>
            <seg xml:id="i-58bfd1c044b03fe2-0">
              Jag vill också bara snabbt påminna om de snabba prisökningarna
              på olika boenden. På tio år har priserna på bostadsrätter ökat
              med 153 procent och på villor med 72 procent, medan den allmänna
              prisnivån har landat på ungefär 16 procent.
            </seg>
          </u>
          <note type="speaker" xml:id="i-b76c4d9dd522c406-0">
            Anf. 54 PETER PERSSON (S):
          </note>
          <u who="peter_persson_b021b6" xml:id="i-d06f8f130af51e24-1">
            <seg xml:id="i-56a1675891d34b66-0">
              Herr talman! Den nye bostadsansvarige ministern fullföljer traditionen
              från sin företrädare, nämligen en icke-politik på det bostadspolitiska
              området. Det leder till att man bygger in flaskhalsar i ekonomin.
              Bristen på bostäder är en tydlig tillväxthämmande faktor. Jag
              vill påstå att det tillsammans med andra brister i regeringens
              politik satsningar på investeringar i infrastruktur och investeringar
              i utbildning leder till att vi redan har nått taket i kapacitetsutnyttjande
              i ekonomin. Det leder till att Riksbanken höjer räntan, vilket
              kommer att dämpa aktivitet och kraftigt fördyra för dem som i
              dag bor.
            </seg>
            <seg xml:id="i-daaacb3fdd565a11-0">
              Regeringen vägrar att satsa gemensamma resurser i investeringar.
              Man har bara en riktning för att använda resurser: skattesänkningar.
              Jag vill påstå att den politiken, den enda vägens politik skattesänkning,
              skattesänkning kommer att leda till att vår nation i förlängningen
              blir fattigare. Där är bostadsbristen en angelägen fråga, som
              möts med bristen på utbildning och bristen på framtidsinvesteringar,
              och arbetslösheten kommer att bita sig fast.
            </seg>
            <seg xml:id="i-1d433d4ac3ad8aa8-0">
              Det är beklagligt att se en så defensiv icke-politik på bostadsområdet.
            </seg>
          </u>
          <note type="speaker" xml:id="i-0f694fba5038cbe7-0">
            Anf. 55 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-d07b5817ee75a350-6">
            <seg xml:id="i-891f8ae81b31da35-0">
              Herr talman! Peter Persson kallar det icke-politik, de olika
              reformer som jag beskrev har gjorts under förra mandatperioden
              och som vi jobbar med. Jag jämförde också tidigare inlägg i de
              här debatterna regeringsperioden 20022006, när Socialdemokraterna
              styrde, när det inte gjordes någonting alls. Men det var tydligen
              en mycket aktiv politik.
            </seg>
            <seg xml:id="i-60fa9cbb69d50d95-0">
              Jag kan också notera, för att ta Katarina Köhlers fråga om hyreslagstiftning
              som jag glömde att svara på, att det i allt väsentligt var en
              uppgörelse mellan de tre parterna på bostadsmarknaden som Socialdemokraterna
              i de stora delarna instämde i här i riksdagen när vi antog de
              nödvändiga lagstiftningsförändringarna.
            </seg>
            <seg xml:id="i-f71b45a7efb14987-0">
              Det handlar helt enkelt om att få hyressättningssystemet att
              fungera smidigare. Det handlar inte om marknadshyror. Men det
              handlar inte heller om att ha kvar det gamla systemet med självkostnadshyror,
              som delvis har bidragit till att många miljonprogramsområden inte
              har rustats upp i nödvändig utsträckning och som i dag står inför
              ett stort upprustningsbehov. Det gäller alltså att få en hyressättning
              som mer tar till vara lägenheternas standard, läge och kvaliteter
              och därmed också få en större variation i hyressättningen mellan
              de lägenheter som sköts bra, har en bra standard och bra service
              och dem som sköts mindre bra.
            </seg>
            <seg xml:id="i-2625b2d674bcceef-0">
              Jag tror att den nya modellen, där parterna nu har ett stort
              ansvar för att förhandla fram hyror utifrån lägenheternas mer
              enskilda kvaliteter, kommer att vara ett verksamt bidrag till
              att skapa mer framtidsutsikter i branschen och locka fler att
              investera i byggandet, och de som satsar på ett seriöst och långsiktigt
              förvaltande kan känna att det finns ekonomi för detta.
            </seg>
            <seg xml:id="i-cc8092350318a29f-0">
              I fråga om subventionspolitiken, som vi diskuterar, kan jag göra
              en enkel jämförelse. År 2004 betalade staten ut 2,7 miljarder
              i subventioner till bostadsbyggandet. Under 2010 byggdes exakt
              lika många bostäder utan subventioner. 2,7 miljarder av skattebetalarnas
              pengar betalades ut 2004 för att få exakt samma nivå på bostadsbyggandet
              som 2010. Det kan vara en intressant slutsats av detta.
            </seg>
            <seg xml:id="i-44f7c5af0c705c63-0">
              Det andra är att ni vill ha den modell ni har använt förut som
              innebär att hyreslägenheterna ska få 120 000 kronor i subventioner.
              Om ett sådant stöd införs kommer ingen att vilja bygga utan att
              få stödet. Det är självklart. Då anpassar man sig och avvaktar:
              När kommer de här reglerna? Ska då Socialdemokraterna genomföra
              detta i morgon exempelvis kommer det att dröja ett antal månader
              innan EU har godkänt det hela och det har satts i sjön. Då kommer
              man att avvakta, och då bromsar det byggandet av hyresbostäder
              förutom att det snedvrider konkurrens och det skapas osäkerhet
              om långsiktiga spelregler.
            </seg>
            <seg xml:id="i-0f6ad719550c10e2-0">
              Då säger man att det är så hemskt att vi subventionerar RUT-tjänster,
              det vill säga tjänster som utförs i hemmen. Men ROT-tjänster vill
              man ha, det vill säga att de som köper tjänster av den manlige
              byggnadsarbetaren kan gärna få sänkt skatt. Men de som köper en
              städtjänst eller någon annan servicetjänst ska inte få det. Det
              är socialdemokratisk politik.
            </seg>
            <seg xml:id="i-cff063515e84b24a-0">
              I båda fallen anser jag det vara ett rimligt sätt att sänka skatten
              för att göra svarta jobb vita, för att öka sysselsättningen. En
              del av den politik regeringen för för att öka sysselsättningen
              är att vi gör de svarta tjänsterna vita och skapar fler arbeten
              i servicetjänster. Då är det ointressant för oss om man sätter
              in fönstret eller om man putsar fönstret. Båda servicetjänsterna
              har samma skatteregler. Det handlar om att skapa fler arbeten
              och om att göra svarta jobb vita.
            </seg>
            <seg xml:id="i-fef04b4731dbc58a-0">
              Att överföra det tänket in i ett aktiebolag som förvaltar bostäder
              innebär att de får dubbel avdragsrätt. Dessutom blir det kanske
              700 kronor i subvention på en lägenhet som kostar 12 000 kronor
              att bygga om. Det är alltså inte något som förändrar kalkylen
              i någon väsentlig del, och därför är det inte heller effektivt,
              förutom att det inte är skattetekniskt rimligt.
            </seg>
          </u>
          <note type="speaker" xml:id="i-2a9d7061c60b6e11-0">
            Anf. 56 KATARINA KÖHLER (S):
          </note>
          <u who="katarina_kohler_c6b83a" xml:id="i-1fceffa8204fc035-3">
            <seg xml:id="i-3fcc7848cdc832c2-0">
              Herr talman! Jag vill bara påpeka att jag i mitt inlägg pratade
              framför allt om att man skulle utöka ROT-avdraget till att gälla
              också flerfamiljshus.
            </seg>
            <seg xml:id="i-22ba7dc10972e896-0">
              Man kan diskutera RUT och ROT. Det kanske vi ska ta i en annan
              debatt. Men vi kan ändå konstatera att det arbete som läggs på
              ROT-avdrag är något som kommer att finnas kvar under mycket lång
              tid, i motsats till de förgängliga tjänster som RUT-avdraget innebär.
              Men vi kan inte gå in på det nu.
            </seg>
            <seg xml:id="i-ee6252e5925bb14b-0">
              Jag vill verkligen betona att den bostadspolitik eller icke-bostadspolitik
              som vi har i dag innebär att människor inte kan leva sina liv
              fullt ut. Ungdomar kan inte flytta hemifrån och starta sitt vuxenliv.
              Studenter får inga bostäder i studentstäderna, som för övrigt
              blir färre genom regeringens indragning av många utbildningar.
              Arbetsmarknaden får svårt att anställa. Folk vågar inte flytta
              för nytt arbete om det inte finns bostäder.
            </seg>
            <seg xml:id="i-2b1ed9a880508e30-0">
              Många vill ha en hyresrätt till att börja med. Men det finns
              också folk som inte vill bo i egnahem, som vill ha en hyresrätt
              för att slippa ansvar. Och så finns det de som inte har råd att
              bo i bostadsrätt eller egnahem. Därför måste vi få en balans i
              bostadsbyggandet, som nu går alldeles för sakta så är det bara.
            </seg>
            <seg xml:id="i-9f01eef9229b8124-0">
              Nu måste regeringen ta sitt ansvar och bygga ihop bostadspolitik,
              arbetsmarknadspolitik och näringspolitik. Det som händer nu är
              ju att den vackra ytan håller på att krackelera. Fler och fler
              inser att regeringspolitiken inte innehåller så mycket verkstad
              utan mest vackra ord. Men Sverige behöver verkstad, och det behöver
              vi nu!
            </seg>
          </u>
          <note xml:id="i-1dfba54eb374538b-0">
            I detta anförande instämde Hannah Bergstedt (S).
          </note>
          <note type="speaker" xml:id="i-2c3b4993882c1af5-0">
            Anf. 57 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-d07b5817ee75a350-7">
            <seg xml:id="i-3a591b74621fb97f-0">
              Herr talman! Jag vill upprepa vad jag försökte säga om ROT-avdrag
              för flerfamiljshus. Syftet med ROT-avdraget för enskilda fastighetsägare
              och egnahemsägare är att man ska motverka svartjobb och få flera
              människor att köpa tjänster i stället för att göra saker själva
              och därmed skapa flera jobb. Den filosofin har vi för både RUT-
              och ROT-tjänster.
            </seg>
            <seg xml:id="i-842b828a5888d16c-0">
              Det finns problem med att överföra det tänket in i ett aktiebolag
              som förvaltar en hyresfastighet. Redan i dag gör de i deklarationen
              ett avdrag på intäkterna för de renoveringar som de gör. Då skulle
              vi alltså skapa dubbel avdragsrätt. Det är en skatteteknisk innovation
              som vi inte har prövat i Sverige och som vi kanske ska vara försiktiga
              med.
            </seg>
            <seg xml:id="i-db1cfbfb6b162e4b-0">
              Det andra jag försökte säga är att det inte är speciellt effektivt.
              Sabo, de allmännyttiga bostadsföretagens förening, har räknat
              fram att en rejäl upprustning kostar ungefär 12 000 kronor per
              lägenhet. Den här subventionen skulle kanske ge 700 kronor, om
              man får räkna fram Socialdemokraternas förslag. Det är inget som
              förändrar kalkylen i grunden.
            </seg>
            <seg xml:id="i-a66f9909416feed3-0">
              Det inte speciell effektivt, och det är skattetekniskt en mycket
              märklig konstruktion.
            </seg>
            <seg xml:id="i-736a1b5d7588932f-0">
              Jag tror i stället på att skapa bättre spelregel för hyresrätten.
              Det är det vi ska utreda. Vi har lovat att titta på de förslag
              som parterna på bostadsmarknaden har kommit med, för att skapa
              långsiktigt bra villkor för hyresrätten. Hyresrätten har en konkurrensnackdel
              i att långsiktigt bygga, äga och förvalta hyresrätter som vi måste
              titta på. Och det har vi sagt.
            </seg>
            <seg xml:id="i-a15d9945abb91106-0">
              Det är tydligt att Socialdemokraterna inser att vi har en bostadspolitik.
              Men ni gillar inte vår reformering av plan- och bygglagen, vårt
              arbete med regelkrångel och liknande saker och våra långsiktiga
              spelregler.
            </seg>
            <seg xml:id="i-66d20d3d6ce05f68-0">
              Då är frågan: Vad är ert alternativ? Ni har pratat allmänt om
              subventioner, men precisera er politik, så att vi har något att
              diskutera, för nu är det ganska fattigt med oppositionsalternativ
              på området! Jag ser fram emot sådana preciseringar. Då får vi
              kanske också mer spännande debatter framöver.
            </seg>
          </u>
          <note xml:id="i-4fda03b35b3e5048-4">
            Överläggningen var härmed avslutad.
          </note>
          <note xml:id="i-ced6836bfc21f430-0">
            9 § Svar på interpellation 2010/11:203 om åtgärder för att bryta
            jobbkrisen på Arbetsförmedlingen
          </note>
          <note type="speaker" xml:id="i-1cb753dabf4e2b9b-0">
            Anf. 58 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-3">
            <seg xml:id="i-879b6391149044c0-0">
              Herr talman! Ylva Johansson har ställt ett antal frågor till
              mig om det som hon kallar jobbkrisen på Arbetsförmedlingen samt
              om åtgärder bland annat inom jobb- och utvecklingsgarantin.
            </seg>
            <seg xml:id="i-cca566a32e1e6ef6-0">
              Efter finanskrisen fick Arbetsförmedlingen kraftigt växla upp
              kapaciteten för att möta krisens omedelbara effekter på arbetsmarknaden.
              Arbetsförmedlingen har dessutom fått flera nya tunga uppdrag att
              hantera de senaste åren, till exempel sjukskrivnas återgång till
              arbete och etableringsreformen. Detta är en del i regeringens
              ambition att uppnå målet om full sysselsättning genom arbetslinjen:
              alla som vill och kan arbeta ska också ges möjlighet att arbeta.
              Arbetsförmedlingen har fått resurser för att hantera dessa nya
              uppdrag.
            </seg>
            <seg xml:id="i-f003790a8de665c1-0">
              En av de viktigaste prioriteringarna för regeringen framöver
              är att minska långtidsarbetslösheten i landet nu när konjunkturen
              vänder. Det handlar dels om att underlätta för långtidsarbetslösa
              att hitta ett arbete, dels om att se till att de som står närmare
              arbetsmarknaden aktivt söker jobb och står till arbetsmarknadens
              förfogande. Aktiva insatser är viktigt nu när vi ser att jobbchanserna
              ökar.
            </seg>
            <seg xml:id="i-5519624a5c397a4c-0">
              Nu ökar sysselsättningen, och arbetslösheten faller gradvis.
              Antalet långtidsarbetslösa personer minskar. Det är positivt,
              men det räcker inte. Jag kommer inte att vara nöjd förrän vi når
              målet om full sysselsättning.
            </seg>
            <seg xml:id="i-e9a7664ec61b51e6-0">
              De åtgärder som regeringen vidtog tidigare för att lindra krisens
              effekter anpassas gradvis till det nya arbetsmarknadsläget under
              2011. Vi vet dock att Arbetsförmedlingens belastning kommer att
              vara fortsatt stor även under innevarande år.
            </seg>
            <seg xml:id="i-0b81d75e257bb916-0">
              Arbetsförmedlingen kommer att behöva arbeta med att erbjuda individanpassade
              insatser av hög kvalitet för deltagarna i garantierna. Flera insatser
              är viktiga. Exempelvis har det särskilda anställningsstödet förstärkts
              från och med årsskiftet och ett ekonomiskt stöd för handledning
              införts.
            </seg>
            <seg xml:id="i-1e9ed8296049aaa7-0">
              Arbetsförmedlingens förvaltningsanslag har också förstärkts med
              200 miljoner kronor under 2011. Arbetsförmedlingen har dessutom
              fått resurser för arbetspraktik och jobbcoachning i Arbetsförmedlingens
              regi.
            </seg>
            <seg xml:id="i-e62b9d17140c5613-0">
              Ylva Johansson har avslutningsvis frågat mig om jag avser att
              verka för förändringar i fas 3 i jobb- och utvecklingsgarantin.
              Intentionen med den senare delen av jobb- och utvecklingsgarantin
              är att personer som har varit arbetslösa under lång tid ska få
              möjlighet att bygga upp nya referenser och nätverk och ingå i
              en arbetsgemenskap samtidigt som jobbsökandet fortsätter.
            </seg>
            <seg xml:id="i-f1774b30d87e3bc9-0">
              Jag följer utvecklingen inom jobb- och utvecklingsgarantin noga,
              liksom jag följer utvecklingen inom hela arbetsmarknadspolitiken.
              I regleringsbrevet från regeringen till Arbetsförmedlingen för
              2011 är regeringen tydlig med att myndigheten ska följa upp insatsen
              och återkomma senare i år.
            </seg>
            <seg xml:id="i-5061cf478a8aa50d-0">
              Slutligen vill jag betona vikten av att arbetsgivare vågar öppna
              dörren för personer som står långt från arbetsmarknaden. Endast
              genom gemensamma ansträngningar stärker vi svensk arbetsmarknad
              och vår framtida välfärd.
            </seg>
          </u>
          <note xml:id="i-ddaba1b8580cb58d-0">
            Då Ylva Johansson, som framställt interpellationen, anmält att
            hon var förhindrad att närvara vid sammanträdet medgav andre vice
            talmannen att Raimo Pärssinen i stället fick delta i överläggningen.
          </note>
          <note type="speaker" xml:id="i-952b16d123bacd0e-0">
            Anf. 59 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-6235ba8c670febbd-0">
            <seg xml:id="i-e1edb581de89df3d-0">
              Herr talman! Tack, ministern, för svaret!
            </seg>
            <seg xml:id="i-e3a47ea557e9d6d6-0">
              Jag har haft en liten debatt i lokaltidningarna hemma i Gävleborg
              om just arbetslöshet och åtgärder mot den. Det svar som jag har
              fått från ministerns kolleger i riksdagen har varit: Ligg lite
              lugnt, nu ska vi se på det som är bra, och det mesta fungerar
              bra! Men det ligger väl alltid i vårt gemensamma intresse att
              se på det som inte fungerar, att vårda det som fungerar bra och
              titta på det som inte fungerar.
            </seg>
            <seg xml:id="i-5842c9080fd6af4e-0">
              På Ylva Johanssons konkreta frågor får vi inga riktiga svar.
              Ministern avser att följa upp. Ja, ministern avslutar svaret med
              en vädjan till arbetsgivarna: Snälla arbetsgivare, ta emot flera
              arbetslösa!
            </seg>
            <seg xml:id="i-562c2efd8c2cdb3e-0">
              Det är tyvärr inte särskilt imponerande, Hillevi Engström! Nu
              har vi börjat bli vana vid situationen att det dyker upp olika
              avslöjanden i medierna om saker som inte står rätt till.
            </seg>
            <seg xml:id="i-16294bb2d2b09de4-0">
              Nu senast kom detta med nystartsjobben och de personliga assistenterna.
              Det var faktiskt polisen som höll på att utreda detta över hela
              landet, om jag uppfattade inslaget rätt. De konstaterade att något
              måste vara fel, men det var inget som gick emot lagstiftningen.
              Då gick i vanlig ordning Hillevi Engström ut och sade att det
              måste vara en lucka i lagen.
            </seg>
            <seg xml:id="i-c86538da4f0d2563-0">
              När man avslöjade missbruk av jobbcoacherna sade ministern också
              att man skulle följa upp det. Och oegentligheter inom fas 3 ska
              man också följa upp. Men det händer ju ingenting. Jag undrar vad
              nästa avslöjande kommer att innehålla.
            </seg>
            <seg xml:id="i-5d0875dd793a6808-0">
              Jag tycker att vi ska försöka lägga prestigen åt sidan när det
              gäller den här oerhört viktiga frågan, som handlar just om att
              en massa människor ramlar ut i arbetslöshet trots en stark ekonomisk
              uppgång. Vi har en ökning hela tiden, speciellt inom fas 3, den
              sista åtgärden inom garantin. Arbetsförmedlingen säger själv att
              det kommer att öka från 25 000 till 50 000 människor, och det
              i ett läge när ekonomin växer så starkt. Då räcker det faktiskt
              inte med att säga att vi följer upp och att vi vädjar till arbetsgivarna.
            </seg>
            <seg xml:id="i-7e8df34601f57625-0">
              Jag måste tyvärr säga, Hillevi Engström, att det här tyder på
              att regeringen och speciellt ministern med särskilt ansvar faktiskt
              har dålig koll när det gäller det här. I en tidigare debatt i
              dag sade ministern att varje skattekrona ska användas för att
              bekämpa arbetslösheten. Men nu ser vi att det är massvis med pengar
              som rasar bredvid. Jag vill hävda att det faktiskt är så mycket
              som miljarder som rullar ut i stora projekt, utan att det finns
              någon riktig granskning av detta. Och det här har dragit till
              sig en marknad av dem som är oseriösa. Det är rena blufföretag.
            </seg>
            <seg xml:id="i-59ec279e67bc6e51-0">
              I en tidigare debatt här i kammaren ställde jag en fråga till
              ministern: Varför ska de som finns i fas 3 jobba gratis? Då fick
              jag ett häpnadsväckande svar av ministern. Hon sade att det är
              en del av att bygga Sveriges ekonomi stark. Ska vi då framöver
              ha en kader av 50 000 arbetslösa, många av dem ungdomar, som ska
              jobba gratis för att klara Sveriges ekonomi? Vad tänker ministern
              göra, konkret, åt detta?
            </seg>
          </u>
          <note type="speaker" xml:id="i-b4af6ea97d892ad5-0">
            Anf. 60 MEERI WASBERG (S):
          </note>
          <u who="meeri_wasberg_8279a7" next="cont" xml:id="i-60cafab8998300e5-0">
            <seg xml:id="i-7481ca05900d3115-0">
              Herr talman! Jag kan bara bekräfta den bild som Ylva Johansson
              lyfter fram i sin interpellation och som Raimo Pärssinen lyfter
              fram här i kammaren i dag.
            </seg>
            <seg xml:id="i-c39875b1ca375606-0">
              Arbetsbelastningen på Arbetsförmedlingen har varit, och är fortsatt,
              hög. Det finns en stor frustration över att inte kunna utföra
              sitt uppdrag på bästa sätt, en frustration över att inte räcka
              till och inte kunna ge den service som arbetssökande och arbetsgivare
              behöver.
            </seg>
            <seg xml:id="i-953c0f1493941bf1-0">
              Det är självklart glädjande att Arbetsförmedlingen ges förtroendet
              att ta hand om flera nya tunga uppdrag, men det vore än mer glädjande
              om detta också hade åtföljts av adekvata resurser och om man hade
              haft en sådan framförhållning att det hade skapats förutsättningar
              att starkt kunna möta detta uppdrag.
            </seg>
            <seg xml:id="i-d417a678be2c6190-0">
              Visst är det glädjande att konjunkturen åter tar fart, men det
              är oroande att ministern och hela regeringen verkar tro att detta
              automatiskt bryter risken för långtidsarbetslöshet. Därför är
              Ylva Johanssons fråga i interpellationen, om på vilket sätt arbetsmarknadsministern
              avser att säkerställa att Arbetsförmedlingen kan ge ett kvalificerat
              stöd till arbetssökande, oerhört relevant.
            </seg>
            <seg xml:id="i-3c7d805fc13e043c-0">
              Arbetsmarknaden är inte rättvis, men med en aktiv arbetsmarknadspolitik
              kan trots allt även de som har hamnat i långtidsarbetslöshet förbättra
              sina chanser. Därför är frågan om vad man gör för att förhindra
              aktivitetsförbudet i fas 3 viktig.
            </seg>
            <seg xml:id="i-0d22595c8cb45a9e-0">
              Jag undrar hur arbetsmarknadsministern avser att skapa förutsättningar
              för en bättre fungerande arbetsmarknad. Eller är det möjligtvis
              viktigare att skapa en arbetsförmedlingsmarknad?
            </seg>
          </u>
          <note xml:id="i-3c6846b0474db563-0">
            Anf. 61 TOMAS TOBÉ (M):
          </note>
          <u who="meeri_wasberg_8279a7" prev="cont" xml:id="i-b9af92649ac42794-0">
            <seg xml:id="i-79b6f2c7e40d9b6a-0">
              Herr talman! Nu är inte interpellanten på plats, men det verkar
              i alla fall finnas ett flertal ledamöter som vill diskutera dessa
              angelägna frågor.
            </seg>
            <seg xml:id="i-8d6b728a947c382d-0">
              Vi kan konstatera att Sverige nu är i ett läge där Alliansen
              har tagit ansvar för statens finanser. Man har konsekvent fört
              en tydlig arbetslinje. Vi står nu i ett läge med rekordtillväxt.
              Vi kan konstatera att 136 000 fler har kommit i sysselsättning.
              Vi har sett en långtidsarbetslöshet historiskt i Sverige som bitit
              sig fast i konjunktur efter konjunktur. Även den börjar nu falla
              dramatiskt. Faktum är att arbetslösheten i Sverige just nu sjunker
              näst snabbast i hela Europa. Detta är fantastiskt bra.
            </seg>
            <seg xml:id="i-0f4b76fc77c2540a-0">
              Sedan måste man alltid inom arbetsmarknadspolitiken kontinuerligt
              se över vilka verktyg och åtgärder man sätter på plats för att
              hjälpa människor tillbaka till arbete.
            </seg>
            <seg xml:id="i-afa02021405a4f3f-0">
              Raimo Pärssinen från Socialdemokraterna redogjorde tidigare,
              herr talman, för en debatt som har skett i lokaltidningarna i
              vår valkrets Gävleborg. Han tycker att budskapet från oss övriga
              i Alliansen är att vi i princip inte behöver göra någonting, att
              vi i princip bara ska sitta och vänta in jobben som kommer.
            </seg>
            <seg xml:id="i-77045bb8247ec411-0">
              Låt mig då vara tydlig, eftersom Raimo Pärssinen inte upplever
              att det har varit så. Nej, vi kommer att behöva göra mer, men
              det är otroligt viktigt att vi nu gör rätt saker.
            </seg>
            <seg xml:id="i-ebaf69910fb2fa42-0">
              När vi ser att 65 000 nya jobb växer fram under 2011 är det oerhört
              viktigt att vi verkligen hjälper människor att matchas till de
              här arbetena. Då blir det lite intressant att lyssna på och ta
              diskussionen om hur matchningsstödet ska se ut. Från interpellantens
              sida låter det ungefär som att man över huvud taget inte kan få
              någon hjälp på Arbetsförmedlingen. Där finns inga bra verktyg
              och så vidare. De privata jobbcoacherna är inte heller bra. Dem
              kan vi nog ta bort helt och hållet.
            </seg>
            <seg xml:id="i-8a318a6a1636079d-0">
              Man ställer sig lite frågande till vad det är för typ av matchningsstöd
              som Socialdemokraterna vill erbjuda de arbetslösa som nu har en
              möjlighet att komma in i arbete.
            </seg>
            <seg xml:id="i-89cc7181c472c294-0">
              Det låter, herr talman, som att vi i grunden är tillbaka i en
              diskussion som handlar om följande: Tror vi att det är bra med
              aktivitet i arbetsmarknadspolitiken? Ska vi ha en aktiv arbetsmarknadspolitik
              som gör att människor hela tiden kommer närmare arbetsmarknaden?
              Eller ska vi gå tillbaka till det som gällde tidigare då vi hade
              en rundgång i olika system, en passivitet? Ska man gå hemma och
              vänta på att någonting ska hända?
            </seg>
            <seg xml:id="i-3717388627a12cb4-0">
              Nej, herr talman, jag tycker att den här debatten visar ganska
              tydligt att vi har en politik som fungerar och som för Sverige
              ansvarsfullt framåt. Däremot behöver vi ha en diskussion om vilka
              ytterligare verktyg som behöver komma på plats. Vad är det för
              åtgärder som kan vara nödvändiga för att fler långtidsarbetslösa
              ska komma in och för att ungdomar ska få en bättre koppling till
              arbetsmarknaden?
            </seg>
            <seg xml:id="i-cdaf71f8d8c76955-0">
              Arbetsmarknadsministern får gärna, om hon har möjlighet, med
              tanke på alla andra frågor som kommer från oppositionen, ge en
              bild av de ungdomar som nu står utanför arbetsmarknaden. Jag har
              visserligen sett att 60 000 ungdomar har kommit in i arbete bara
              under det senaste året det är en otrolig skjuts in på arbetsmarknaden
              för alla unga människor, vilket är glädjande. Men kan man redan
              nu se några ytterligare åtgärder som vi kan vidta för att stärka
              detta med att Arbetsförmedlingen ska ge ett bra stöd och hitta
              andra verktyg för att hjälpa ungdomar in på arbetsmarknaden?
            </seg>
          </u>
          <note type="speaker" xml:id="i-c3bb7cbbee734812-0">
            Anf. 62 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-4">
            <seg xml:id="i-cbf7cfc9dff9ed3a-0">
              Herr talman! Jag kan också bara beklaga att interpellanten inte
              är här, men hon får läsa i protokollet.
            </seg>
            <seg xml:id="i-85846e0cc33d4ca1-0">
              Det är mycket siffror som cirkulerar. Men detta förtjänar att
              påpekas, tycker jag, även om det blir flera gånger. Till slut
              kanske man ändå inser att det är 136 000 fler sysselsatta på ett
              år.
            </seg>
            <seg xml:id="i-963219b1ed957a4f-0">
              Vi har kommit ur den här finanskrisen, den djupaste kris Sverige
              har varit i på 80 år, med bland de starkaste resultaten i hela
              Europa. Vi växer. Fler får jobb. Långtidsarbetslösheten sjunker.
              Det är ett bra betyg för regeringens politik även om vi inte är
              nöjda förrän alla som kan arbeta och vill arbeta får chansen till
              det. Självklart är det så.
            </seg>
            <seg xml:id="i-ba56cfe002ee704b-0">
              Som jag sade tidigare i förmiddags ska varje satsad skattekrona
              av våra gemensamma resurser i det här avseendet gå till att hjälpa
              människor att komma i jobb.
            </seg>
            <seg xml:id="i-b088072c6c5131a8-0">
              Vi i alliansregeringen tror att det behövs en mångfald i samhället,
              i skolan, på arbetsmarknaden och även i arbetsmarknadspolitiken.
              Vi tror inte på att det finns någon sorts enda lösningens politik
              där bara den statliga Arbetsförmedlingen skulle kunna finnas kvar
              som aktör. Vi tror att det behövs många. På samma sätt tror LO
              och Svenskt Näringsliv det. Där har man under många år jobbat
              med omställningsavtal och jobbcoachning, med privata entreprenörer
              och ideella föreningar. Det är en modell som fungerar, för individer
              är olika. Ungdomar är olika och behöver olika stöd.
            </seg>
            <seg xml:id="i-a284b3ddba593cde-0">
              Tomas Tobé ställde en fråga kring ungdomar. Detta är den klart
              största utmaningen av alla här i samhället. Det gäller framför
              allt de unga som har gått i en skola som inte har gett dem det
              som de behöver. Många har slagits ut, slutat grundskolan och inte
              kommit in på gymnasiet. Den avsevärt viktigaste reformen som vi
              nu gör är reformeringen av skolan.
            </seg>
            <seg xml:id="i-4806346a0f7e9311-0">
              Vi satsar 6 miljarder på att vartenda barn och varenda ungdom
              ska kunna förverkliga sina livschanser vare sig de vill plugga
              vidare eller komma ut på arbetsmarknaden.
            </seg>
            <seg xml:id="i-417273547f2e8588-0">
              De ungdomar som har slutat skolan utan godkända betyg har nu
              chans att komma tillbaka och få ett höjt studiebidrag på 6 400
              kronor per månad om de går tillbaka och slutför sin utbildning.
            </seg>
            <seg xml:id="i-4161fb6f2e898219-0">
              Vi satsar också mycket pengar på folkhögskolan och på yrkeshögskola
              och yrkesförberedande utbildning. Under hösten kommer också lärlingsutbildningen
              i gymnasieskolan som en väldigt viktig reform.
            </seg>
            <seg xml:id="i-2c4ce8f5d569c44d-0">
              Den tidigare skolan har misslyckats. Många ungdomar har slutat
              skolan utan att ha fått förutsättningar. Vi tror att detta är
              de enskilt viktigaste reformerna långsiktigt sett.
            </seg>
            <seg xml:id="i-a2571acf1a850423-0">
              När jag pratar om att varje satsad skattekrona ska gå till arbetslösa
              vill jag också vara tydlig med att om vi har en mångfald av aktörer
              måste både de och Arbetsförmedlingen följas upp, kontrolleras
              och granskas så att de har en verksamhet av hög kvalitet. Vi ska
              självklart inte acceptera något som helst fusk i någon som helst
              bransch, men tyvärr är det så när man avreglerar.
            </seg>
            <seg xml:id="i-3f554d2b1c642d5a-0">
              Jag kan ta ett exempel. Tidigare handlade man varor över disk.
              Det var väldigt lite svinn i butikerna, eftersom man gick fram
              till disken och beställde vad man skulle ha.
            </seg>
            <seg xml:id="i-e74b05b10801af8a-0">
              Sedan kom varuhusen. Då finns det tyvärr människor som inte är
              ärliga, som fuskar eller begår brott. Det finns tyvärr i hela
              Sverige. Det måste beivras, vare sig det rör rena kriminella saker
              eller oetisk hantering.
            </seg>
            <seg xml:id="i-18d7f9eeed6b44b3-0">
              Där är det tyvärr så att man ibland ligger tvåa. Polisen får
              alltid jaga kriminella. Man måste börja förebygga. Det är jätteviktigt
              att vi gör mer av det.
            </seg>
            <seg xml:id="i-f6ba5aa73d438921-0">
              Varje krona ska gå till att hjälpa människor som har det tufft
              att komma tillbaka på arbetsmarknaden, men jag tror att det är
              helt fel recept att säga att vi ska ha en statlig tv, bara statliga
              skolor, bara kommunala förskolor och bara Arbetsförmedlingen.
            </seg>
            <seg xml:id="i-7df14bad245d161c-0">
              Vi behöver mångfald i Sverige. Det är bara så vi kan möta jobbkrisen.
            </seg>
          </u>
          <note type="speaker" xml:id="i-8bb64269986b3c80-0">
            Anf. 63 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-6235ba8c670febbd-1">
            <seg xml:id="i-7fce818ec2f2f214-0">
              Herr talman! Om vi nu har en rekordtillväxt ska vi komma ihåg
              att vi kom från en rekordmissväxt. Sverige föll fortare än andra
              länder, och när vi nu tar tillbaka det och ekonomin börjar växa
              och bli starkare säger regeringen: Titta vad vi har gjort!
            </seg>
            <seg xml:id="i-176e61399b4e8dfb-0">
              Men berodde det också på regeringen när Sverige hade en negativ
              tillväxt, eller berodde det på finanskrisen? Beror det nu på att
              vi har en stark högkonjunktur som sköljer över oss, eller beror
              det på regeringen?
            </seg>
            <seg xml:id="i-69abbde9eb540908-0">
              Om det nu är så fantastiskt bra, Hillevi Engström, hur kan det
              då komma sig att ni skickar ut så många i det som kallas fas 3,
              i långtidsarbetslöshet, som enligt prognoserna ska växa från 25
              000 personer till 50 000 personer? Är det ett kvitto på att ni
              har lyckats med er politik?
            </seg>
            <seg xml:id="i-c9047e3fb5767992-0">
              Vart tog kritiken vägen, Tomas Tobé? Ser inte Tomas Tobé och
              Hillevi Engström det som inte fungerar? I svepande ordalag säger
              man att det ska vi följa upp. Låt mig ta några exempel där arbetsmarknadsministern
              varje gång sagt ojdå, det här måste vi följa upp.
            </seg>
            <seg xml:id="i-892605a173063cf1-0">
              Det gäller kristallterapi och healing. Klagomål på oseriösa coachningsföretag
              har rapporterats, och många arbetslösa tackar nej. Det ska vi
              följa upp, säger arbetsmarknadsministern.
            </seg>
            <seg xml:id="i-d9d00dbcc3c9e172-0">
              Miljardrullning till jobbcoacher regeringen har slängt ut miljardbelopp
              på coachverksamhet, men man har inte brytt sig om att följa upp
              resultatet. Hittills har man betalat ut 1,2 miljarder. Inte nog
              med det, Hillevi Engström: Det är jobbcoacher som har varit utan
              F-skattsedel, och då har Arbetsförmedlingen fått gå in och betala
              deras skatter.
            </seg>
            <seg xml:id="i-8c25c838f88aea35-0">
              Den svenska ungdomsarbetslösheten är bland de högsta i Europa.
              Antalet unga som varken arbetar eller studerar ökar kraftigt,
              från 85 000 till 102 000 individer mellan 2007 och 2008. Ni låser
              in människor i långtidsarbetslöshet med meningslösa aktiviteter
              i stället för att satsa på utbildning.
            </seg>
            <seg xml:id="i-695bcaa48eea4f88-0">
              Men ni säger att det går bra. Det fungerar bra. Ni är nöjda.
            </seg>
            <seg xml:id="i-61b66d6319ec720a-0">
              Men ojdå nu kommer medierna och avslöjar en ny sak, som det här
              med jobbcoacherna i morse. Då går Hillevi Engström ut i tv och
              säger att ojdå, det var en lucka i lagen, det måste vi följa upp.
            </seg>
            <seg xml:id="i-b90e485d4cf249e3-0">
              Det här pekar bara på en sak: Hillevi Engström och regeringen
              har inte koll.
            </seg>
            <seg xml:id="i-f0d0c14938eaa46c-0">
              Gratisjobb i fas 3 och storkovan till rena skojarföretag. Är
              det era recept? Hur följer ni upp detta?
            </seg>
            <seg xml:id="i-bd097a57c53adb44-0">
              Men det växer. Det är tillväxt jättebra. Fler på jobb jättebra.
              Samtidigt, herr talman, trycker ni ut fler i långtidsarbetslöshet.
              Samtidigt som ni sitter och planerar ett nytt jobbskatteavdrag
              skickar ni ut människor att jobba gratis. På en hearing som utskottet
              hade med Arbetsförmedlingen fick vi höra generaldirektören säga
              att hennes önskemål var att skicka ut dem i fas 3 i ordinarie
              jobb.
            </seg>
            <seg xml:id="i-1f5e61c3ae8b75a4-0">
              Det finns jättemycket kritik mot generaldirektören också. Men
              det här vill ni inte ta i. Tomas Tobé vill inte ta i det. Han
              talar om att vi sköter ekonomin. Men se dessa människor i stället!
              Hur kan det vara så, Hillevi Engström, att ni skickar ut så många
              i fas 3 trots att det är en så stark tillväxt? Varför säger Arbetsförmedlingen
              att antalet personer i fas 3 kommer att fördubblas till 50 000
              personer?
            </seg>
          </u>
          <note type="speaker" xml:id="i-0d493006b56030ed-0">
            Anf. 64 MEERI WASBERG (S):
          </note>
          <u who="meeri_wasberg_8279a7" xml:id="i-af0cf235095cac0e-0">
            <seg xml:id="i-268a7646a0f9420a-0">
              Herr talman! Både statsrådet Engström och Tomas Tobé talar vackert
              om den uppåtgående konjunkturen, men det räcker inte.
            </seg>
            <seg xml:id="i-bddab751d70604b5-0">
              Jag förnekar inte alls att fler har fått arbete. Jag tycker ändå
              att det är häpnadsväckande att höra Tomas Tobé tala om vikten
              av ytterligare insatser och att på det här området gäller det
              att vara väldigt omsorgsfull och helt plötsligt väldigt försiktig
              med vilka nya åtgärder som man ska ta till. Jag hade önskat att
              samma omsorg hade iakttagits när det gällde att göra förändringar
              i sjukförsäkringen. Där hade det kanske varit mer motiverat.
            </seg>
            <seg xml:id="i-ffce4a5ac3fd1335-0">
              Om ministern nu vet, vilket hon har berört i åtminstone sitt
              första inlägg, att arbetsbelastningen på Arbetsförmedlingen kommer
              att vara fortsatt hög även det här året, på vilket sätt kommer
              då ministern att skapa förutsättningar för en god arbetsmiljö
              på Arbetsförmedlingen? Jag är nästan benägen att tolka statsrådets
              försök till svar på detta som att arbetsförmedlingsmarknaden är
              viktigare än arbetsmarknaden. Det tycker jag är förvånande för
              en regering som säger sig stå för full sysselsättning. Ni har
              i och för sig inte sagt när detta ska uppnås.
            </seg>
            <seg xml:id="i-b8523eceace68ba4-0">
              Som jag har sagt tidigare: Arbetsmarknaden är inte rättvis, men
              med en verkligt aktiv arbetsmarknadspolitik kan trots allt de
              som står längst ifrån arbetsmarknaden, de som har hamnat i långtidsarbetslöshet,
              förbättra sina chanser.
            </seg>
            <seg xml:id="i-e1f581546513c231-0">
              Därför beklagar jag att regeringen Reinfeldt intar en i det närmaste
              passiv hållning när det gäller arbetsmarknadspolitiken och helt
              och hållet ställer sitt hopp till en alltmer osäker och otrygg
              arbetsmarknad, inte minst för våra unga.
            </seg>
            <seg xml:id="i-cbeb20da59637612-0">
              Anf. 65 TOMAS TOBÉ (M):
            </seg>
            <seg xml:id="i-3dce64809fb8a723-0">
              Herr talman! Det är svårt att hänga med i debatten. Å ena sidan
              menar man att de satsningar som görs är för stora, att man borde
              ta bort dem och så vidare. Å andra sidan säger man att det över
              huvud taget inte finns någon arbetsmarknadspolitik. Jag får väl
              läsa protokollet sedan för att se om jag hänger med bättre.
            </seg>
            <seg xml:id="i-0052d67ff9fa1427-0">
              Vi kan konstatera att det förs upp kritik i den här diskussionen
              som handlar om jobb- och utvecklingsgarantin. Man hävdar att långtidsarbetslösheten
              växer lavinartat och så vidare. Men ni vet mycket väl att långtidsarbetslösheten
              har minskat med 23 000 personer bara det senaste året.
            </seg>
            <seg xml:id="i-6c1547f9a84070cf-0">
              Tittar vi inom ramen för jobb- och utvecklingsgarantin kan vi
              se att sju av tio har lämnat den innan de kommer in i den sista
              fasen, varav sex av tio går direkt till ett arbete. Inom fas 3
              kommer ungefär 19 procent vidare.
            </seg>
            <seg xml:id="i-1b25f099452e8759-0">
              Dessa siffror kommer givetvis att öka nu när vi ser att jobbchanserna
              blir ännu fler. Det är oerhört positivt.
            </seg>
            <seg xml:id="i-0a2ef665ec1cbccf-0">
              Jag tror att vi alla i hela arbetsmarknadsutskottet och i den
              här kammaren kan enas om att om det finns oseriösa anordnare ska
              vi så klart följa upp detta mycket noggrant och se till att beivra
              det i största utsträckning. Men var lite ärliga! Det finns inga
              förslag från oppositionen på att avskaffa jobb- och utvecklingsgarantin.
              Det finns inget förslag på att ersättningarna ska höjas i fas
              3. Det finns ett gnäll om att ni inte är nöjda. Återkom med förslag,
              gör hemläxan, så att vi har några förslag att diskutera.
            </seg>
            <seg xml:id="i-a99ff9123ecfb84e-0">
              Herr talman! Den här debatten handlar i grunden om det som vi
              har hört i Sverige under väldigt lång tid. Ska vi ha en tydlig
              arbetslinje som handlar om aktivitet? Ska vi vara försiktiga med
              skattebetalarnas pengar, som vi var under finanskrisen som gör
              att Sverige nu står starkare än många andra länder? Vi är tillbaka
              i den diskussionen. Men jag måste säga, herr talman, att även
              jag nu börjar riktigt längta efter ett oppositionsparti och en
              oppositionsledare som åtminstone börjar återkomma med lite förslag
              till den här kammaren så att vi kan börja ha ordentliga debatter
              igen.
            </seg>
          </u>
          <note type="speaker" xml:id="i-64a501df7dac8fe1-0">
            Anf. 66 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-5">
            <seg xml:id="i-16dc25a23481dedb-0">
              Herr talman! Det har varit ganska många debatter vi hade också
              en i förmiddags om de här frågorna. Frågorna är oerhört viktiga,
              men svaren är desamma. Jag tror att vi måste enas om hur det ser
              ut på den svenska arbetsmarknaden. Går det åt rätt håll eller
              går det åt fel håll?
            </seg>
            <seg xml:id="i-1f7398dda22a76ba-0">
              Jag har i mina inlägg pekat på den offentliga statistiken, på
              att arbetslösheten sjunker, långtidsarbetslösheten sjunker och
              sysselsättningen ökar. Vi har halverat sjukskrivningstalet i Sverige.
              Hälften så många är sjukskrivna hälften så lång tid. Fler och
              fler kommer in i arbetskraften. Vi ser också att det finns många
              arbetsgivare som vill anställa. Då tror jag att vi måste enas
              om hur det ser ut.
            </seg>
            <seg xml:id="i-b19e74edec35a4d5-0">
              Sedan är det också så att det inte finns någon enkel lösning.
              Jag skulle inget hellre vilja än det som Raimo Pärssinen säger,
              att alla får ett jobb. Vi delar den uppfattningen. Regeringens
              politik går ut på att det ska löna sig att arbeta. Det ska vara
              billigare och enklare att anställa. Företag ska kunna växa i Sverige.
              Vi försöker också uppmuntra arbetsgivare att ta ett ökat ansvar
              särskilt för de utrikes födda, de som är funktionshindrade och
              de yngre.
            </seg>
            <seg xml:id="i-78ae85f187212c38-0">
              Vi har en stor utmaning framför oss. Det som skiljer oppositionen
              och Alliansen åt är att vi vill se en mångfald. Vi tror nämligen
              på att det man gör i andra länder också funkar bra i Sverige.
              Vi kan se att 26 000 personer har fått jobb med hjälp av en jobbcoach.
            </seg>
            <seg xml:id="i-457d09a8096e4ae8-0">
              Jag tycker att det ibland är närmast oförskämt att faktiskt prata
              ned en hel yrkesgrupp med väldigt många engagerade, kunniga och
              kompetenta personer som dagligdags arbetar med att hjälpa arbetslösa
              personer att hitta ett jobb. Låt oss vara överens om att väldigt
              många gör ett väldigt bra jobb, både på Arbetsförmedlingen och
              i de externa företagen.
            </seg>
            <seg xml:id="i-e4f86ab150011ea2-0">
              Det behövs flera åtgärder, det behövs flera verktyg i verktygslådan,
              inte färre. Min fråga till oppositionen är: Hur ska matchningen
              gå till när ni vill ta bort matchningsstödet nu när jobbchanserna
              ökar? Vad är era svar på de här frågorna? Det är väldigt lätt
              att vara kritisk, men det är kanske också svårt för oppositionen,
              framför allt när man under lång tid inte har haft någon ledning,
              att peka på vad era alternativ är. Jag är villig att lyssna om
              ni har bra förslag.
            </seg>
          </u>
          <note type="speaker" xml:id="i-a26b10f1b62e922b-0">
            Anf. 67 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-6235ba8c670febbd-2">
            <seg xml:id="i-46649a937ed15fb2-0">
              Herr talman! Då säger vi det en gång till som sades på förmiddagen
              då Hillevi Engström var närvarande: Öppna upp för mer utbildning!
              Det är väl det som är viktigt. Utbildningen ingår ju i matchningen.
              Utbildning på grundskolan och gymnasieutbildningen är vi ju överens
              om, men det behövs mer utbildning, som arbetsmarknadsutbildning
              för arbetslivet. Satsa på spetsutbildning och forskning nu när
              vi ser att arbetskraftsbristen slår till och också leder till
              att räntorna höjs.
            </seg>
            <seg xml:id="i-05691d152ebef1b3-0">
              Varför låser ni in människor i fas 3? Öppna upp fas 3 så att
              de människorna kan få utbildning och kan få träffa en arbetsförmedlare!
              Ta bort fas 3! Sätt in riktiga jobb i stället! Sätt in utbildningsvikariat!
              Låt människorna få komma ut i riktiga arbeten, men se till att
              de får jobba efter avtalsenliga löner och villkor, inte som det
              är nu när Hillevi Engström säger att vi räddar Sveriges ekonomi
              genom att skicka ut fler och fler i fas 3 med urusla ersättningar.
              Det finns i riksdagens protokoll.
            </seg>
            <seg xml:id="i-3caed5be43f0a803-0">
              Ge arbetsförmedlarna resurser och möjligheter att verkligen stötta
              arbetslösa! Ge fler möjligheter till utbildning och aktiva insatser,
              praktik, starta eget. Gör allt som kan leda till jobb! Glöm inte
              bort de här människorna genom att placera dem i passivitet.
            </seg>
            <seg xml:id="i-0b94110a6d7ca09c-0">
              Visst är det så att det går bra för landet och ekonomin växer,
              men utvecklingen är ju delad. Det går bra för landet, men samtidigt
              fyller ni på med människor som ni låser in i fas 3.
            </seg>
          </u>
          <note xml:id="i-c53f0007e5ec2c02-0">
            I detta anförande instämde Hannah Bergstedt och Meeri Wasberg
            (båda S).
          </note>
          <note xml:id="i-4fda03b35b3e5048-5">
            Överläggningen var härmed avslutad.
          </note>
          <note xml:id="i-c6f6ee1f43f4756e-0">
            10 § Svar på interpellation 2010/11:214 om otrygga visstidsanställningar
          </note>
          <note type="speaker" xml:id="i-40bdea65b8e2db3f-0">
            Anf. 68 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-6">
            <seg xml:id="i-ad956e5668aa9237-0">
              Herr talman! Josefin Brink har frågat mig om jag kommer att agera
              för att begränsa de otrygga visstidsanställningarna.
            </seg>
            <seg xml:id="i-c427736594bf70d2-0">
              Min utgångspunkt är, som jag också nyligen svarat i ett frågesvar
              till Maria Stenberg, att grunden för trygga levnadsförhållanden
              är att man har ett arbete. Alla som kan arbeta ska också kunna
              få ett jobb. Det är därför glädjande att sysselsättningen nu ökar.
              I januari 2011 uppgick antalet sysselsatta mellan 15 och 74 år
              till 4 546 000 personer i Sverige, vilket är en ökning med 136
              000 personer jämfört med januari 2010.
            </seg>
            <seg xml:id="i-a806ec4d0baad106-0">
              Regeringen har under föregående mandatperiod genomfört förändringar
              i arbetsrätten för att öka flexibiliteten på arbetsmarknaden samtidigt
              som en rimlig balans mellan arbetsmarknadens parter upprätthållits,
              med god trygghet för den anställde.
            </seg>
            <seg xml:id="i-5cf6a2f7f5956979-0">
              Jag tar de problem som kan vara förknippade med att inte ha en
              fast anställning på största allvar. Samtidigt kan en tidsbegränsad
              anställning vara en väg in på arbetsmarknaden.
            </seg>
            <seg xml:id="i-4f61e7ab15a3b5c4-0">
              Som också har anförts i andra sammanhang ser regeringen inte
              skäl till någon större förändring av arbetsrätten. Vissa grupper,
              som unga och utrikes födda, kan dock till följd av utformningen
              av vissa delar av arbetsrätten möta svårigheter att etablera sig
              på arbetsmarknaden. Det finns därför skäl att genomföra mindre
              justeringar av gällande regler för att minska dessa problem. Tillsvidareanställning
              ska dock även fortsättningsvis vara huvudregeln på arbetsmarknaden.
            </seg>
            <seg xml:id="i-37d349bc27af1a02-0">
              Som tidsbegränsat anställd är man inte utan skydd. Det finns
              i den arbetsrättsliga lagstiftningen olika regler som syftar till
              att skydda arbetstagarna, bland annat krav på objektiva skäl,
              olika tidsgränser, regler om automatisk övergång i tillsvidareanställning
              och företrädesrätt till återanställning. Reglerna är sanktionerade
              genom möjligheter för arbetstagaren att få skadestånd och en domstolsförklaring
              om att en lagstridig visstidsanställning ska gälla tills vidare.
            </seg>
            <seg xml:id="i-9efd8d72d8cb7f36-0">
              När det gäller lönenivåerna är det en fråga som hanteras av arbetsmarknadens
              parter, och det är naturligtvis viktigt att de också tar sitt
              ansvar. Även på detta område finns det dock skyddsregler. Det
              är enligt lag förbjudet att diskriminera deltidsarbetande arbetstagare
              och arbetstagare med tidsbegränsad anställning i förhållande till
              heltids- respektive tillsvidareanställda när det gäller löne-
              och andra anställningsvillkor. Lagen omfattar både direkt och
              indirekt diskriminering.
            </seg>
            <seg xml:id="i-841ffcf198435678-0">
              Slutligen stämmer det att EU-kommissionen givit Sverige en formell
              underrättelse om huruvida reglerna i LAS om tidsbegränsade anställningar
              är förenliga med visstidsdirektivet. Regeringen delar inte kommissionens
              uppfattning. För det fall EU-kommissionen skulle gå vidare med
              ett motiverat yttrande kommer vi noga att överväga vad kommissionen
              anför. Regeringens utgångspunkt är självfallet att vår lagstiftning
              ska vara förenlig med våra internationella åtaganden.
            </seg>
          </u>
          <note type="speaker" xml:id="i-830dbf6fe9694e79-0">
            Anf. 69 JOSEFIN BRINK (V):
          </note>
          <u who="josefin_brink_149089" xml:id="i-032707ff8aaca734-3">
            <seg xml:id="i-930a76a262f5b6a7-0">
              Herr talman! Jag tackar så mycket för svaret. Hillevi Engström
              säger i svaret att hon tar de problem som kan vara förknippade
              med att inte ha en fast anställning på största allvar. Det är
              åtminstone ett litet erkännande av att det finns sådana problem.
            </seg>
            <seg xml:id="i-81532d557ef547be-0">
              Däremot har jag lite svårt att se på vilket sätt ministern tar
              de här problemen på allvar. Det är ju Hillevi Engströms regering
              som har underlättat för företagarna att erbjuda otrygga visstidsanställningar
              genom att införa den allmänna visstidsanställningen i LAS.
            </seg>
            <seg xml:id="i-572dd2eaee165b20-0">
              Till skillnad mot vad ministern säger i sitt svar är det faktiskt
              så att det inte krävs några objektiva skäl för att erbjuda den
              anställningsformen. Det är ju det som är ett av de stora problemen
              med allmän visstidsanställning. Den kan helt fritt användas för
              att täcka permanenta personalbehov med tillfälliga anställningar.
            </seg>
            <seg xml:id="i-069d346c942c6e76-0">
              Det blir också ännu lättare eftersom Hillevi Engströms regering
              har sträckt ut tidsgränserna för när man kvalificerar sig till
              ett fast jobb så att man i dag i praktiken kan vara visstidsanställd
              nästan hur länge som helst utan att kvalificera sig till ett fast
              jobb.
            </seg>
            <seg xml:id="i-5dc2a437815470d0-0">
              Det är precis denna utveckling vi nu ser på delar av arbetsmarknaden.
              Det ser nämligen inte likadant ut överallt, utan vi håller på
              att få en större tudelning. Det är framför allt unga människor
              utan högskoleutbildning som nu hänvisas till denna typ av otrygga
              anställningar. Mer än hälften av alla under 25 år har en otrygg
              anställning i dag. Tittar man på alla upp till 30 är det en av
              fyra som har en otrygg anställning.
            </seg>
            <seg xml:id="i-7b4742b2ddb6fc93-0">
              Framför allt är det unga kvinnor som får ha dessa jobb. Det är
              unga kvinnor som är timvikarier, provanställda och extraanställda.
              Ofta jobbar de inom omsorgen, i vården, i handeln, på kaféer och
              restauranger och inom andra typer av servicejobb. I dessa jobb
              är det faktiskt inte, som ofta hävdas, så att en otrygg visstidsanställning
              är en språngbräda vidare till en fast anställning, utan i dessa
              yrken utgör visstidsanställda en permanent och växande andel av
              personalstyrkan år ut och år in.
            </seg>
            <seg xml:id="i-3be90de4a4e64d86-0">
              För detta betalar de anställda ett väldigt högt pris. Det är
              en ständig osäkerhet om man får behålla jobbet. I många fall vet
              man inte ens hur mycket man kommer att få jobba vecka för vecka
              eller kanske ens dag för dag. Man ska hela tiden finnas till hands,
              och man ska vara till lags. Man ska vara beredd att rycka in när
              chefen ringer. Om man tackar nej eller klagar kan man plötsligt
              stå utan jobb utan egentligen någon som helst motivering.
            </seg>
            <seg xml:id="i-d63a9952a57eb28d-0">
              Att detta är en tillvaro av ständig stress och oro vet till exempel
              jag själv mycket väl. Jag har jobbat på detta sätt i många år
              och vet vad det innebär. Nu börjar också vetenskapen bekräfta
              den bild som alla som har upplevt eller upplever detta vet, nämligen
              att det är ett farligt sätt att leva. Den studie från Umeå universitet
              jag hänvisar till visar på ett tydligt samband mellan ohälsa och
              otrygga anställningar.
            </seg>
            <seg xml:id="i-3fb96a39bd3cc06c-0">
              Bilden bekräftas också om man tittar på statistik från Arbetsmiljöverket,
              Ungdomsstyrelsen, Statistiska centralbyrån, Socialstyrelsen med
              flera. Man kan väldigt tydligt se att unga människors psykiska
              ohälsa, stress och ekonomi har försämrats kraftigt. Framför allt
              är det unga kvinnor som har fått sina livsvillkor försämrade.
              Det är precis samma grupp som är överrepresenterad i de otrygga
              anställningarna och som återkommande är arbetslösa och lever i
              en otrygg situation.
            </seg>
            <seg xml:id="i-681945c72750ac54-0">
              Jag tycker inte att arbetsmarknadsministern riktigt har svarat
              på om hon tar dessa samband på allvar och tänker göra någonting
              åt situationen när vi nu har så mycket fakta på bordet om vad
              det faktiskt orsakar i termer av stress och ohälsa för en väldigt
              stor och växande grupp unga människor.
            </seg>
          </u>
          <note type="speaker" xml:id="i-02c583118f16421f-0">
            Anf. 70 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-7">
            <seg xml:id="i-182638ac2c90a9be-0">
              Herr talman! Tack för frågan, Josefin Brink! Det är nämligen
              viktiga frågor du väcker i din interpellation.
            </seg>
            <seg xml:id="i-3b757283e630e169-0">
              Jag delar uppfattningen att fler arbetsgivare, särskilt inom
              offentlig sektor, kommuner och landsting arbetsgivare inom vård
              och omsorg där många kvinnor finns anställda har ett väldigt stort
              ansvar att erbjuda bra villkor och fler heltidsanställningar.
              Det är hela målet med regeringens politik: att man ska kunna försörja
              sig själv, vara stolt över det och kunna jobba mer. Då är det
              självklart viktigt att man erbjuder anställningar med högre sysselsättningsgrad.
            </seg>
            <seg xml:id="i-69b68b09cf61c129-0">
              Det finns också redan i dag regler i lagen om anställningsskydd
              som säger att en arbetsgivare ska pröva möjligheten till heltid
              innan man anställer fler. Denna lagstiftning används i väldigt
              liten utsträckning, vilket är förvånande. Jag tror att det finns
              ett rättsfall under senare år. Det var en skokedja som prövades
              enligt denna LAS-regel. Jag tycker alltså att det är viktigt.
            </seg>
            <seg xml:id="i-c89b67500c64170f-0">
              Jag tycker också att parterna har ett viktigt ansvar. I de kollektivavtal
              som slöts förra året finns frågan om just deltid och att man ska
              titta närmare på det med i många områden. Kvinnors arbetssituation
              är oerhört angelägen. Vi kan ju se hur många kvinnor som var förtidspensionerade
              och långtidssjukskrivna, kvinnor som ofta var sysselsatta i offentlig
              sektor där vi från de olika partierna är arbetsgivare. Där tycker
              jag att det finns goda skäl att kräva mycket mer. Vi som är politiker
              och förtroendevalda ska vara föredömen som arbetsgivare.
            </seg>
            <seg xml:id="i-43f16b46e30fbf5d-0">
              Jag vill dock ändå säga att den allra största orättvisan i samhället
              är mellan dem som har ett arbete och dem som står utanför. Eftersom
              varken regering eller riksdag anställer folk och ordnar jobb är
              det viktigt att arbetsgivarna vill anställa. Det är därför vi
              har gett arbetsgivarna möjlighet att sänka lönekostnaderna. Arbetsgivare
              ska få möjlighet att få in människor i något som kan leda till
              en tillsvidareanställning.
            </seg>
            <seg xml:id="i-5261f09f4bb4a3a1-0">
              Det ska vara billigt och enkelt att anställa, starta företag
              och få företag att växa. Det finns säkert flera åtgärder man kan
              vidta när det gäller näringspolitik och företagsamhet. Det finns
              många olika delar. I grunden delar jag dock uppfattningen att
              en tillsvidareanställning ska vara grunden på den svenska arbetsmarknaden.
              Det tror jag är något som de flesta strävar efter. Där har parterna
              en viktig roll att fylla.
            </seg>
          </u>
          <note type="speaker" xml:id="i-7f9e47fccebcf26c-0">
            Anf. 71 JOSEFIN BRINK (V):
          </note>
          <u who="josefin_brink_149089" xml:id="i-032707ff8aaca734-4">
            <seg xml:id="i-67528439a365d6b1-0">
              Herr talman! Hillevi Engström tar framför allt upp att dessa
              problem finns i offentlig sektor. Jag håller med; de finns i hög
              grad i offentlig sektor, och där har vi i Vänsterpartiet tagit
              strid bland annat mot Moderaterna i väldigt många år. Vi vill
              lägga mer resurser på personalen och skapa tryggare anställningsformer
              där. Det är jättebra om Moderaterna nu har ändrat sig och är med
              på detta. Där är vi helt överens.
            </seg>
            <seg xml:id="i-596695f12987bda9-0">
              Problemet med otrygga visstidsanställningar är dock inte isolerat
              till den offentliga sektorn, utan det är minst lika stort i den
              privata sektorn. Jag tror att de senaste exempel som har diskuterats
              i medierna har handlat just om den privata sektorn. Nyligen var
              det The Phone House, där tämligen groteska missförhållanden avslöjades.
              Det har upprört väldigt många människor. Unga människor blev trakasserade
              och hetsade av sina chefer att sälja mer och mer, och de hotades
              med att bli av med jobbet. De var nämligen provanställda eller
              hade någon typ av otrygg visstidsanställning.
            </seg>
            <seg xml:id="i-3992c931183ebd11-0">
              I somras var det hamburgerkedjan McDonalds som var på tapeten,
              och de har kommit på tapeten igen. Det har visat sig att man systematiskt
              manipulerar tidrapporter, raster och löner, tvingar folk att skura
              toaletterna med tandborste och så vidare. Detta kan man göra därför
              att dessa personer är helt i händerna på arbetsgivarna. De vågar
              inte säga nej. De vågar inte sätta ned foten och protestera eftersom
              hotet om att de då kanske blir av med jobbet hela tiden finns
              där.
            </seg>
            <seg xml:id="i-cfa90f39525d527b-0">
              Detta är bara två exempel. Det är inget som på något sätt är
              unikt. Det är bara att fråga vem som helst som jobbar som ombudsman
              eller förtroendevald inom Handels, Hotell- och Restaurangfacket
              eller Unionen så kan man få mängder av sådana här exempel.
            </seg>
            <seg xml:id="i-b52deb24852d8bd7-0">
              Sambandet mellan otrygga anställningar och den typ av behandling
              av människor som väldigt många unga utsätts för är solklart. Man
              är beroende av arbetsgivarens goda vilja för att jobba kvar. En
              provanställning kan avbrytas på dagen utan någon som helst motivering.
              Telefonen kan sluta ringa hos den som är timanställd det behövs
              ingen motivering för det heller. Tidigare löften om förlängt vikariat
              eller förlängd visstid kan helt plötsligt bara dras tillbaka utan
              motivering.
            </seg>
            <seg xml:id="i-e9dab0d0de029b7b-0">
              Jag tycker att man måste börja ta denna situation på allvar.
              Det är bra att Hillevi Engström säger att parterna har ett ansvar.
              Det är klart att de har det, men jag tycker faktiskt också att
              politiken har ett ansvar. Inte minst regeringen har ett ansvar.
              Hillevi Engström vill inte göra någonting när det gäller lagstiftningen
              trots att Sverige, som nämnts tidigare, har fått kritik av EU-kommissionen
              för att vi har en alldeles för generös och liberal lagstiftning
              när det gäller visstidsanställningar.
            </seg>
            <seg xml:id="i-5cf5343ff80c2d40-0">
              I andra sammanhang, när EU-kommissionen har kritiserat Sverige
              i syfte att inskränka löntagarnas rättigheter, har regeringen
              varit väldigt pigg på att snabbt följa EU-kommissionens regler.
              När EU tycker att Sverige har för löntagarfientlig lagstiftning
              väljer man dock att ta strid och försvara den nationella lagstiftning
              vi har. Men det är inte nog med det: Regeringen har lovat att
              införa ytterligare en riktigt dålig och otrygg visstidsanställning.
              Man vill införa ytterligare en provanställningsform för ungdomar
              som ska gälla i upp till ett och ett halvt år.
            </seg>
            <seg xml:id="i-090393909f26c94c-0">
              Jag har väldigt svårt att se hur arbetsmarknadsministern kan
              få ihop sitt värnande om dem som är utsatta för tråkigheter på
              sina arbetsplatser på grund av otrygga anställningar med att införa
              ytterligare en otrygg anställningsform, det vill säga en provanställning
              på ett och ett halvt år. På vilket sätt kommer det att hjälpa
              unga människor att slippa den typ av kränkningar de har drabbats
              av på till exempel The Phone House och McDonalds?
            </seg>
          </u>
          <note type="speaker" xml:id="i-e6d79bc14cae5a6f-0">
            Anf. 72 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-0">
            <seg xml:id="i-73e1ea74174c4f17-0">
              Fru talman! Jag vill tacka Josefin Brink för att hon ställt en
              väldigt bra och viktig interpellation.
            </seg>
            <seg xml:id="i-2051225317e2a458-0">
              Jag reagerar lite på ministerns svar. I ministerns svar står
              det så här: Jag tar de problem som kan vara förknippade med att
              inte ha en fast anställning på största allvar. Man ska vara försiktig
              med att använda starka ord, men det här är ju en lögn. Man tar
              ju inte problemen på största allvar. Om man inte agerar, om man
              inte reagerar men skriver att man tar problemen på största allvar
              ägnar man sig åt falsarier. Så här kan vi inte ha det. Om man
              lägger fram nya förslag med ännu mer försämringar, precis som
              Josefin Brink har redovisat, är man inte seriös i den här frågan.
            </seg>
            <seg xml:id="i-920f6e2b81bad898-0">
              Min bild är att regeringen vill göra det möjligt för arbetsgivare
              att hantera människor som närmast ett trasproletariat som ska
              vara glada och tacksamma för att de får jobb. Vår inställning
              till jobb är att det är en rättighet. Men det är också viktigt
              att kunna försörja sig och inte bara leva för dagen. Att vara
              daglönare är inte ett bra sätt att leva.
            </seg>
            <seg xml:id="i-feb15a6e9afebde6-0">
              När ministern får frågan vad EU-kommissionen har sagt reagerar
              hon egentligen inte utan väntar på att EU-kommissionen eventuellt
              ska reagera starkare. Hon säger att hon tycker att det är viktigt
              att arbetsmarknadens parter tar sitt ansvar. Men när ska ministern
              ta sitt ansvar?
            </seg>
            <seg xml:id="i-3460537b1d7ddf05-0">
              Jag har en fråga till arbetsmarknadsministern: Vad menar ministern
              med att det ska bli billigare att anställa? Vad är syftet med
              att det ska bli billigare att anställa? Handlar det om lönenivåer
              vore jag tacksam om ministern kunde förtydliga det.
            </seg>
          </u>
          <note type="speaker" xml:id="i-57ea279b47bb9aa6-0">
            Anf. 73 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-8">
            <seg xml:id="i-3eaec9e5ac61afd0-0">
              Fru talman! Det är svårt att sortera allt som oppositionen tar
              upp, men jag kan börja med att svara på Eva-Lena Janssons fråga.
              För oss i regeringen är det oerhört väsentligt, prioritet ett,
              att fler kommer in på arbetsmarknaden, att alla som vill arbeta
              kan få ett jobb, ett bra jobb, ett sjyst jobb.
            </seg>
            <seg xml:id="i-b9c7b37077c1a6ca-0">
              Under det senaste året har vi fått 123 000 fler sysselsatta på
              arbetsmarknaden. Den siffran har vi nämnt flera gånger i dag.
              Arbetslösheten sjunker, vilket är oerhört glädjande.
            </seg>
            <seg xml:id="i-f627e95c7c92fc86-0">
              När konjunkturen vänder, orderböckerna börjar fyllas och företagen
              andas framtidsoptimism är det ändå en viss startsträcka att gå
              till att anställa en person på en tillsvidareanställning direkt.
              Många företagare är osäkra på om läget kommer att hålla i sig,
              om personen kommer att kunna ha en sysselsättning på längre sikt.
              Man vet inte heller om personen kommer att passa för arbetet.
              Därför använder man sig ofta av provanställning, något som jag
              tror att också Socialdemokraterna förespråkar, för jag har inte
              sett något motförslag som säger att provanställning är något dåligt
              i grunden. Det kan ju gynna både arbetsgivaren och arbetstagaren
              att få pröva på om jobbet passar.
            </seg>
            <seg xml:id="i-d336bc9e186610c7-0">
              Visstidsanställningar är ofta en brygga in till arbetsmarknaden,
              kanske på arbetsmarknaden generellt eller hos den specifika arbetsgivaren,
              på samma sätt som bemanningsföretag är en brygga in till arbetsmarknaden.
              Det är också något som ofta kritiseras från oppositionens sida.
            </seg>
            <seg xml:id="i-738a9f2f07c8c858-0">
              Tyvärr kan man inte lagstifta bort människor med dålig moral
              eller unkna värderingar eller dåliga arbetsledare och chefer.
              Man kan ha en stark arbetsrättslagstiftning, och det hävdar jag
              att vi har i Sverige. Vi har en arbetsdomstol, och vi har en svensk
              modell där vi tillmäter parterna ett stort ansvar att teckna kollektivavtal.
              Vi har också gett parterna stridsmedel genom att både arbetsgivar-
              och arbetstagarsidan kan påkalla konflikt. Det fungerar bra. Parterna
              tar det ansvaret.
            </seg>
            <seg xml:id="i-4ac61c8ec0f6b7bd-0">
              Jag vill också säga att när lagen om visstidsanställning togs
              fram av den förra regeringen fanns det redan av den tidigare,
              socialdemokratiska regeringen ett förslag förberett om just tidsbegränsade
              anställningar. Då sades det vara någonting positivt från Socialdemokraterna
              när man själv satt i regeringsställning.
            </seg>
            <seg xml:id="i-923285607f624bce-0">
              För mig är grunden för att människor kommer in på arbetsmarknaden
              inte motsatsen. Därför måste vi ha en balans mellan trygghet och
              flexibilitet. Var den balanspunkten ska ligga kan man diskutera.
              Den prövning som nu sker inom EU-kommissionen är inte avgjord
              än. Vi avvaktar ett besked som kommer någon gång i mitten av april.
              Man har skjutit fram det flera gånger. Hela Europa tampas med
              problemet att balansera trygghet med flexibilitet.
            </seg>
            <seg xml:id="i-6315469efb6adf8f-0">
              Jag delar också de beskrivningar som Josefin Brink gör av människor
              som far illa. Självklart är det ingenting som någonsin kan accepteras
              över huvud taget. Det är där parterna och också skyddsorganisationen
              har en roll. Arbetsmiljöverket har också en roll att utöva tillsyn
              över arbetsmiljölagen och arbetstidslagen.
            </seg>
            <seg xml:id="i-1d5a21c65681aae6-0">
              Det finns mycket mer man kan göra, men jag tar de här frågorna
              på allvar. Grunden i Sverige ska vara en tillsvidareanställning,
              men för att folk ska kunna komma in på arbetsmarknaden är det
              viktigt att det finns en flexibilitet så att arbetsgivarna vill
              och vågar anställa. Och med billigare att anställa menar vi att
              vi vill sänka arbetsgivarnas lönekostnader när det gäller skatter
              och avgifter.
            </seg>
            <seg xml:id="i-9036bdf5b4b27823-0">
              Regeringen har inte någon som helst önskan eller ambition att
              gå in i parternas fria roll att teckna kollektivavtal om löner.
            </seg>
          </u>
          <note type="speaker" xml:id="i-e3327e33e419ea85-0">
            Anf. 74 JOSEFIN BRINK (V):
          </note>
          <u who="josefin_brink_149089" xml:id="i-032707ff8aaca734-5">
            <seg xml:id="i-c87a0f270876a6e3-0">
              Fru talman! Nu valde Hillevi Engström att mest svara på Eva-Lena
              Janssons frågor. Men jag kan väl säga några ord om hur Vänsterpartiet
              ser på visstidsanställningar.
            </seg>
            <seg xml:id="i-d7be2475940c0d7f-0">
              Det är klart att vi också tycker att det måste kunna finnas vissa
              typer av visstidsanställningar. Självklart ska man kunna ta in
              en vikarie om någon är tjänstledig eller sjuk. Självklart ska
              man också kunna ha provanställningar. Vi tycker till och med att
              man kan ha någon typ av visstidsanställning på grund av arbetstoppar
              eller av andra skäl. Det kan finnas många skäl till att man behöver
              den flexibiliteten och om alternativet är sämre.
            </seg>
            <seg xml:id="i-af8d556c3c232c71-0">
              Problemet är om regelverket kring de här anställningarna är så
              brett och så yvigt att det är möjligt för arbetsgivare att år
              ut och år in använda visstidsanställningar, otrygga anställningar,
              i praktiken som ett sätt att slippa ha fast anställd personal
              med alla de rättigheter som det innebär för de anställda och alla
              de skyldigheter som det innebär för arbetsgivaren. Det skapar
              en pseudoarbetsmarknad som är sämre för en stor grupp anställda.
              Det är det som vi vill förhindra genom att skärpa bland annat
              lagstiftningen. Vi tycker att också unga människor och här pratar
              vi om folk som är upp till 30 år gamla ska kunna få en fast inkomst,
              ska kunna hävda sina rättigheter och inte minst sin värdighet
              på jobbet. Vi tycker att det är viktigt.
            </seg>
            <seg xml:id="i-f287f4f65a0ca017-0">
              Vi vill inte se utbrända 23-åriga timvikarier, som det nu börjar
              vittnas om inom handeln och hotell- och restaurangbranschen. Vi
              vill inte se människor som städar toaletter med tandborstar därför
              att de hotas med uppsägning om de inte ställer upp på det. Därför
              vill vi stärka skyddet för de visstidsanställda. Vi tycker att
              det ska vara en kortare väg till fast jobb och vill att det ska
              vara lönsamt för arbetsgivarna att så snabbt som möjligt erbjuda
              ett fast jobb. Därför har vi föreslagit differentierade arbetsgivaravgifter
              för visstidsanställning och fast anställning.
            </seg>
            <seg xml:id="i-8a2e8d7c541a3663-0">
              Om regeringen har andra förslag är vi beredda att lyssna på dem,
              men hittills har vi inte hört någonting från regeringen, och det
              tycker jag är allvarligt.
            </seg>
          </u>
          <note type="speaker" xml:id="i-6598666af26ed16b-0">
            Anf. 75 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-1">
            <seg xml:id="i-f441a67edcce500c-0">
              Fru talman! Svaret som jag nu fick från ministern handlade om
              att det är en väldigt bra lagstiftning i Sverige, att lagen om
              anställningsskydd inte behöver förbättras. Samtidigt pekar ministern
              på att det finns en stark konflikträtt. Jag får väl då påtala
              för kammaren att den här ministern och den här regeringen faktiskt
              har försvagat konflikträtten. Man har också försämrat anställningsskyddet
              genom att man gjort det möjligt för arbetsgivarna att i dag stapla
              provanställningar och visstidsanställningar på varandra, precis
              som Josefin Brink har beskrivit.
            </seg>
            <seg xml:id="i-5666f8454d463e63-0">
              Min fråga till ministern blir: Måste arbetsgivarens möjlighet
              att anställa vara till priset av att alla andra på arbetsmarknaden
              ska bli otrygga? Det som ministern säger i sitt svar är egentligen
              att om arbetsgivaren ska våga anställa ska alla vara otrygga,
              att vi ska öppna för fler och fler otrygga anställningar. Det
              är nämligen det som händer i dag. Det är ju inte så att andelen
              med tillsvidareanställning ökar, utan många fler får visstidsanställningar.
              Det vi ser är att det påverkar hela samhället. Det finns mammor
              och pappor som har svårt att åka i väg på helgerna och följa med
              sina barn på fritidsintressen därför att de sitter och väntar
              på att bli inringda på jobb. De vet inte när de ska jobba. De
              har svårigheter att ta lån för att de inte har fast anställning
              och därmed inte fast lön. Det påverkar hela tillvaron.
            </seg>
            <seg xml:id="i-a8a8b4d849d8e281-0">
              Skriver man som ministern gör i svaret att man tar frågan på
              allvar borde man göra något åt det, inte bara avvakta och följa
              utvecklingen. Då gör man ingenting.
            </seg>
            <seg xml:id="i-286b42ff1d4e9b4e-0">
              Fru talman! Jag är lite bekymrad över att vi har en minister
              och en regering som inte tar frågan på fullt allvar. Gjorde man
              det borde man reagera och se över lagstiftningen.
            </seg>
          </u>
          <note xml:id="i-4fda03b35b3e5048-6">
            Överläggningen var härmed avslutad.
          </note>
          <note xml:id="i-3c4f4de4ca24c622-0">
            11 § Svar på interpellation 2010/11:235 om jobb- och utvecklingsgarantins
            fas 3
          </note>
          <note type="speaker" xml:id="i-d47d5bbc35284b96-0">
            Anf. 76 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-9">
            <seg xml:id="i-da4dd7a0650a9d9d-0">
              Fru talman! Eva-Lena Jansson har frågat mig om jag är beredd
              att vidta åtgärder för att ta bort utbildningsförbudet i fas 3
              samt om jag avser att vidta åtgärder för att säkerställa att långtidsarbetslösa
              inskrivna i fas 3 inte utnyttjas som gratis arbetskraft.
            </seg>
            <seg xml:id="i-6f0efc6e965fe8e4-0">
              Som jag har sagt flera gånger tidigare i kammaren är uppgiften
              att minska långtidsarbetslösheten när nu konjunkturen vänder en
              av regeringens viktigaste uppgifter. Bland de långtidsarbetslösa
              ingår deltagarna i jobb- och utvecklingsgarantin. I slutet av
              februari månad 2011 deltog ca 91 000 personer i jobb- och utvecklingsgarantin
              varav drygt 26 000 personer i den senare fasen. Av dessa deltagare
              har nästan hälften varit aktuella och inskrivna hos Arbetsförmedlingen
              mellan fem och tio år och ytterligare 17 procent i mer än tio
              år.
            </seg>
            <seg xml:id="i-e0f0b585b549f07e-0">
              Min och regeringens uppfattning är att alla personer som kan
              komma tillbaka i arbete efter en lång tid av arbetslöshet eller
              annan frånvaro från arbetsmarknaden utgör en vinst både ur individens
              och ur samhällets perspektiv. Regeringen har en bred jobbstrategi
              för att långtidsarbetslösa ska komma i arbete när nu konjunkturen
              vänder. Jobb- och utvecklingsgarantin är bara ett av många verktyg
              med detta syfte. Ytterligare exempel utgörs av det särskilda anställningsstödet
              som förstärktes från årsskiftet och nystartsjobben som samtliga
              deltagare i jobb- och utvecklingsgarantin har möjlighet att få
              del av.
            </seg>
            <seg xml:id="i-4f033006a1055815-0">
              Målet med just deltagande i jobb- och utvecklingsgarantin är
              att deltagaren ska få en anställning med eller utan statligt stöd.
              En deltagare kan också lämna programmet av andra anledningar,
              till exempel genom att påbörja en utbildning som inte berättigar
              till aktivitetsstöd eller utvecklingsersättning.
            </seg>
            <seg xml:id="i-e760b05371951415-0">
              Intentionen med den tredje fasen av jobb- och utvecklingsgarantin
              är att personer som har varit arbetslösa under lång tid ska få
              möjlighet att bygga upp nya referenser, nätverk och en arbetsgemenskap.
              Det är viktigt att Arbetsförmedlingen arbetar för att alla deltagare
              i fas 3 erbjuds en sysselsättning med utgångspunkt i individens
              behov. I denna fas ska deltagarna sysselsättas hos anordnare som
              kan vara offentliga eller privata, sociala företag eller ideella
              organisationer.
            </seg>
            <seg xml:id="i-7675518d972784f1-0">
              Då insatserna syftar till en övergång till arbete är det viktigt
              att deltagarna fortsätter söka jobb. Deltagarna ska därför få
              fortsatt stöd av en arbetsförmedlare eller coach. I juni 2010
              förtydligade därför regeringen i förordningen (2007:414) om jobb-
              och utvecklingsgarantin att det ska ges utrymme för eget arbetssökande
              även inom denna fas av garantin.
            </seg>
            <seg xml:id="i-b44a2f2b8cb15154-0">
              Arbetsförmedlingen har ett mycket viktigt ansvar att kontrollera
              de anordnare som tar emot deltagare i den senare fasen av jobb-
              och utvecklingsgarantin. Detta innebär att Arbetsförmedlingens
              uppgift bland annat är att kontrollera att deltagarna får en kvalitativt
              god insats. I regleringsbrevet till myndigheten för 2011 är regeringen
              därför tydlig med att den senare delen i jobb- och utvecklingsgarantin
              noggrant ska följas upp och redovisas senare i år.
            </seg>
            <seg xml:id="i-80edb4f2f2d2a5e3-0">
              Trots detta finns alltid en risk att insatser av det här slaget
              missbrukas av oseriösa aktörer som inte vill människor väl. Det
              är oacceptabelt och kontrollfunktionerna måste därför förbättras.
              Det finns också skäl att skärpa åtgärderna mot de anordnare som
              missköter sig.
            </seg>
            <seg xml:id="i-18bfa77221fbc877-0">
              Självfallet ska kvaliteten i de arbetsmarknadspolitiska insatserna
              kontinuerligt följas upp på bästa möjliga sätt. Vi arbetar med
              att ytterligare förbättra formerna för fortsatt uppföljning och
              utvärdering av den förda politiken.
            </seg>
            <seg xml:id="i-e884c72b39b4c142-0">
              Regeringen kommer givetvis att fortsätta följa utvecklingen av
              jobb- och utvecklingsgarantin som helhet och ha ett särskilt fokus
              på den tredje fasen.
            </seg>
          </u>
          <note type="speaker" xml:id="i-bd4aa63916e60fbd-0">
            Anf. 77 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-2">
            <seg xml:id="i-d552ff21aefdbd8e-0">
              Fru talman! Jag tackar arbetsmarknadsminister Hillevi Engström
              för svaret.
            </seg>
            <seg xml:id="i-2e0f046b69b1093b-0">
              En av mina frågor var, precis som arbetsmarknadsministern läste
              upp, om arbetsmarknadsministern är beredd att vidta åtgärder för
              att ta bort utbildningsförbudet i fas 3. Svaret var nej. Människor
              som har varit långtidsarbetslösa ska hindras från att utbilda
              sig och kanske komma vidare i jobb. I stället ska de vara inlåsta
              i fas 3 i upp till två år. Detta är mycket bekymmersamt.
            </seg>
            <seg xml:id="i-ede2bce4ba123f4c-0">
              Socialdemokraternas arbetsmarknadspolitik handlar om utbildning,
              för vi tror att om människor får rätt utbildning kan de komma
              vidare i arbetslivet.
            </seg>
            <seg xml:id="i-1c8adeff950a6e1d-0">
              I Kommunalarbetaren har man ett reportage om Ola. Han är den
              mest utbildade på sin arbetsplats, men han tjänar ändå minst.
            </seg>
            <seg xml:id="i-70df43dcf5de9364-0">
              Jag trodde slaveriet var utrotat men det är det tydligen inte,
              säger trädgårdsmästaren Ola Antonsson, som deltar i jobb- och
              utvecklingsgarantins fas 3. Han tjänar 5 000 kronor i månaden.
            </seg>
            <seg xml:id="i-4f95ebbc0f302d0c-0">
              Detta är regeringens jobb- och utvecklingsgaranti fas 3. Det
              här är den aktiva arbetsmarknadspolitik som regeringen håller
              på med.
            </seg>
            <seg xml:id="i-9364d3ef6c0cbbd3-0">
              Jag har tidigare haft en interpellationsdebatt med arbetsmarknadsministern
              om just fas 3 och jobb- och utvecklingsgarantin.
            </seg>
            <seg xml:id="i-a3fb25e8ce36e097-0">
              Jag besökte ett företag där det var mellan 10 och 15 personer
              som var i fas 3. Här satt man i ett rum och fikade och ägnade
              sig åt att lära långtidsarbetslösa och nyanlända invandrare att
              skriva cv. Man försökte också få tag på praktikplatser åt de nyanlända.
              De som höll i det fick ingen coachning eller stöd i sin utveckling.
              I stället skulle de försöka hjälpa andra att komma ut på arbetsmarknaden,
              något som de själva upplevde sig ha problem med. Man beskrev också
              att man inte hade fått utbildning vare sig i fas 1 eller i fas
              2.
            </seg>
            <seg xml:id="i-7443d999e84f0441-0">
              Åter blir arbetsmarknadsministerns svar att det finns oseriösa
              utförare. Ja, det är klart. Med regeringens system är det nästan
              oundvikligt att den situationen uppstår. Man tjänar 5 000 kronor
              i månaden per anställd man tar emot. Tar man emot tio personer
              blir det 50 000 kronor i månaden. Uppenbarligen behöver man inte
              ens handleda dessa personer. Dessutom har Arbetsförmedlingen inte
              haft kontakt med flera av deltagarna på över ett år.
            </seg>
            <seg xml:id="i-6c6f7d5f94b0ef56-0">
              Är fas 3 bra? Mitt svar är nej. Det leder inte personer ut i
              arbetslivet.
            </seg>
            <seg xml:id="i-9bc426b609fee622-0">
              Vi hade en insats för långtidsarbetslösa under den socialdemokratiska
              regeringen som hette plusjobb. Många av dem kom vidare i arbetslivet.
              Många fick ett meningsfullt arbete med kollektivavtalsenlig lön.
              Vi talar inte om slavlöner.
            </seg>
            <seg xml:id="i-81a631d048f32aae-0">
              Jag förstår inte varför regeringen vägrar inse att man gör fel.
              Eller så gör man inte fel; det är det här man vill göra. Man vill
              skapa ett arbetskraftsutbud, men man bryr sig inte om att ge människor
              en utbildning så att de kan komma vidare i jobb, vilket de drömmer
              om. I stället låser man in ett antal personer i fas 3. Där får
              de stanna i två år, och man säger: Utbilda er inte, för då kommer
              det att gå illa för er!
            </seg>
            <seg xml:id="i-f0da88ec3a714c92-0">
              Samtidigt säger regeringen att det är viktigt med en aktiv jobbpolitik.
              Jag håller med om det. Men uppenbarligen, fru talman, får vi inte
              det av denna regering.
            </seg>
          </u>
          <note type="speaker" xml:id="i-88ebca35f228d44d-0">
            Anf. 78 PETER PERSSON (S):
          </note>
          <u who="peter_persson_b021b6" xml:id="i-d06f8f130af51e24-2">
            <seg xml:id="i-bea2c789ff0e4dff-0">
              Fru talman! Det är utan tvekan så att nationens viktigaste tillgång
              är människors vilja att arbeta. Vårt största samhällsproblem i
              dag är att så många förvägras arbete. Vi ser att regeringens politik
              på en rad områden förhindrar en återgång till full sysselsättning.
            </seg>
            <seg xml:id="i-1cd7391781fa09ab-0">
              Jag påstår att bristen på arbetsmarknadspolitik, som tar sig
              uttryck i åtgärder av mycket låg kvalitet, närmast förvaring,
              i stället för utbildning inom bristsektorer, leder till att vi
              inte utnyttjar den ekonomiska kapaciteten fullt ut.
            </seg>
            <seg xml:id="i-ea4380dd9b9786bd-0">
              På en rad samhällsområden skulle vi behöva tydliga investeringar.
              Det gäller bostadsbyggande, infrastruktur, utbildning och arbetsmarknadspolitik.
              Men regeringen känner bara en verkan, en politisk inriktning,
              och det är skattesänkningar.
            </seg>
            <seg xml:id="i-4e5c63d8ceed8803-0">
              Avsaknaden av resurser och vilja till samhällsbyggande har sannolikt
              lett till att svensk ekonomi redan har slagit i ett kapacitetstak.
            </seg>
            <seg xml:id="i-be9d60d423a07fe2-0">
              Nu när vi har inflationstendenser börjar Riksbanken höja räntan,
              vilket motverkar det fulla kapacitetsutnyttjandet i ekonomin.
              Det förhindrar att det skapas resurser som skulle kunna användas
              till välfärd och fördelning.
            </seg>
            <seg xml:id="i-a58d2313c66e649e-0">
              I den region som jag kommer från, Jönköpings län, med mycket
              industrier såg vi hur massiv utslagningen av industrin var i samband
              med krisen. Den var alldeles för omfattande eftersom det var brist
              på åtgärder. Många inom industrins område sorterades ut och är
              lagda på lager för förvaring. De förvägras utbildningsinsatser
              som skulle kunna få dem att återkomma i företagen och göra värdefulla
              insatser.
            </seg>
            <seg xml:id="i-88abb2ed6bca74b1-0">
              Varje dag ser man rubriker i tidningarna i vår region om att
              det är brist på utbildad arbetskraft. Ni vägrar människor utbildning;
              då vägrar ni också att låta människor delta och arbeta ihop resurser
              som vi behöver i vårt land. Jag delar till fullo Eva-Lena Janssons
              uppfattning. Den stämmer med de erfarenheter jag har från när
              jag har träffat människor som är i fas 3-åtgärder. Det är förvisso
              socialt bättre att träffa andra människor än att sitta hemma,
              men att inte få göra något vettigt som leder till att man kan
              återkomma i ett arbete som skapar resurser är förödande för både
              människa och samhälle.
            </seg>
            <seg xml:id="i-4d84d9f337cf5557-0">
              Anf. 79 TOMAS TOBÉ (M):
            </seg>
            <seg xml:id="i-714039c4791b91d5-0">
              Fru talman! Jag tackar interpellanten och arbetsmarknadsministern.
            </seg>
            <seg xml:id="i-36a99e9e5b2a63a3-0">
              Det här är en otroligt angelägen fråga för Sverige och hela den
              samlade arbetsmarknadspolitiken. Inom den jobb- och utvecklingsgaranti
              som regeringen har satt på plats har man i genomsnitt varit arbetslös
              i åtta år. Jag vet inte hur många av oss i kammaren som har varit
              arbetslösa i åtta år. Det är en oerhört lång period. Många gånger
              har man sett en högkonjunktur komma utan att man har fått ett
              arbete. Man har sett en lågkonjunktur komma och känt att det är
              helt omöjligt att få ett arbete. Man har prövat olika åtgärder
              inom arbetsmarknadspolitiken ändå har det inte funkat och ändå
              har det inte lett till ett arbete.
            </seg>
            <seg xml:id="i-1850769c9fe595d3-0">
              Nu har vi äntligen kunnat börja ta del av resultaten inom jobb-
              och utvecklingsgarantin. Debattonen har varit hård. Det har varit
              mycket kritik från oppositionen mot jobb- och utvecklingsgarantin.
              Att en opposition kritiserar är naturligt och bra. Men det är
              viktigt att noga studera resultaten. Vi kan se att sju av tio
              lämnar jobb- och utvecklingsgarantin innan man kommer in i den
              sista fasen. Sex av de tio går rakt in i ett arbete. Inom ramen
              för Arbetsförmedlingen har 70 000 det senaste året varit inne
              i en utbildningsinsats. Ibland låter det som om det inte finns
              några möjligheter till utbildningsinsatser över huvud taget.
            </seg>
            <seg xml:id="i-1290a63473409a4a-0">
              Jag kan försäkra dem som är oroliga över att det inte kommer
              att finnas utbildning i Sverige att regeringen under den här mandatperioden
              kommer att göra satsningar på 6 miljarder eftersom man tycker
              att detta är oerhört viktigt.
            </seg>
            <seg xml:id="i-14a3fd8277cb5c41-0">
              Det talas ofta om de låga ersättningarna. Det har alltid varit
              så att ersättningarna är direkt kopplade till hur mycket man har
              arbetat tidigare. Den som har arbetat mycket på arbetsmarknaden
              tidigare har ofta högre ersättning. Den som aldrig någonsin har
              arbetat har klart lägre ersättning. I genomsnitt är det 9 500
              kronor efter skatt; det är en siffra som kan vara bra att ha med
              sig. Jag kan notera att det inte finns något förslag från något
              oppositionsparti till Sveriges riksdag som handlar om att höja
              ersättningen inom ramen för fas 3.
            </seg>
            <seg xml:id="i-6ee3c2e782e187e8-0">
              I debatten kastas även fram att det är viktigt med plusjobb.
              Där har vi nyckeln. Det är den arbetsmarknadspolitiska åtgärd
              som ledde till att alla fick jobb. Där har vi studier som visar
              utfallet. Det var 18 procent som gick vidare till jobb med plusjobb.
              Över tid är det 19 procent som lämnar fas 3.
            </seg>
            <seg xml:id="i-9c160102de2daf33-0">
              Jag tycker i ärlighetens namn inte att plusjobben och fas 3 är
              någon riktigt bra jämförelse. En bättre jämförelse är nystartsjobben
              som vi införde när vi tog bort plusjobben eftersom de inte fungerade.
              Det var att direkt hjälpa människor som stod långt från arbetsmarknaden
              att hävda sig bättre i kön om de riktiga jobben. Nu är 40 000
              människor ute i nystartsjobb. Det är en mycket viktig arbetsmarknadspolitisk
              åtgärd en åtgärd som Socialdemokraterna ända fram till i dag har
              omfamnat och tyckt vara en ganska klok idé från Alliansen. I flera
              interpellationsdebatter i dag och i den aktuella debatten är det
              tydligen nya bud som gäller.
            </seg>
            <seg xml:id="i-c4016d9f7d62cfb3-0">
              Fru talman! Jag tycker att den här debatten är viktig, men det
              kan vara dags att den nyanseras och att oppositionen erkänner
              att jobb- och utvecklingsgarantin och nystartsjobben bidrar till
              att långtidsarbetslösheten minskar. Det är 23 000 personer som
              på ett år har gått från långt utanförskap till arbete.
            </seg>
          </u>
          <note type="speaker" xml:id="i-2443159d7e6c8942-0">
            Anf. 80 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-6235ba8c670febbd-3">
            <seg xml:id="i-c1e5d1d9790b76dc-0">
              Fru talman! Återigen står Tomas Tobé här och målar i rosenrött.
              Återigen pratar Tomas Tobé om annat; interpellationen handlar
              om fas 3. Vi vet att fas 3 växer. Om det inte är så får Tobé eller
              ministern säga att Raimo Pärssinen ljuger. Prognosen är att antalet
              deltagare i fas 3 kommer att fördubblas. Frågan är specifik, arbetsmarknadsministern:
              Varför kan man inte få utbildning inom den fasen? När jag träffar
              dem som är inskrivna i fas 3 är det just den frågan jag får.
            </seg>
            <seg xml:id="i-a113edb0eb0cd0c3-0">
              ABF är en bra anordnare av fas 3 i Gävle. När jag pratar med
              dem som finns där säger de: Är det inte konstigt att det enda
              jag kan få utbildning på är hur jag ska hantera systemet i datorn
              ingenting annat.
            </seg>
            <seg xml:id="i-30a47ed3f16b52e8-0">
              Kan de inte ens gå en studiecirkel? Varför får de inte det? Var
              finns logiken, Tomas Tobé?
            </seg>
            <seg xml:id="i-124fdb1472211370-0">
              Nu har du målat upp du sköna nya värld och hur bra allt går.
              Du nämner inte att det här är en grupp som växer. Du säger inte,
              som förmedlingen, att den kommer att fördubblas. Varför?
            </seg>
            <seg xml:id="i-b47362b76045ea31-0">
              Varför ska det vara en sådan inlåsning att man inte kan utbilda
              sig inom fas 3? Är inte de människor som finns där värda det?
              Tycker ni att det är slöseri att satsa på utbildning för de här
              människorna? Varför svarar ni inte på frågan? Är svaret att de
              kan lämna fas 3 och gå på ordinarie utbildning? Tomas Tobé säger
              att de här människorna har befunnit sig i arbetslöshet länge.
              Alla här i kammaren är överens om att det viktigaste verktyget
              för att få människor att bryta arbetslösheten är att de får nya
              och bättre kunskaper. Ändå totalvägrar ni. Det är mycket märkligt.
            </seg>
            <seg xml:id="i-09e08a560b222c37-0">
              Den fråga som jag får när jag träffar dem som är inskrivna i
              fas 3 skickar jag över till er.
            </seg>
            <seg xml:id="i-23c9a80a727d5b52-0">
              Jag frågar Hillevi Engström Tomas Tobé har ju ett tvåminutersinlägg
              kvar. Visst växer antalet deltagare i fas 3? Varför kan de inte
              få en enda timmes utbildning så att de kan stärka sin ställning
              för att möta arbetsmarknaden?
            </seg>
          </u>
          <note type="speaker" xml:id="i-16269b270e1e8ae0-0">
            Anf. 81 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-10">
            <seg xml:id="i-6c2801b6a14b6804-0">
              Fru talman! När man lyssnar på oppositionen kan man lätt få intrycket
              att det finns en enkel lösning på de problem som har ackumulerats
              under så många år. Det är de problem som möter människor som har
              stått utanför arbetsmarknaden.
            </seg>
            <seg xml:id="i-6a9e19a793b382dd-0">
              I den senare fasen i jobb- och utvecklingsgarantin är genomsnittstiden
              åtta år, vilket är en mycket lång tid. Nästan var femte person
              har varit arbetslös och inskriven på Arbetsförmedlingen i mer
              än tio år.
            </seg>
            <seg xml:id="i-9dc890ee83e64f97-0">
              Precis som Tomas Tobé tog upp har högkonjunkturer kommit och
              gått utan att någonting har hänt. Människor har låsts in i ganska
              meningslösa åtgärder som inte har lett till något resultat. Det
              finns inte några exakta siffror. Men det stora flertalet har fått
              en hel del utbildningar. Det är också någonting som vi tittar
              närmare på.
            </seg>
            <seg xml:id="i-e22e28988b2e1c8d-0">
              Vi hörde också en tidigare debattör nämna en person som hade
              mest utbildning av alla. Oppositionen vill ändå att en sådan person
              ska få en kortare arbetsmarknadsutbildning, vilket är ett slöseri
              med människors tid och möjligheter att få ett jobb. Jobb- och
              utvecklingsgarantin har flera olika delar. Under de första delarna
              är syftet att man ska ge alla insatser som kan krävas och är behövliga.
              Förra året var det 70 000 personer som gick en utbildning genom
              Arbetsförmedlingens försorg.
            </seg>
            <seg xml:id="i-050cf00b2f406eff-0">
              Enligt Långtidsutredningen är det en bra balans inom arbetsmarknadsutbildningen.
              Det var inte bra som det var tidigare under de socialdemokratiska
              regeringarnas tid. Det var enorma volymer inom arbetsmarknadsutbildningen.
              Det ledde inte till något bra resultat. Det ledde till en jobblös
              tillväxt. Människor blev fast i systemen. De blev inlåsta. Det
              var stämpling, åtgärd, insats, stämpling år ut och år in. Jag
              tror inte att det var bra för någon.
            </seg>
            <seg xml:id="i-71465afc9dfed77b-0">
              När vi tittar på den senare fasen är det viktigt, vilket jag
              har poängterat i flera olika debatter i denna kammare, att det
              är en insats som håller en bra kvalitet och som upplevs som meningsfull.
              Det är A och O. Det är också av detta skäl som vi kan ställa krav
              på anordnare. De får en ersättning på 225 kronor per dag. De ska
              tillhandahålla en god arbetsmiljö, handledarskap och möjligheter
              för den arbetssökande att söka jobb.
            </seg>
            <seg xml:id="i-6eb5fed36f9400ec-0">
              Över tid lämnar 19 procent fas 3, vilket är bra för dem men inte
              tillräckligt bra förstås. Vi ser nu att chanserna till jobb ökar.
            </seg>
            <seg xml:id="i-828a5ef72dd8907d-0">
              Som Tomas Tobé var inne på lämnar många jobb- och utvecklingsgarantin
              innan de kommer in i den senare fasen.
            </seg>
            <seg xml:id="i-05a70894400ba7fe-0">
              Avslutningsvis vill jag säga följande: Det finns inga reformer
              som är så bra att man inte ständigt behöver se över dem för att
              se hur man kan trimma systemen. Vad kan vi göra? Vad säger arbetsförmedlarna,
              och vad säger deltagarna?
            </seg>
            <seg xml:id="i-1ac693b5fe11cc9f-0">
              Jag tror att en viktig del är att lyssna mer på deltagarna när
              man utser en fas 3-samordnare. Vad vill jag själv göra? Vad känns
              meningsfullt för mig som individ? Hur kan jag påverka den placeringen?
            </seg>
            <seg xml:id="i-e09dc7c462264f38-0">
              Återigen, som jag har sagt vid flera olika tillfällen: Känner
              man sig inte nöjd och det inte fungerar ska man ta kontakt med
              sin arbetsförmedlare.
            </seg>
            <seg xml:id="i-5a500721a2e336a3-0">
              Jag ska svara på Eva-Lena Janssons konkreta fråga. Hon skriver
              att människor utnyttjas som gratis arbetskraft. Jag vill vara
              tydlig än en gång. Detta handlar inte om ordinarie arbete. I det
              fall man upplever det ska man slå larm och kontakta sin arbetsförmedlare.
              Detta är inte fråga om att undantränga ordinarie arbete. Så får
              det inte användas, och så är inte heller avtalet formulerat mellan
              Arbetsförmedlingen och anordnaren.
            </seg>
          </u>
          <note type="speaker" xml:id="i-ab90421c447e24b4-0">
            Anf. 82 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-3">
            <seg xml:id="i-53454792614b22b5-0">
              Fru talman! Jag ska upplysa Hillevi Engström om den person som
              jag hänvisade till. Han var den som hade bäst utbildning hos den
              fas 3-anordnare som han var hos. Jag säger inte att han var den
              bäst utbildade i Sverige. Jag tror säkert att det finns utbildningar
              som denna person skulle behöva för att kunna komma vidare.
            </seg>
            <seg xml:id="i-d6583b72e4c9b831-0">
              Detta är ingen jobbgaranti för den ger inte jobb. I december
              var det 24 000 personer som var inlåsta i fas 3. Enligt Arbetsförmedlingens
              egen prognos kommer det att vara närmare 50 000 år 2013.
            </seg>
            <seg xml:id="i-5899462661e3414e-0">
              Många av dem som befinner sig i fas 3 har inte fått någon utbildning
              alls under vare sig fas 1 eller fas 2.
            </seg>
            <seg xml:id="i-dd9f701b5a82df84-0">
              En av de personer som jag träffade beskrev det som att Arbetsförmedlingen
              inte hade råd att ge henne en truckkortsutbildning trots att hon
              önskade det och trodde att det skulle ge henne möjlighet att komma
              närmare arbetsmarknaden därför att Arbetsförmedlingen naturligtvis
              hade begränsade resurser. I stället väljer vi i dag med regeringens
              system att ge en privat utförare 5 000 kronor i månaden för att
              denna person inte ska få utbilda sig. Det är 60 000 kronor per
              år som vi väljer att ge till en privat utförare för att denna
              kvinna inte ska få en utbildning.
            </seg>
            <seg xml:id="i-a07cf5d2fb894c7d-0">
              Vi kan fundera på om det är rimligt att använda pengar, gemensamma
              resurser, på detta sätt. Är det klokt att använda pengarna på
              detta sätt? Mitt svar blir nej. Det är pengar i sjön.
            </seg>
            <seg xml:id="i-12b5aea6d994d37f-0">
              Jag ska ställa en fråga. När det gäller att hjälpa personer att
              skriva cv och hitta praktikplats har jag för mig att det är sådana
              arbetsuppgifter som man har haft på Arbetsförmedlingen. Nu låter
              man alltså fas 3-anställda göra dem. Innebär det, enligt arbetsmarknadsministern,
              att dessa personer gör ordinarie arbetsuppgifter?
            </seg>
            <seg xml:id="i-01ba2eb7e0a6335b-0">
              Jag tror att den vanligaste kommentaren som jag har hört i den
              här kammaren är att ministern har sagt att hon avstår, och det
              har handlat om hennes sista inlägg. Min bild är att denna minister
              och denna regering avstår från en aktiv arbetsmarknadspolitik
              också.
            </seg>
            <seg xml:id="i-5d33973b6db02201-0">
              När det gäller plusjobben vill jag ändå säga till Tomas Tobé
              att det är svårt att utvärdera plusjobben. De effekter som vi
              såg i vårt län var att de var positiva. Men eftersom ni valde
              att ta bort plusjobben kan man inte se effekten på lång sikt.
              Men man ska komma ihåg att det var en enorm skillnad. Det handlade
              om arbetsinsatser som behövdes men som inte utfördes. Det handlade
              om att detta utfördes med kollektivavtalsenlig lön. Man hade ett
              jobb och arbetskamrater att gå till. När man hade detta plusjobb
              var det dessutom mycket enklare att få ett annat jobb.
            </seg>
            <seg xml:id="i-b542976d9b3e4361-0">
              I dag är det inte alla som upplever att det är en tillgång att
              tillhöra fas 3 när man ska söka jobb.
            </seg>
            <seg xml:id="i-740f7b0fec580e8d-0">
              Fru talman! Jag skulle vilja veta vad som är det centrala i regeringens
              förbud mot utbildning för långtidsarbetslösa. Var ligger vinsten
              för Sverige? Var ligger vinsten för de enskilda medborgarna? Var
              ligger vinsten för oss tillsammans? Det skulle jag vilja veta.
            </seg>
          </u>
          <note xml:id="i-1dfba54eb374538b-1">
            I detta anförande instämde Hannah Bergstedt (S).
          </note>
          <note type="speaker" xml:id="i-e9fa7ad075308e5d-0">
            Anf. 83 PETER PERSSON (S):
          </note>
          <u who="peter_persson_b021b6" xml:id="i-d06f8f130af51e24-3">
            <seg xml:id="i-8b6cca7e40d8948b-0">
              Fru talman! Denna regering försöker sprida myter om sin politik.
              Sanningen är att arbetslösheten slog igenom hårdare i vårt land
              på grund av finanskrisen än i många andra länder just på grund
              av brist på åtgärder för att motverka krisen. Vår industriella
              kris fick ett mycket större genomslag. Då är det klart att återhämtningen
              blir enklare. Men bristen på åtgärder, särskilt avseende kvalificerad
              arbetsmarknadspolitik och utbildningspolitik, har lett till att
              flaskhalsar uppstår på allt fler områden.
            </seg>
            <seg xml:id="i-33531bc6c9957a3a-0">
              Den verkliga situationen, jämfört med hur det var den dag som
              ni övertog regeringsmakten, är inte att långtidsarbetslösheten
              har minskat i vårt land. Då var det 68 000 långtidsarbetslösa
              alldeles för många. I dag är det 120 000. Det är en ökning med
              52 000 eller 9 ½ procent. 33 procent av alla arbetslösa är långtidsarbetslösa
              i fas 3 eller i väntan på en åtgärd som inte kvalificerar dem
              för ett nytt arbete. Den öppna arbetslösheten har ökat med 72
              000 sedan ni tog över.
            </seg>
            <seg xml:id="i-d038d184c708b68f-0">
              Den stora skillnaden mellan då och nu är att ni förvägrar människor
              rätten att kvalificera sig för den kompetens som gör det möjligt
              för dem att återkomma i arbetslivet. Det är ett slöseri med mänskliga
              och ekonomiska resurser, gränsande till tragedi.
            </seg>
            <seg xml:id="i-793d3896b78a4e4c-0">
              Anf. 84 TOMAS TOBÉ (M):
            </seg>
            <seg xml:id="i-f0ca8ec90b682641-0">
              Fru talman! Det blev tydligen upprörda känslor när jag talade
              om de positiva resultaten inom fas 1 och fas 2 i jobb- och utvecklingsgarantin
              och att jag hade mage att nämna nystartsjobben, att 40 000 människor
              kom ut i arbete och att långtidsarbetslösheten nu minskar. Men,
              fru talman, jag ska inte tala om det.
            </seg>
            <seg xml:id="i-bc0377d03f1881b4-0">
              Låt oss i stället tala om fas 3. Det finns en prognos som visar
              att det kommer att bli ökade tal inom jobb- och utvecklingsgarantin
              i fas 3, Raimo Pärssinen. Det finns också prognoser som visar
              att vi kommer att se en kraftigt minskande långtidsarbetslöshet
              i Sverige. Det är sant. Låt oss ha en diskussion om det.
            </seg>
            <seg xml:id="i-f61562dbc8b761a1-0">
              Men låt oss nu tala om fas 3. Den beskrivs, bland annat av interpellanten,
              som någon form av inlåsning. Det låter nästan som om interpellanten
              talar om någon form av fängelse. Man kan ställa sig frågan vad
              det är för inlåsning vi egentligen haft i Sverige. Den inlåsning
              vi haft tidigare har varit att människor har lämnats åt sitt öde.
              Man har suttit hemma dag efter dag utan att någonting har hänt,
              och man har varit arbetslös i genomsnitt i åtta år.
            </seg>
            <seg xml:id="i-fab4ad05e3b78aae-0">
              Då säger vi så här: Har du inte kommit in i arbete trots att
              du har genomgått Amsutbildningar, trots att du har varit ute på
              praktik och trots alla de utbildningsmöjligheter som finns inom
              ramen för komvux, då tycker vi att det är bra att du kommer ut
              i en sysselsättning, att du får en arbetsgemenskap, att du får
              träffa arbetskamrater och att du kommer upp och får en närhet
              till den svenska arbetsmarknaden.
            </seg>
            <seg xml:id="i-0728c7ca019cc62f-0">
              Mot detta hör vi nu en konstant kritik där man inte gillar denna
              aktivitet och inte gillar dessa ersättningar. Det enda man erbjuder
              är dock alla andra insatser som redan har erbjudits innan människor
              har varit arbetslösa i åtta år.
            </seg>
            <seg xml:id="i-ca20ce1a89da0486-0">
              Det är dags att börja nyansera diskussionen från oppositionens
              sida. Jobb- och utvecklingsgarantin kan förbättras, men inte genom
              att den tas bort.
            </seg>
          </u>
          <note type="speaker" xml:id="i-274ab119132b80d8-0">
            Anf. 85 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-6235ba8c670febbd-4">
            <seg xml:id="i-ebae11c17d3e4c35-0">
              Fru talman! Nu börjar också Tomas Tobé erkänna att fas 3 växer.
              Han pratar om att det finns olika prognoser. Det är väl en prognos
              vi håller oss till och brukar lyssna till, och det är Arbetsförmedlingens
              prognos. Den säger att fas 3 kommer att bli fördubblad. Så är
              det.
            </seg>
            <seg xml:id="i-d5060ea7efea2272-0">
              Han pratar också om de tidigare inlåsningarna. Då menar han kanske
              att fas 3 är en inlåsning. Frågan är specifik och exakt: Varför
              kan inte de här människorna få utbildning?
            </seg>
            <seg xml:id="i-9cbe862120a9182b-0">
              Vi fick nu ett svar av Hillevi Engström. Hon säger att det kan
              vara slöseri med tid och jobb med mer utbildning. Då är frågan
              hur ni ser på de människor som är inskrivna i fas 3. Är de speciella
              på något sätt? Är det så att de inte kan eller vill ta emot mer
              utbildning? Nej, så är det inte. De vill faktiskt få större möjligheter.
            </seg>
            <seg xml:id="i-28bd2d21651be01b-0">
              Varje arbetsdag kostar fas 3 staten 6 miljoner kronor. Det sades
              att det är 19 procent som kommer ut, men det finns också en annan
              siffra som säger 17 procent. Då är ni nöjda. Nej, inte riktigt
              nöjda.
            </seg>
            <seg xml:id="i-5f081dd6ef834a63-0">
              Tomas Tobé jämförde med andra aktiviteter som fanns förut. Prata
              gärna om hur det var förut, men erkänn att fas 3 växer! Erkänn
              att de människor som finns i fas 3 inte har en enda minut avsedd
              för utbildning! Erkänn också att de här människorna vill ha utbildning!
              Det är ju det de säger när man möter dem. Det säger de också i
              Gävle, Tomas Tobé: Ge oss fler möjligheter! Men nej, svaret från
              Hillevi Engström är att det kanske är slöseri med tid och jobb
              att ge dem mer utbildning. Det är inte vägen framåt.
            </seg>
          </u>
          <note type="speaker" xml:id="i-49a01d9ef3737fd1-0">
            Anf. 86 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-11">
            <seg xml:id="i-daf3b5a5298e96cc-0">
              Fru talman! Jag tror att vi kan vara överens om att det inte
              finns någon enkel lösning för att hjälpa personer som har stått
              utanför arbetsmarknaden i 5, 10, 15 eller 20 år.
            </seg>
            <seg xml:id="i-366a989fd7dfb668-0">
              Jag har försökt ägna min arbetstid åt att ungefär en dag i veckan
              vara ute i landet och resa. Jag har träffat väldigt många människor
              som kämpar eller som precis har tagit sig tillbaka till arbetsmarknaden.
              Senast den här veckan besökte jag Helsingfors Radio och hade där
              möjligheten att prata med Lars, som hade varit förtidspensionär
              i tolv år och sakteliga kommit tillbaka till anställning. Där
              fanns många långtidsarbetslösa som genom ett projekt i Helsingforss
              stad äntligen hade fått chansen att komma tillbaka i form av praktikplatser.
              Deras glädje gick inte att ta miste på.
            </seg>
            <seg xml:id="i-4f5656054cbbaa8a-0">
              Att vara hemma och känna sig utanför, att vara förtidspensionerad
              och inte vilja något hellre än att kunna komma tillbaka jag tror
              att det är svårt att föreställa sig den känslan.
            </seg>
            <seg xml:id="i-cd1b367b1fd0b54a-0">
              Under den socialdemokratiska regeringen lämnade man 140 personer
              i förtidspension varje dag i många år, för att inte tala om alla
              de inte minst kvinnor som blev långtidssjukskrivna under många
              år och som nu har kommit tillbaka till arbetslivsintroduktionen
              då man sett att de har en arbetsförmåga. Och framför allt vet
              jag att de har en vilja: De vill bidra. De vill komma tillbaka
              på arbetsmarknaden.
            </seg>
            <seg xml:id="i-4b6ee03adfd86346-0">
              Ett bevis för att regeringens politik fungerar är att vi har
              en av de bästa situationerna bland EU:s alla 27 medlemsstater.
              Jag tror att till och med oppositionen kan hålla med om det, om
              inte annat så kanske inofficiellt. 136 000 personer kommer tillbaka
              till arbetsmarknaden. Många lämnar jobb- och utvecklingsgarantin.
            </seg>
            <seg xml:id="i-dbf4ceb0c6ce9b08-0">
              Vi ser också att de anordnare som finns inom fas 3 inte är som
              Raimo Pärssinen och andra påstår. De allra flesta är synnerligen
              seriösa, gör ett väldigt bra jobb och lägger ned mycket arbete
              och engagemang. Det handlar om många kommuner och ideella organisationer,
              för att inte tala om hela idrottsrörelsen, som äntligen välkomnar
              människor tillbaka och ger dem självkänsla, en känsla av att de
              är behövda en bro tillbaka till arbetslivet.
            </seg>
            <seg xml:id="i-b56708ec58b60d06-0">
              Bland de anordnare som finns i fas 3 är det 74 procent som bara
              har en deltagare från fas 3. Jag är övertygad om att de allra
              flesta vill göra sitt yttersta för att hjälpa en medmänniska att
              få chansen. Sedan kan vi göra mer. Det viktiga är att man gör
              mer aktiviteter tidigare under en arbetslöshetsperiod. Där håller
              jag med kritikerna: Det har varit för låg aktivitet i jobb- och
              utvecklingsgarantin. Detta har Arbetsförmedlingen nu i uppdrag
              att förbättra så att man verkligen får mer av insatser tidigt
              i en arbetslöshetsperiod.
            </seg>
            <seg xml:id="i-ef90879bbaa8bf66-0">
              Det är inte heller så att Arbetsförmedlingen har haft ont om
              pengar. De har kontinuerligt tillförts resurser och till och med
              kunnat betala tillbaka pengar som man inte har gjort av med. I
              dag finns det nästan 1 miljard kronor kvar för lönebidragsanställningar.
            </seg>
            <seg xml:id="i-063974e494734ad9-0">
              Det finns pengar, det finns en vilja och det finns långtidsarbetslösa.
              Nu gäller det att matcha de här resurserna och de långtidsarbetslösa
              med nedsatt arbetsförmåga med anställningar ute i arbetslivet.
              Det är inte en fråga om resurser; det är en fråga om att man också
              från arbetsgivarnas och parternas sida måste arbeta aktivt med
              att hjälpa människor att komma tillbaka. Det finns regelverk på
              plats, och det finns resurser. Där förväntar jag mig mer av arbetsmarknadens
              parter och arbetsgivarna, framför allt när det gäller att hjälpa
              de långtidsarbetslösa som både vill och kan bidra och som inte
              minst också tillför en viktig resurs i den flaskhalsproblematik
              vi hört nämnas tidigare här i dag.
            </seg>
          </u>
          <note type="speaker" xml:id="i-c6adde80aad46bca-0">
            Anf. 87 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-4">
            <seg xml:id="i-6970de4625316c4d-0">
              Fru talman! Jag blev lite orolig där att arbetsmarknadsministern
              trodde att vi diskuterade sjukförsäkringen, men jag förstod att
              hon kom in på fas 3 så småningom.
            </seg>
            <seg xml:id="i-204df285adc08499-0">
              Jag kommer tillbaka till fas 3, för det är därför jag har skrivit
              interpellationen. Jag tycker att det är en besvärande omständighet
              att vi har en regering som låter påskina att alla som är inne
              i fas 3 har varit arbetslösa i 8, 10 eller 12 år. Det finns de
              som har varit arbetslösa betydligt kortare tid, och det tror jag
              att arbetsmarknadsministern kan erkänna.
            </seg>
            <seg xml:id="i-f78e9846d6f383db-0">
              De personer som är inne i fas 3 ska alltså nekas utbildning.
              Det stämmer faktiskt, arbetsmarknadsministern, att flera av dem
              inte har fått utbildning under vare sig fas 1 eller fas 2. Man
              kan diskutera tal hit och dit, men vi pratar om människor. Det
              är 24 000 personer, fysiska människor, som befinner sig i fas
              3 i dag, och de beräknas enligt Arbetsförmedlingen vara 50 000
              personer 2013. Till dessa 50 000 personer säger vi: Sätt dig där
              borta, ingå i gemenskapen, men gör för tusan ingenting när det
              gäller utbildning för då drar vi in din ersättning! För mig är
              det ohållbart.
            </seg>
            <seg xml:id="i-2a62c165448a8cee-0">
              Jag tror att det är viktigt att ha en aktiv arbetsmarknadspolitik.
              Jag tycker inte att fas 3, fas 2 eller fas 1 har visat på någon
              aktivitet. Det stämmer att många människor blir glada över att
              få praktik, men jag har också träffat människor i fas 3 som sagt:
              Jag har snart praktiserat på vartenda städbolag och i varenda
              affär, men de anställer mig inte. Varför kan jag bara få praktik
              och aldrig någon anställning? Jag kan inte få visstidsanställning
              eller ens timanställning.
            </seg>
            <seg xml:id="i-edfd7079eacb90cc-0">
              Uppenbarligen finns det arbetsgivare som utnyttjar systemet.
              Det finns oseriösa arbetsgivare som tjänar pengar på detta, och
              det finns oseriösa arbetsgivare som inte är intresserade av att
              anställa. De enda som regeringen ställer krav på är de arbetslösa,
              men de får ingen utbildning.
            </seg>
            <seg xml:id="i-2d227268dd6add1d-0">
              Det är allvarligt och bekymmersamt att vi inte har en regering
              som tar den här frågan på allvar.
            </seg>
          </u>
          <note xml:id="i-4fda03b35b3e5048-7">
            Överläggningen var härmed avslutad.
          </note>
          <note xml:id="i-64377bba21e83745-0">
            12 § Svar på interpellationerna 2010/11:236 och 239 om resultatet
            av jobbcoachning
          </note>
          <note type="speaker" xml:id="i-4b74bda9e9eb974a-0">
            Anf. 88 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-12">
            <seg xml:id="i-ea4de360237b6ca1-0">
              Fru talman! Eva-Lena Jansson har frågat mig om jag avser att
              vidta några åtgärder med anledning av att resultatet av jobbcoachningen
              visar på marginell effekt för arbetssökande.
            </seg>
            <seg xml:id="i-4ec93412976d03df-0">
              Vidare har Raimo Pärssinen frågat mig dels om jag gjort några
              överväganden beträffande hur många nya jobb till arbetslösa som
              kan sägas bero på jobbcoachernas insatser, dels hur jag ska säkerställa
              att jobbcoacher inte fortsätter att bedriva oseriös verksamhet.
            </seg>
            <seg xml:id="i-56f1b79ed9bdadeb-0">
              Sverige går igenom en stark återhämtning efter finanskrisen.
              För att möta den breda uppgången på arbetsmarknaden fortsätter
              regeringen att satsa på aktiva insatser i form av utbildning,
              arbetspraktik och jobbcoachning.
            </seg>
            <seg xml:id="i-c2ca039bf50e052c-0">
              Jobbcoacherna kartlägger tillsammans med den arbetslöse vilka
              jobb som kan vara lämpliga att söka och ger vägledning i ansökningsprocessen.
              Insatsen ska vara skräddarsydd utifrån vars och ens behov. Det
              handlar om att verktygen ska vara de rätta för att vägen till
              jobb för den arbetssökande ska bli så snabb och bra som möjligt.
            </seg>
            <seg xml:id="i-abd6e888500598f5-0">
              Att resultaten av jobbcoachernas insatser varierar kan bero på
              skillnader i urval. Enligt Arbetsförmedlingens årsredovisning
              för 2010 som granskas av Riksrevisionen har 26 000 personer eller
              38 procent av samtliga som avslutat sin insats hos en extern coach
              fått arbete 90 dagar efter avslutad coachning. Jag har ingen anledning
              att ifrågasätta dessa uppgifter, och jag bedömer inte heller att
              det är en marginell effekt.
            </seg>
            <seg xml:id="i-bc88591719e48553-0">
              Åtta av tio deltagare uppgav dessutom i en enkätundersökning
              att de var nöjda med insatsen.
            </seg>
            <seg xml:id="i-85c389f0ee782e82-0">
              Det är självklart inte acceptabelt om jobbcoacher bedriver oseriös
              verksamhet, men Arbetsförmedlingen har rutiner för att säkerställa
              att så inte ska ske. Vid upphandlingstillfället kontrolleras bland
              annat att företagen har F-skattsedel. När avtal väl slutits är
              de arbetssökande en viktig informationskälla avseende brister.
              Synpunkter och klagomål på de kompletterande aktörerna tas löpande
              emot och utreds av Arbetsförmedlingen. Arbetsförmedlingen genomför
              också löpande stickprovskontroller. I de fall ytterligare utredning
              anses påkallad kan inspektioner genomföras på plats hos aktören.
            </seg>
            <seg xml:id="i-4627e09bb5a2500f-0">
              Jag är angelägen om att de jobbcoacher som Arbetsförmedlingen
              samarbetar med är seriösa, och jag följer därför frågan noga.
            </seg>
            <seg xml:id="i-ae2219c5f9aa759e-0">
              Regeringens mål om full sysselsättning är tydligt: Alla som kan
              ska kunna få möjlighet till arbete, efter sin egen förmåga. Det
              är glädjande att sysselsättningen har ökat med 136 000 personer
              på ett år, men det räcker inte om vi ska klara välfärden. Vi måste
              hela tiden utveckla arbetslinjen. Vi jobbar ständigt med matchningen.
              Vi vill arbeta för att rätt person ska hamna på rätt plats på
              den svenska arbetsmarknaden.
            </seg>
          </u>
          <note type="speaker" xml:id="i-1285092ff404d960-0">
            Anf. 89 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-5">
            <seg xml:id="i-a60fe03fddb112bf-0">
              Fru talman! Tack, Hillevi Engström, för svaret! Min fråga grundar
              sig på att man från Arbetsförmedlingen har visat att jobbcoachning
              är en mycket dyr åtgärd med en marginell effekt för de arbetssökande.
              Ytterst få får arbete med hjälp av en jobbcoach.
            </seg>
            <seg xml:id="i-76908856652ee43d-0">
              Förutom Arbetsförmedlingens granskning visade TV4:s granskning
              att de privata jobbcoacherna hade ett sämre resultat än Arbetsförmedlingens
              egna jobbcoacher. Därför ställde jag frågan vilka åtgärder arbetsmarknadsministern
              skulle vidta. Om jag läser svaret rätt uppfattar jag det som att
              regeringens åtgärd är att följa frågan noga. Det är alltså det
              regeringen tänker göra.
            </seg>
            <seg xml:id="i-887538cc09ed3a35-0">
              Ministern säger i svaret att 38 procent hade fått jobb 90 dagar
              efter avslutad coachning. Min fråga till arbetsmarknadsministern
              är: Hur många hade fått jobb fem, tio, femton dagar efter coachningen?
              Efter 90 dagar, det inser vem som helst, har den där coachen nog
              ersatts av någonting annat, till exempel Arbetsförmedlingens insatser;
              jag vet inte.
            </seg>
            <seg xml:id="i-17749021ff4c054f-0">
              Jag tycker att det är bekymmersamt att regeringen inte tar frågan
              på större allvar. Vi talar återigen om hur vi använder våra gemensamma
              resurser. De inslag som jag såg på TV4 var förskräckande, hur
              man kunde betala pengar till personer som lekte jobbcoach på ett
              sätt som jag inte tror att någon i denna kammare anser vara seriöst.
              De kan inte kalla sig för jobbcoacher.
            </seg>
            <seg xml:id="i-2a37f7d378bc589c-0">
              I svaret säger arbetsmarknadsminister att vid upphandlingstillfället
              kontrolleras bland annat att företagen har F-skattsedel. Jag vet
              inte sedan när det är en kvalitetsstämpel för god verksamhet och
              seriösa arbetsgivare. F-skattsedel kan snart vem som helst skaffa
              sig. För mig betyder det inte att man därmed är duglig som jobbcoach.
              Det betyder inte att man är duglig för något jobb. Det betyder
              bara att man har haft möjlighet att skaffa sig F-skattsedel.
            </seg>
            <seg xml:id="i-c614ae2e47c51430-0">
              För mig handlar det om att fundera på systemet och vad detta
              får för effekter. Får det den effekten att människor verkligen
              kommer ut i jobb? Om Arbetsförmedlingens egna jobbcoacher gjorde
              en bättre insats blir min fråga: Varför togs de då bort? Varför
              var det bättre att dessa oseriösa privata coacher fick hantera
              frågan vidare?
            </seg>
            <seg xml:id="i-3cd220014f2a01f2-0">
              Jag skulle gärna, fru talman, vilja ha svar på dessa frågor.
              Jag kan inte tycka att det är speciellt seriöst att som ministern
              bara svara: Jag följer frågan noga.
            </seg>
          </u>
          <note type="speaker" xml:id="i-1c2f62f088a323e4-0">
            Anf. 90 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-6235ba8c670febbd-5">
            <seg xml:id="i-e55d883d9d4e7c06-0">
              Fru talman! Jag skulle vilja börja med att säga något om den
              tidigare interpellationsdebatten. Jag tyckte att arbetsmarknadsministern
              var fräck. Hon påstod att jag skulle ha sagt att alla jobbcoacher
              och fas 3-anordnare var fuskare. Så är det inte. Man kan gå till
              riksdagens protokoll och där läsa vad jag har sagt. Nu har jag
              i alla fall fått det sagt.
            </seg>
            <seg xml:id="i-22f01c48a9eb2c45-0">
              Låt oss tala om bekymren och se vad som inte fungerar. Det är
              snart ett och ett halvt år sedan som Aftonbladet först avslöjade
              hur det hade börjat fungera på den nya marknaden för privata jobbcoacher.
              När avslöjandet blev offentligt lovade Arbetsförmedlingens ledning
              att skärpa rutinerna. Arbetsmarknadsministern var naturligtvis
              med på det och sade att man skulle följa frågan noga.
            </seg>
            <seg xml:id="i-bbccd2a29452dd15-0">
              Sedan kom TV4:s Nyheterna och granskade systemet. Det resultatet
              var inte smickrande vare sig för branschen eller för Arbetsförmedlingen.
              Man hittade märkliga affärer. Där fanns företag som inte skötte
              sin ekonomi korrekt. De hade inte ens F-skattsedel. Jag håller
              med Eva-Lena Jansson om att F-skattsedel inte är någon garanti
              för att allt är ordenligt och rätt och riktigt. Eftersom de inte
              hade F-skattsedel fick Arbetsförmedlingen gå in och i efterhand
              betala deras skatter. Först anlitade man företagen, sedan betalade
              man dem, och därefter fick man även betala deras skatter.
            </seg>
            <seg xml:id="i-25c232d3a16e1c3e-0">
              Sedan kom nya avslöjanden där det återigen visade sig att man
              kunde använda sig av olika metoder. Man kunde få jobb genom att
              mäta hjärtfrekvens. TV4 besökte ett företag som heter Heartmath
              och ligger i Västerås. Där coachar de genom att mäta hjärtfrekvenser.
              Och ministern säger att hon ska följa upp det hela.
            </seg>
            <seg xml:id="i-5aa5fe2f00e01eba-0">
              Vi har ett företag som tjänat 27 miljoner kronor på fas 3. De
              har etablerat sig på olika ställen och kontaktar Arbetsförmedlingen.
              Bland annat i Gävle har de gått till Arbetsförmedlingen och bett
              att få 60 stycken fas 3:are. Det är klart att det har blivit business
              av det hela. Men ministern säger att hon ska följa upp det. Coachverksamheten
              kostar 12 miljoner kronor varje arbetsdag.
            </seg>
            <seg xml:id="i-a4ae916fe1fb40c2-0">
              Låt oss vara överens, Hillevi Engström, om att det finns många
              bra, seriösa jobbcoacher och jobbcoachföretag, men låt oss också
              vara överens om att det finns ett antal rufflare i branschen,
              sådana som håller på med egna idéer som healing, djupandning och
              vad det nu kan vara. Ni i Alliansen gör detta utifrån ideologiska
              grunder. För er är det viktigaste att det finns en privat marknad.
              Det är det absolut viktigaste.
            </seg>
            <seg xml:id="i-5fe237b1905c55b7-0">
              Eftersom ni öppnat upp för detta och gjort det utan kontroll
              uppstår konstigheter. Det blir nämligen en affär att ha ett coachföretag.
              Man tjänar pengar på det, men man tittar inte på resultatet. Låt
              mig därför nämna att när man tittade på resultatet var det faktiskt
              bara två av tio som fått jobb, eller de 19 procent som ni talar
              om.
            </seg>
            <seg xml:id="i-296b10777c98bb6a-0">
              Arbetsförmedlingen var också tvungen att göra revideringar. Tidigare
              kunde man inte utvärdera det. Det visade sig att Arbetsförmedlingen
              var duktigare än jobbcoacherna.
            </seg>
            <seg xml:id="i-ade6dc1816186fdb-0">
              Hur många jobb blev det? Det blev inte så många jobb. Det fick
              inte så stor effekt. På vilket sätt kommer ministern att sätta
              stopp för de oseriösa?
            </seg>
          </u>
          <note type="speaker" xml:id="i-3262576722b043be-0">
            Anf. 91 MEERI WASBERG (S):
          </note>
          <u who="meeri_wasberg_8279a7" xml:id="i-af0cf235095cac0e-1">
            <seg xml:id="i-83d6bd0ac1ea9ed2-0">
              Fru talman! Med anledning av statsrådet Engströms svar skulle
              jag vilja fästa statsrådets uppmärksamhet på det faktum att det
              i arbetsförmedlaruppdraget alltid har ingått det som i dag populärt
              kallas jobbcoachning. Hur stort utrymme som detta har fått kan
              man säga står i direkt proportion till hur arbetsbelastningen
              sett ut. I en tidigare interpellationsdebatt för inte alls lång
              stund sedan svarade statsrådet att hon vet att arbetsbelastningen
              kommer att vara fortsatt hög på Arbetsförmedlingen. Men något
              svar på min fråga om på vilket sätt statsrådet kommer att arbeta
              för att skapa förutsättningar för en god arbetsmiljö på Arbetsförmedlingen
              fick vi inte.
            </seg>
            <seg xml:id="i-b0ec51ae9f443579-0">
              Att Arbetsförmedlingen köper och kompletterar med tjänster från
              olika typer av aktörer är ingenting nytt. Men det är med en närmast
              religiös övertygelse som regeringen Reinfeldt mal på om vikten
              av fler aktörer på arbetsförmedlingsmarknaden. Jag skulle för
              min del hellre se att man lade fokus på att de som är arbetslösa
              får jobb, för jag delar statsrådets uppfattning att den glädje
              som det innebär att ha ett arbete inte ska förvägras någon. Men
              då måste man också skapa förutsättningar för att det ska bli möjligt.
            </seg>
          </u>
          <note type="speaker" xml:id="i-1cb789beee2ad536-0">
            Anf. 92 HANIF BALI (M):
          </note>
          <u who="hanif_bali_8499a8" xml:id="i-964f2c3970ad3850-0">
            <seg xml:id="i-f2e08afcf04f6cce-0">
              Fru talman! Jag hör väldigt mycket snack om oseriositet, men
              jag tycker att det är rätt oseriöst att inte vara ärlig med siffrorna
              och i stället för till SCB eller Arbetsförmedlingen referera till
              TV4. Det ni gör när ni refererar till de här siffrorna om att
              endast två av tio hamnar i jobb är att ni räknar bort dem som
              har olika sorters handikapp, dem som får deltidsjobb och många
              av de andra olika personer som på något sätt fått hjälp av de
              här coacherna och hamnat i arbete. Det är orättvist mot de människor
              som har ett handikapp och hamnar i arbete. Jag tycker att det
              är ohederligt.
            </seg>
            <seg xml:id="i-6c2b98c69c492422-0">
              Det är intressant att Raimo Pärssinen först står här och berättar
              att han visst tycker att det finns seriösa aktörer, duktiga och
              bra jobbcoacher som gör bra saker, men i meningen och andetaget
              efter berättar att han vill dra undan mattan för allihop för att
              det finns några få som missköter sig. Det är oseriöst. Det är
              mycket bättre att försöka åtgärda dem som missköter sig än att
              försöka dra undan mattan för dem som sköter sig. Det är den stora
              skillnaden mellan oss och er.
            </seg>
            <seg xml:id="i-eb18f4a4c4aad53e-0">
              Men i det principiella är det självklart viktigt att Arbetsförmedlingen
              måste få konkurrens. Det är kanske därför Arbetsförmedlingen har
              blivit bättre. Det är inte Göran Perssons arbetsförmedling längre,
              där det är olika åtgärder som förmedlas i stället för jobb. Nu
              är det en arbetsförmedling som förmedlar fler jobb, och arbetslösheten
              sjunker snabbt.
            </seg>
          </u>
          <note type="speaker" xml:id="i-f67bdc31c3a6b0a5-0">
            Anf. 93 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-13">
            <seg xml:id="i-0d2150544ae8882d-0">
              Fru talman! Jag tror att det behövs en palett av åtgärder för
              att möta arbetslösheten och hjälpa arbetssökande att hitta ett
              jobb.
            </seg>
            <seg xml:id="i-6dbb2bada2e3c1fe-0">
              Jag vill svara på några frågor när det gäller jobbcoachning.
            </seg>
            <seg xml:id="i-f9e3d65bc0534965-0">
              Det är väldigt viktigt att det är en seriös verksamhet. Inte
              minst Raimo Pärssinen har säkert erfarenhet av de omställningsavtal
              som finns på arbetsmarknaden, där det här är en beprövad metod.
            </seg>
            <seg xml:id="i-8048e3fecc926ac7-0">
              Det är inte heller så att det inte finns någon kontroll. Arbetsförmedlingen
              kräver att leverantörerna i systemet ska ha erfarenhet av liknande
              verksamhet. Det är ett krav vid upphandlingen.
            </seg>
            <seg xml:id="i-2e2e21954fc3333a-0">
              Det är också ett krav att företagen tydligt ska beskriva i sin
              offert hur de ska arbeta och hur uppdraget ska genomföras. Det
              ska inte omfatta någon form av pseudoverksamhet av den typ som
              Raimo Pärssinen nämner. Det är helt klart och tydligt så i upphandlingen.
              Man bryter mot överenskommelsen och avtalet om man ägnar sig åt
              någon form av healing, ljusterapi eller vad det kan vara fråga
              om. Då är det en oseriös aktör, som man inte ska ha ett avtal
              med.
            </seg>
            <seg xml:id="i-442925166e30eea3-0">
              Det finns även krav vid upphandling på att företaget ska kvalitetssäkra
              sina tjänster. Man kontrollerar också förutom F-skattsedel att
              företaget inte har begått brott som anges i lagen om offentlig
              upphandling och att det har ekonomiska förutsättningar att utföra
              tjänsterna. Man genomför regelbundet uppföljningar och har ett
              klagomålsbaserat system inom Arbetsförmedlingen med en inspektionsplan.
              Man undersöker detta löpande.
            </seg>
            <seg xml:id="i-4bb1459611ac3abc-0">
              Man har gett i uppdrag till revisionsföretaget Ernst &amp; Young
              att närmare granska coachningstjänsterna. Vid granskningen har
              inga systematiska brister framkommit. Arbetsförmedlingen har också
              vid några tillfällen krävt återbetalning av ersättning. Kraven
              på återbetalning hänför sig då i de flesta fall till brister i
              leveransen. Återkraven uppgick till 600 000 kronor år 2009 och
              2 100 000 år 2010.
            </seg>
            <seg xml:id="i-42f0a470ae52e4c0-0">
              Arbetsförmedlingen kan även säga upp avtalet med en kompletterande
              aktör om denna inte sköter sig i det förhållande man har avtalat
              om. Arbetsförmedlingen har hävt ett avtal. Vidare har Arbetsförmedlingen
              i samarbete med berörda coachningsföretag vid en handfull tillfällen
              då det framkommit allvarliga klagomål sett till att den namngivna
              coachen inte längre fått ta emot arbetssökande.
            </seg>
            <seg xml:id="i-16440732d1ddc387-0">
              Den första upphandlingen omfattade 950 leverantörer. I dag rör
              det sig om ungefär 800 leverantörer. Flertalet utför ett bra arbete
              och hjälper arbetssökande att hitta en väg tillbaka till arbetsmarknaden
              eller studier. Lösningen är inte den som Socialdemokraterna påvisar,
              att ta bort externa aktörer och matchningsstödet. Tvärtom måste
              det bli ett ännu bättre matchningsstöd, både på Arbetsförmedlingen
              och från de kompletterande aktörerna.
            </seg>
            <seg xml:id="i-9d9b7e765e682ba6-0">
              Det är ingen lösning att gå tillbaka till det gamla, där man
              kunde se en kraftig återhämtning i ekonomin i tidigare lågkonjunkturer
              och en bra tillväxt men där jobben inte växte till. Därför behöver
              vi fler aktörer, inte bara för att det ska finnas det, utan för
              att de ska kunna hjälpa arbetssökande att hitta en väg tillbaka
              till arbetslivet.
            </seg>
            <seg xml:id="i-4f117b81123ef240-0">
              I vår omvärld, i och utanför Europa, är det här beprövade metoder.
              Människor behöver lite olika stöd vid olika tillfällen. Man har
              olika bakgrund, är från olika länder, har olika yrken och bor
              på olika platser. Då är det oerhört väsentligt att man möter de
              behoven genom en arbetsförmedling och en arbetsförmedlingsverksamhet
              som verkligen hjälper människor tillbaka.
            </seg>
            <seg xml:id="i-a6c2a0e56b8db459-0">
              Det är bra att medierna granskar de företag som inte sköter sig,
              men låt inte den granskningen tas till intäkt för att det stora
              flertalet inte gör ett väldigt bra jobb! Det stämmer nämligen
              inte. De som är oseriösa ska inte finnas kvar, men det stora flertalet
              gör ett utmärkt arbete. 26 000 personer har fått jobb via en extern
              jobbcoach. Det kallar jag inte en marginell effekt.
            </seg>
          </u>
          <note type="speaker" xml:id="i-53fdc4af09b33444-0">
            Anf. 94 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-6">
            <seg xml:id="i-ba60887b7515fa61-0">
              Fru talman! Jag vill påtala att jag inte bara lyfte fram TV4:s
              granskning, även om jag tycker att det är viktigt att den tredje
              statsmakten, medierna, är aktiv och granskar regeringens politik,
              oavsett regering. Jag hänvisade till Arbetsförmedlingens egen
              granskning, där man konstaterade att Arbetsförmedlingens jobbcoachning
              var mer lyckosam än den privata. Då blir frågan varför man ska
              fokusera på den mindre lyckade jobbcoachningen.
            </seg>
            <seg xml:id="i-726414d89b6872b0-0">
              Till Hanif Bali vill jag säga att det inte ligger i min människosyn
              att räkna bort en enda person. Jag vägrar räkna bort människor.
              Jag räknar med alla, oavsett om de har funktionsnedsättningar,
              var de kommer från, om de är kvinnor eller män, gamla eller unga.
              Jag räknar aldrig bort några människor.
            </seg>
            <seg xml:id="i-8fb45a6580ccb89e-0">
              Jag vet inte om Hanif Bali missade debatten om fas 3. Det är
              din regerings åtgärd, och det är en återvändsgränd som heter duga.
              Jag ska villigt erkänna att jag kritiserade den socialdemokratiska
              regering som var ansvarig fram till 2006 för att man hade vissa
              saker som var mindre bra i sin arbetsmarknadspolitik.
            </seg>
            <seg xml:id="i-3b3b3537a227263f-0">
              Det är viktigt att den nuvarande regeringen, som har haft fem
              år på sig, tar ansvar och slutar gömma sig bakom Göran Persson.
              Han är en stor man som satt länge som statsminister, men det är
              faktiskt dags att ta ansvar för sin egen politik.
            </seg>
            <seg xml:id="i-978e284b187d4308-0">
              Jag ställde ett par frågor till arbetsmarknadsministern. Hur
              många dagar tog det innan man fick jobb? I den redovisning som
              arbetsmarknadsministern hänvisar till står det 90 dagar efter
              avslutad coachning. Om det har gått 90 dagar har det ju hunnit
              hända en hel del sedan coachningen.
            </seg>
            <seg xml:id="i-4ba8c739989591c4-0">
              Jag vill också igen ställa frågan: Anser arbetsmarknadsministern
              att det är en kvalitetsstämpel att ett företag har F-skattsedel?
            </seg>
          </u>
          <note type="speaker" xml:id="i-5bc6ed1aebfcf10b-0">
            Anf. 95 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-6235ba8c670febbd-6">
            <seg xml:id="i-bae020f8ebc5c05d-0">
              Fru talman! Låt oss först klargöra att vi självklart vill ha
              matchningsstöd. Vi har inte heller något emot om matchningsstödet
              utförs av andra aktörer än Arbetsförmedlingen.
            </seg>
            <seg xml:id="i-1094bed68e538d21-0">
              När man lyssnar på Hillevi Engström får man känslan av att allt
              fungerar bra vid upphandlingen och att man har koll. Men hur länge
              ska det dröja innan nästa upplysning kommer från medierna om att
              det inte fungerar? Låt oss påminna oss själva om vem som är ansvarig.
            </seg>
            <seg xml:id="i-c861167093ef91ad-0">
              Om Hillevi Engström påstår att hon har full kontroll över det
              hela och att det fungerar bra är det också hennes ansvar. Det
              går inte att säga att det är Arbetsförmedlingen, myndigheten,
              som gör fel. Det är faktiskt Hillevi Engström som har ansvaret,
              för Arbetsförmedlingen gör det Hillevi Engström vill och beställer
              från Arbetsförmedlingen.
            </seg>
            <seg xml:id="i-7c9a80fdf3e8ef63-0">
              Senast i går sade man: Oj då! Här är det en lucka i lagstiftningen.
              Det visade sig att företag kunde utnyttja system från Arbetsförmedlingen.
            </seg>
            <seg xml:id="i-593b1de0c54cd06f-0">
              I dag betalar man ut 12 miljoner kronor per dag för jobbcoachning.
              Vi kan samtidigt konstatera att det finns en flora av detta som
              inte fungerar bra. Det har blivit en business att syssla med jobbcoachning.
            </seg>
            <seg xml:id="i-989dbef1a9d24ce4-0">
              Hillevi Engström har här i kammaren försäkrat att med alla de
              regelsystem som finns är det fullständig kontroll och ordning
              och reda. Det är klart att det inte är det! Men det vore tacknämligt
              om det kom lite andra ord än bara tal om att man ska följa upp
              det. Nästa gång avslöjanden kommer, blir det samma svar då, Hillevi
              Engström alltså att man ska följa det noga? Nu har det skett vid
              så många tillfällen att förtroendet för ditt fögderi naggas i
              kanten.
            </seg>
            <seg xml:id="i-1810bba6ae6c2ee0-0">
              Det kan finnas en misstanke om att man vill att marknaden ska
              styra och att man låter den göra det oavsett resultat. Frågan
              blir då: Om man har alla dessa regelsystem för dem som får coachuppdrag,
              hur följer man upp och säkerställer detta? Det är en sak att säga
              och skriva något, men vad har Hillevi Engström för verktyg för
              att säkerställa att det inte är oseriösa som åtar sig dessa uppdrag?
              Är hon intresserad av detta?
            </seg>
            <seg xml:id="i-f0a41495c1449a94-0">
              Jag tror inte att någon vill att vi nästa gång det kommer ett
              avslöjande ska ha en arbetsmarknadsminister som säger: Oj då,
              det här ska vi följa upp! Jag vet inte vilken gång i ordningen
              det i så fall skulle bli. Det kanske är sjunde åttonde gången.
              Det tyder inte på att arbetsmarknadsministern har kontroll.
            </seg>
          </u>
          <note type="speaker" xml:id="i-d4916ad9b105aef6-0">
            Anf. 96 MEERI WASBERG (S):
          </note>
          <u who="meeri_wasberg_8279a7" xml:id="i-af0cf235095cac0e-2">
            <seg xml:id="i-6d7de4a919845bed-0">
              Fru talman! Jag måste säga att det är ledsamt att statsrådet
              inte tidigare i dag och inte heller nu svarar på frågan på vilket
              sätt hon kommer att arbeta för att skapa förutsättningar för att
              arbetsförmedlaren ska kunna ge en god service till såväl arbetssökande
              som arbetsgivare. I god service ingår att vara ett individuellt
              stöd för att arbetssökande ska kunna förbättra sitt jobbsökande.
            </seg>
            <seg xml:id="i-d0ebe9265fa84fd6-0">
              Det är sant att olika individer behöver olika stöd och att allt
              inte sker in-house, för att uttrycka sig populärt, men Arbetsförmedlingens
              egna möjligheter att ge ett kvalificerat stöd till arbetssökande
              står, som jag tidigare har sagt, i direkt proportion till den
              arbetsbelastning som råder på Arbetsförmedlingen. Då kan vi också
              konstatera att även den administrativa arbetsbelastningen har
              ökat, inte minst genom den i förra interpellationsdebatten så
              omhuldade jobb- och utvecklingsgarantin.
            </seg>
            <seg xml:id="i-b7a46c1fca3dbcac-0">
              Om jobbcoacherna nu är en så bra insats som statsrådet menar
              kan man undra varför de jobbcoacher som Arbetsförmedlingen själv
              anställde inte fick fortsätta och varför just denna del var tidsbegränsad.
              Nu har i och för sig den ersatts med arbetsförmedlare som ska
              ha ett jobbcoachande uppdrag, men det står inte alls i relation
              till hur behoven kanske ser ut.
            </seg>
            <seg xml:id="i-6eb49f3514dd730d-0">
              Om Arbetsförmedlingen hade fortsatt ha egna anställda jobbcoacher
              hade det kanske också bidragit till den viktiga balans som statsrådet
              talar om. Men det verkar fortfarande vara arbetsförmedlingsmarknaden
              som är målet. För mig som socialdemokrat är det snarare jobben
              som är viktiga.
            </seg>
          </u>
          <note type="speaker" xml:id="i-b4c5b3489315d3de-0">
            Anf. 97 HANIF BALI (M):
          </note>
          <u who="hanif_bali_8499a8" xml:id="i-964f2c3970ad3850-1">
            <seg xml:id="i-d8e6f76069c3ceb5-0">
              Fru talman! Detta är intressant. När vi diskuterar jobbcoacher
              pratar Eva-Lena Jansson om fas 3, när vi diskuterar jobb pratar
              Socialdemokraterna om plusjobb, och när vi diskuterar valfrihet
              och konkurrens pratar Socialdemokraterna om enfald och myndighetskramande.
            </seg>
            <seg xml:id="i-81d09b00eecd893b-0">
              Jag tänkte ge er en kort kurs i hur detta med konkurrens fungerar.
              När man konkurrensutsätter en marknad betyder det oftast inte
              att de nya aktörerna är absolut bäst, men det som oftast sker
              är att de gamla aktörerna blir bättre. Så var det till exempel
              när friskolorna startade. Det var inte friskolorna som var de
              absolut bästa i kommunen, däremot blev de kommunala skolorna mycket
              bättre för att det kom en konkurrens. Här ser vi nu samma sak.
            </seg>
            <seg xml:id="i-8fb0b759771e1228-0">
              Det är viktigt att konkurrensutsätta jobbförmedlandet och jobbcoachningen,
              dels så att människor får valfrihet, dels så att vi blir effektivare
              i att matcha folk i arbete. Det är detta det handlar om.
            </seg>
            <seg xml:id="i-1a33c3e20b8cf222-0">
              Vi får inte gå tillbaka till den gamla, gråa socialdemokratiska
              arbetsförmedlingen som den var på Göran Perssons tid. Där var
              det åtgärder som förmedlades, inte jobb.
            </seg>
            <seg xml:id="i-eefc01d1c3003e81-0">
              Nu ser vi vad siffrorna pekar på. Människor lämnar arbetslösheten
              och kommer i arbete. Det fungerar. Bara för att det finns några
              oseriösa aktörer ska vi inte lägga ned hela vår arbetsmarknadspolitik.
              Nej, då åtgärdar vi problemet.
            </seg>
            <seg xml:id="i-c2779735ff719465-0">
              Frågan som ställdes var: Vilken är kontrollinstansen? Jo, alla
              arbetssökande i dessa åtgärder ska rapportera till Arbetsförmedlingen
              om de blir illa behandlade. Så enkelt är det!
            </seg>
          </u>
          <note type="speaker" xml:id="i-824e6d257d961ca4-0">
            Anf. 98 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-14">
            <seg xml:id="i-b394240a618e1368-0">
              Fru talman! Detta var en intressant och spännande debatt. I grunden
              har vi säkert samma mål, men vi har helt olika verktyg och metoder.
              Det tycks på oppositionen som om man är väldigt nöjd med Arbetsförmedlingen
              och anser att det räcker med Arbetsförmedlingen för att förmedla
              jobb i Sverige.
            </seg>
            <seg xml:id="i-4556458ca4088c18-0">
              Det är också anmärkningsvärt att man från oppositionens sida
              vill dra ned matchningsstödet nu när jobbchanserna ökar. Jag vill
              lite grann hänga på det som Hanif Bali tog upp om när det kommer
              in fler aktörer. Vi som sitter här är alla medelålders med något
              undantag. Det var inte så hemskt länge sedan det bara fanns TV1
              och TV2, och det fanns P1, P2 och P3. Det har hänt en del sedan
              dess.
            </seg>
            <seg xml:id="i-41ff610d4458569b-0">
              Vi har sett en häpnadsväckande snabb utveckling i Sverige. Det
              kanske inte är oppositionen som har gått i bräschen för en utveckling
              mot fler friskolor, fler apotek, fler möjligheter för förskolor
              och vård. Det är någonting som de flesta svenskar i dag tar som
              självklart. När jag beskriver för mina barn hur det var när jag
              växte upp med två kanaler på tv tror de inte att det är sant.
              Så länge sedan är det inte.
            </seg>
            <seg xml:id="i-da4ac8a6246c2b07-0">
              Vi ska bejaka en mångfald där många fler får vara med inte minst
              inom vårt viktiga område att hjälpa människor att få ett jobb.
              Om man har 900 företag är jag inte nöjd förrän 900 har en högkvalitativ
              verksamhet. Men vi får nog acceptera att det kan komma en eller
              två, eller några få, som kanske inte sköter sig. Det gäller att
              lokalisera dem och se till att eliminera de som inte vill se till
              människors bästa från marknaden.
            </seg>
            <seg xml:id="i-ee0fff7105e27f7b-0">
              Vi måste fundera på om det är bra att det finns fler som hjälper
              människor. Jag tror att facken skulle kunna vara alldeles utmärkta
              på att jobba med arbetsförmedlingstjänster i ett valfrihetssystem.
              IF Metall skulle till exempel kunna hjälpa arbetslösa metallare.
              Om det är några som kan branschen bättre än generalister på en
              arbetsförmedling är det just de som kan branschen. Det är helt
              fel väg att gå att minska matchningsstödet nu när jobbchanserna
              ökar. Det är inte en politik som leder framåt.
            </seg>
            <seg xml:id="i-976fc99f813fee3b-0">
              När det gäller Arbetsförmedlingens rapport står det att författarna
              inte vill dra några ensidiga analyser. Det är inte klart. Det
              finns också en selektionsproblematik när det gäller vilka som
              väljer jobbcoachning och vilka som inte gör det. Det kan vara
              så att de personer som upplever sig stå väldigt nära och har lätt
              att få jobb fixar ett jobb medan de som upplever att det är tufft
              tar den hjälp som finns att få. Det finns inte någon enkel lösning
              att läsa fram.
            </seg>
            <seg xml:id="i-1d51e89841b5e44d-0">
              Jag delar uppfattningen att om jag är arbetslös så är jag inte
              så tuff och stark. Jag kan behöva hjälp. Alla människor har inte
              ett bra nätverk i sin familj och bland sina vänner. Då är det
              oerhört viktigt att få hjälp och stöd av någon som är professionell
              som finns på Arbetsförmedlingen eller ute hos privata företag.
              Det är inte det intressanta. Det intressanta är att matchningen
              med personerna fungerar.
            </seg>
            <seg xml:id="i-6ff9516c36ec9586-0">
              Det finns också de som klarar sig bra på egna ben. Det är en
              viktig och bra reform som regeringen har gjort. Man har satsat
              ganska mycket pengar på att arbetslösa, även om de inte har varit
              arbetslösa länge, ska kunna få ett individuellt utformat stöd.
              De företag som inte sköter sig ska vi inte ha kvar. Men vi ska
              inte skrota en hel reform för att det kan finnas några oseriösa
              på marknaden.
            </seg>
          </u>
          <note type="speaker" xml:id="i-c084cbdaacd9052f-0">
            Anf. 99 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-7">
            <seg xml:id="i-bfecd8517d05d99b-0">
              Fru talman! Det var tur att arbetsmarknadsministern återvände
              till min interpellation. Jag trodde att hon skulle tala om allting
              annat än den. Det är visserligen viktigt att diskutera privatisering
              av offentlig sektor och även apotek. Men jag tror att vi håller
              oss till interpellationen.
            </seg>
            <seg xml:id="i-3e5a29e390d68415-0">
              Min fråga var: Avser arbetsmarknadsministern att vidta några
              åtgärder med anledning av att resultatet av jobbcoachning har
              visat på marginell effekt för arbetssökande? Svaret på den frågan
              är nej. Hon tänker inte göra något. Hon tycker att det är bra
              som det är. Uppenbarligen är det en kvalitetsstämpel att ett företag
              har F-skattsedel.
            </seg>
            <seg xml:id="i-ce1b070e02d5fbc5-0">
              Meeri Wasberg pekar på en väldigt viktig faktor. Om Arbetsförmedlingen
              under en socialdemokratisk regering eller en borgerlig regering
              inte får rimliga förutsättningar att utföra sitt jobb kommer man
              inte att lyckas i särskilt stor omfattning. Om man får möjlighet
              att ge god service lyckas man bättre.
            </seg>
            <seg xml:id="i-04392fdd3730fc0f-0">
              Det är viktigt att peka på det Arbetsförmedlingen säger och även
              TV4 redovisar. De coacher som fanns på Arbetsförmedlingen lyckades
              bättre än de privata jobbcoacherna. Man kan fundera på om det
              är en del i regeringens ideologi.
            </seg>
            <seg xml:id="i-555f0a808e943543-0">
              Om man ska ha någon arbetsmarknadspolitisk åtgärd och någonting
              som verkligen leder till jobb ska det handla om att man tar offentliga
              medel till att starta privata företag, och så kallar man det jobbcoacher
              och en aktiv arbetsmarknadspolitik. Det är egentligen resultatet.
              Det är de som har fått jobben och inte de som är arbetslösa.
            </seg>
            <seg xml:id="i-d4dfb38b30dcc518-0">
              Jag vill ändå veta: Är ministern så helt nöjd med dagens situation?
            </seg>
          </u>
          <note type="speaker" xml:id="i-dd3af5542aa60d59-0">
            Anf. 100 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-6235ba8c670febbd-7">
            <seg xml:id="i-c49adbf6c1b97bd5-0">
              Fru talman! Detta får bli dagens sista inlägg från min sida.
              Det var intressant att få en kurs i moderat marknadstänkande,
              för så är det ni tänker. Ni sätter marknaden före människan. De
              klara bevis som tydligt visar det är de företag som har dykt upp
              som utnyttjar människor för egna syften.
            </seg>
            <seg xml:id="i-018892fcd054bcf0-0">
              Hillevi Engström säger att det är klart att de ska skrotas. Men
              hur ska det ske? Vad gör hon för att säkerställa detta? Det var
              också en av frågorna i interpellationen. Ska svaret återigen bli
              att hon följer frågan eller kanske följer frågan noga? Men vad
              blir det för aktivitet, Hillevi Engström?
            </seg>
            <seg xml:id="i-7a92dfdabf00df53-0">
              Hon säger att det fungerar så på en marknad. Det dyker upp sådana
              företag som egentligen inte hör dit. Hanif Bali säger att det
              kommer att utkristallisera sig. Låt dem hålla på i tio år så har
              vi bara de som är riktigt bra kvar. Under tiden kanske vi får
              lov att acceptera ett och annat avsteg när man sätter marknaden
              före människan.
            </seg>
            <seg xml:id="i-cde600170f43e531-0">
              Marknaden är det viktiga, och man använder arbetslösa i syfte
              att tjäna pengar. Man använder det inte för att se till att dessa
              människor kommer ut i jobb. Där ligger huvudkritiken. Det är bara
              så, Hillevi Engström, att det är ministern själv som bär ansvar
              för detta.
            </seg>
            <seg xml:id="i-3086537d4730bd1e-0">
              Låt oss slippa se i framtiden när nya upptäckter kommer att hon
              inte särskilt kraftfullt säger: Det här måste vi följa upp. Se
              till att få ordning och reda på detta med konkreta åtgärder!
            </seg>
          </u>
          <note type="speaker" xml:id="i-c423e58fa58240d0-0">
            Anf. 101 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-28a13fb277ee9496-15">
            <seg xml:id="i-772ebdeaa17ca5a6-0">
              Fru talman! Jag vill tacka för en spännande förmiddag med arbetsmarknadspolitik.
              Det är en bra avrundning på veckan.
            </seg>
            <seg xml:id="i-be200ec197f115c2-0">
              Regeringens politik med jobblinjen och arbetslinjen är oerhört
              väsentlig. Vi är inte nöjda förrän alla som vill kan få ett arbete.
              Men det känns ändå bra att så många har kommit i jobb det senaste
              året och att långtidsarbetslösheten minskar.
            </seg>
            <seg xml:id="i-463bec1bf509c205-0">
              Jag var också tydlig i mitt tidigare inlägg när vi talade om
              att det ska vara seriös verksamhet. Varje använd skattekrona ska
              gå till att hjälpa arbetslösa. Jag är också tydlig med att tala
              om vilka kontrollmekanismer som finns inom Arbetsförmedlingen.
            </seg>
            <seg xml:id="i-f332027d0fda60c9-0">
              Jag har också varit tydlig i regleringsbrev och på annat sätt
              med att kontrollen är viktig för att vi ska kunna ha ett system
              med en mångfald av aktörer som sköter sig, gör ett bra arbete
              och hjälper människor.
            </seg>
            <seg xml:id="i-cc1c95b169d1587d-0">
              Jag hoppas på att i framtiden kunna utveckla mer av valfrihetssystem
              inom Arbetsförmedlingens tjänster. Riksdagen antog en lagstiftning
              förra året som Arbetsförmedlingen nu har att hantera. Det behövs
              många fler verktyg i verktygslådan om alla ska kunna få en chans
              på arbetsmarknaden.
            </seg>
            <seg xml:id="i-10ee29596d2c1f7c-0">
              Tack alla, och trevlig helg!
            </seg>
          </u>
          <note xml:id="i-4fda03b35b3e5048-8">
            Överläggningen var härmed avslutad.
          </note>
          <note xml:id="i-ac81a33053cfe3c5-0">
            13 § Svar på interpellationerna 2010/11:231, 234 och 237 om sjukförsäkringsreformen
          </note>
          <note type="speaker" xml:id="i-063500e5c2d42a56-0">
            Anf. 102 Statsrådet ULF KRISTERSSON (M):
          </note>
          <u who="unknown" xml:id="i-91c667a0f9be04d0-11">
            <seg xml:id="i-c7afbef7fbd7f7c3-0">
              Fru talman! Peter Persson har frågat mig om jag inom mitt ansvarsområde
              avser att vidta åtgärder för att minska barnfattigdomen och när
              jag avser att återkomma med åtgärder för att korrigera sjukförsäkringsreformen
              så att inte människor hamnar mellan Försäkringskassan och Arbetsförmedlingen
              helt utan ersättning. Eva-Lena Jansson har frågat mig om jag avser
              att vidta några skyndsamma åtgärder för att fler sjuka personer
              inte ska bli utförsäkrade.
            </seg>
            <seg xml:id="i-f379f7a87b6453f7-0">
              Peter Persson har den 18 februari 2011 debatterat frågan om barnfattigdom
              med barn- och äldreministern. Jag kommer därför att besvara frågan
              utifrån sjukförsäkringen.
            </seg>
            <seg xml:id="i-3eaa61763f1b8bb0-0">
              En av de viktigaste frågorna för regeringen när den tillträdde
              i oktober 2006 var att minska det omfattande utanförskapet från
              arbetsmarknaden, som till stor del bestod av sjukfrånvaro. Regeringen
              har under föregående mandatperiod genomfört en rad åtgärder som
              syftar till återgång i arbete. Åtgärderna har stor bredd och omfattar
              såväl ändringar som rör regelverket för sjukskrivningsprocessen,
              exempelvis tidsgränser för bedömning av arbetsförmåga, som nya
              samverkans- och stödåtgärder för att underlätta för sjukskrivna
              att komma tillbaka i arbete.
            </seg>
            <seg xml:id="i-dce5e3f4134de13f-0">
              Sjukförsäkringsreformen har givit resultat. Sjukskrivningsprocessen
              har blivit mer aktiv. Färre individer blir sjukskrivna, och sjukperioderna
              har blivit kortare. Sammantaget har den minskade ohälsan lett
              till en kraftig minskning av utanförskapet. Regeringen anser därför
              att den nuvarande inriktningen ska gälla även fortsättningsvis.
              Det är viktigt att säkerställa att avsikterna med reformen upprätthålls,
              exempelvis att den som är svårt sjuk och inte kan arbeta ska kunna
              få ersättning samtidigt som reformen ska öka drivkrafterna och
              stödet till dem som kan komma tillbaka i arbete. Stora förändringar
              likt sjukförsäkringsreformen kan emellertid leda till att enskilda
              drabbas av orimliga och icke avsedda konsekvenser.
            </seg>
            <seg xml:id="i-3076a019015151dc-0">
              Som jag flera gånger tidigare har redovisat i kammaren pågår
              för närvarande ett intensivt arbete inom Regeringskansliet i syfte
              att se över om regelverken och deras tillämpning har fått icke
              avsedda konsekvenser för enskilda individer.
            </seg>
          </u>
          <note type="speaker" xml:id="i-eaff44e2d7f7a84c-0">
            Anf. 103 PETER PERSSON (S):
          </note>
          <u who="peter_persson_b021b6" xml:id="i-d06f8f130af51e24-4">
            <seg xml:id="i-e67f03e1682b8a7d-0">
              Fru talman! Vårsolen ter sig lockande där ute. Det finns väl
              ingenting som bubblar så av glädje som när barnen tar av de tjocka
              vinterkläderna och springer runt och leker i solens strålar.
            </seg>
            <seg xml:id="i-494bc588b3c48597-0">
              De är för hela vårt samhälle det viktigaste vi har. Barnen, deras
              välfärd, deras längtan och deras framtid bygger det nya samhället.
              Riksdagen hade för några veckor sedan på initiativ av Socialdemokraterna
              en debatt om barnfattigdom. Den följdes upp av interpellationsdebatter
              i detta angelägna ämne.
            </seg>
            <seg xml:id="i-2702b7b32f4b42d8-0">
              Som en följd av dessa debatter har jag ställt två interpellationer,
              ty när jag debatterade barnfattigdom med Maria Larsson och hänvisade
              till att föräldrarnas situation ju direkt påverkar barnet svävade
              hon vidare och sade att det inte var hennes ansvarsområde. Men
              det är regeringens kollektiva ansvar hur föräldrarnas försörjningssituation
              ter sig. Jag noterar nu att frågan är överlämnad till socialförsäkringsministern.
            </seg>
            <seg xml:id="i-9e57081741468098-0">
              Det finns inget svar. Det finns inte någon uppfattning om de
              ekonomiska villkoren för barnen i familjer där den vuxne drabbas
              av försämrad sjukförsäkring och av utförsäkring. Här i kammaren
              sade Centerpartiets ledamot Anders W Jonsson för någon vecka sedan
              att sjukförsäkringsreformen snarast måste korrigeras. Detta sade
              också statsministern 2009.
            </seg>
            <seg xml:id="i-6e5dea2d326d170d-0">
              Nu skriver vi 2011. 75 000 personer står i utförsäkringskön på
              väg in i utförsäkring. Åtskilliga av dem har barn som de har försörjningsansvar
              för. Stenhårt slår det direkt in i familjens situation och påverkar
              barnens lust och glädje i lek och senare deras prestationer i
              skolan. Den vuxnes oro påverkar hela familjen.
            </seg>
            <seg xml:id="i-0bffca994798652f-0">
              Min fråga innehöll därför också en ny interpellation till socialförsäkringsministern.
              Det är mycket prat ute från skilda regeringspartier om icke önskvärda
              effekter. Man säger: Det är mycket tråkigt, och jag är ledsen
              att behöva höra detta.
            </seg>
            <seg xml:id="i-f177889f77099e81-0">
              Men nu har ni pratat i två år. När ska ni korrigera denna plåga
              som snart omfattar 75 000 personer? Att människor kastas ut från
              försäkringssystem och inte friskförklaras utan bortförklaras i
              utförsäkring är inte anständigt i ett välfärdssamhälle som vårt.
            </seg>
          </u>
          <note type="speaker" xml:id="i-ef85ccc6627bf08e-0">
            Anf. 104 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-8">
            <seg xml:id="i-914414cca9c645fe-0">
              Fru talman! Jag tackar socialförsäkringsminister Ulf Kristersson
              för svaret. Jag är naturligtvis inte nöjd med det eftersom regeringen
              inte tänker göra någonting åt sjukförsäkringen.
            </seg>
            <seg xml:id="i-4ffad0dcbd9fd7ea-0">
              Jag vet inte om socialförsäkringsministern läser LO-tidningen.
              Den 25 februari hade den ett stort reportage om Birgitta Almroth.
              Hon har varit multisjuk sedan 1999. Jag visar rubriken för ministern
              här. Den lyder Offer för världens hårdaste sjukregler.
            </seg>
            <seg xml:id="i-dcbf84c28025d42b-0">
              På en fråga om hur systemet kan fungera på detta sätt svarar
              den utredare som socialförsäkringsministern brukar hänvisa till,
              Anna Hedborg: I dag kvalificerar sig djävligt få ursäkta uttrycket,
              men det är inte mitt språk till förtidspension. Vi har enligt
              OECD ett av världens hårdaste system när det gäller sjukpension.
            </seg>
            <seg xml:id="i-416ce7b52c2b7efd-0">
              Målet är att människor ska bli friska och att de ska kunna komma
              ut i arbetslivet. Men i dag ser vi att en del personer inte gör
              det. Vi ser att en del människor är sjuka och har svårt att komma
              ut i arbetslivet. Men de stenhårda regler som regeringen har genomfört
              innebär att människor utförsäkras oavsett om de är friska eller
              inte.
            </seg>
            <seg xml:id="i-e98acd2a0f9c4739-0">
              Därför blir jag upprörd, och jag tror att det är fler än jag
              som blir det, när man läser svaret från socialförsäkringsministern.
              Han skriver: Färre individer blir sjukskrivna, och sjukperioderna
              har blivit kortare. Sammantaget har den minskade ohälsan lett
              till en kraftig minskning av utanförskapet.
            </seg>
            <seg xml:id="i-17e973970c4bf9d6-0">
              Om sjuka människor blir utförsäkrade och hamnar på socialbidrag
              är det inte min bild att utanförskapet minskar. Vidare i svaret
              skriver ministern: Stora förändringar likt sjukförsäkringsreformen
              kan emellertid leda till att enskilda drabbas av orimliga och
              icke avsedda konsekvenser.
            </seg>
            <seg xml:id="i-5f0026c3289af2ab-0">
              Jag får påminna socialförsäkringsministern om att denna fråga
              och ett antal enskilda lyftes upp 2009 och i valrörelsen. Då sade
              statsministern att det är viktigt att vara ödmjuk inför förändringar
              som kunde orsaka negativa konsekvenser för sjuka.
            </seg>
            <seg xml:id="i-3f47f576d52ddc0f-0">
              Men är det inte viktigt att göra någonting åt det? Vi i socialförsäkringsutskottet
              och då menar jag Socialdemokraterna, Vänsterpartiet och Miljöpartiet
              försökte ta ett utskottsinitiativ, det vill säga få riksdagen
              att göra någonting åt reglerna. Det röstades ned av de borgerliga
              partierna inkluderande socialförsäkringsministerns parti. Det
              var inte oväntat. Det var mindre väntat att Centerpartiet och
              Kristdemokraterna röstade nej eftersom de har varit så kritiska
              till försäkringen. Det säger de i alla fall, men de vill ändå
              inte göra någon förändring.
            </seg>
            <seg xml:id="i-1fd0943559516a37-0">
              Fru talman! Om man läser vidare i svaret från socialförsäkringsministern
              skriver han att det är viktigt att se över om regelverken och
              deras tillämpning har fått icke avsedda konsekvenser för enskilda
              individer.
            </seg>
            <seg xml:id="i-b3bea779f1cc3408-0">
              Jag skulle vilja veta vad icke avsedda konsekvenser för enskilda
              individer är. Hur betecknar man det? Är det en icke avsedd konsekvens
              att personer ska utförsäkras och inte få någon sjukersättning,
              eller är det en avsedd konsekvens för enskilda individer? Jag
              tycker att det visar på människosynen från regeringen om man anser
              att det är en avsedd konsekvens att sjuka ska utförsäkras därför
              att de har varit sjuka för länge. Men det är min uppfattning,
              fru talman, så jag hoppas att statsrådet kan utveckla sitt svar
              till mig.
            </seg>
          </u>
          <note type="speaker" xml:id="i-ccc547d3d2ba3194-0">
            Anf. 105 Statsrådet ULF KRISTERSSON (M):
          </note>
          <u who="unknown" xml:id="i-91c667a0f9be04d0-12">
            <seg xml:id="i-4f5158c097892aa7-0">
              Fru talman! Jag delar helt och fullt engagemanget för barn som
              växer upp i familjer med stora problem ekonomiska problem och
              andra, sociala, problem.
            </seg>
            <seg xml:id="i-430d3706eca420c9-0">
              Jag är inte fullt så imponerad av de krokodiltårar som fälls
              här av ledamöter som låtsas att de problem som de nu pekar på
              är helt skilda från den problembild vi hade tidigare och säger
              att de skulle ha gjort en annan analys av vad som behövde göras
              i de stora system där de själva pekade på behov av till exempel
              tidsgränser och orimligheter med omfattande förtidspensionering.
              Det imponerar inte så djupt på mig.
            </seg>
            <seg xml:id="i-5ac78b27be830dcb-0">
              Låt oss ta substansfrågorna i stället. När det gäller barn har
              vi totalt sett en situation som är rätt god. Det är rätt självklart.
              Vi lever i ett av världens rikaste länder. Allt annat vore förfärligt.
              Det förringar inte behovet av att prata om de barn som inte har
              det bra.
            </seg>
            <seg xml:id="i-30daf79ab7ba9b0b-0">
              När det gäller ekonomiskt utsatta barn har vi från 2000 till
              2008 gått från 13 procent barn som lever i familjer i ekonomisk
              utsatthet, som SCB definierar måttet, till 6 procent. Det gör
              inte livet lättare för de 6 procent som befinner sig där, men
              det är en väldig framgång att vi har halverat antalet barn som
              lever i ekonomisk utsatthet. Fler barn lever i familjer som har
              det ekonomiskt bra. Därmed, nota bene, inte sagt att dessa barn
              har det bra i alla andra avseenden, men de lever i alla fall inte
              i ekonomiskt långsiktigt armod.
            </seg>
            <seg xml:id="i-8dce34dbbe785c0e-0">
              Tittar vi på de barn som växer upp i socialbidragshushåll har
              vi på drygt tio år, från 1996 till 2009, gått från 120 promille
              till 75 promille, för att använda de byråkratiska begreppen, i
              alla kategorier, och vi har gått från ungefär 40 promille till
              25 promille när det gäller långvarigt socialbidragsberoende hushåll.
              Det är precis den grupp som Socialstyrelsen kategoriserar som
              de allvarligaste riskhushållen.
            </seg>
            <seg xml:id="i-28b36636810aa18e-0">
              Att leva i kortsiktig fattigdom är plågsamt. Det vet alla vi
              som någon gång har gjort det. Att leva i långvarig fattigdom är
              farligt. Vi har minskat antalet familjer som lever i långvarigt
              socialbidragsberoende. Vi har minskat risken för att de får egna
              sociala problem på sikt. Men än en gång, det förringar inte problemen
              hos dem som verkligen har de problemen. Mer återstår att göra,
              men det går i rätt riktning. Ett rikare land kan ge fler barn
              en god start i livet.
            </seg>
            <seg xml:id="i-c8b73a9f7e94dec9-0">
              Jag tycker att ni rätt systematiskt far med begränsad korrekthet
              i beskrivningen av utförsäkringen. Utförsäkrad betyder i de allra
              flesta fall inte ersättningslös. Om man har en tidsgräns i sjukförsäkringen
              blir man utförsäkrad när tidsgränsen löper ut. Det påpekade ni
              och flera av era vänner var en viktig slutsats i remissvaren till
              Anna Hedborgs utredning. Sverige skulle kanske inte vara västvärldens
              enda land där man kunde vara sjukskriven hur länge som helst,
              alldeles bortsett från analysen att vi inte ville ha 550 000 förtidspensionärer
              och 300 000 sjukskrivna samtidigt. Det har ni helt glömt bort,
              och ni låtsas som om det problemet inte fanns.
            </seg>
            <seg xml:id="i-c2d9d78646e693f5-0">
              Ni låtsas som om det inte är en framgång att vi i dag har hälften
              så många sjukskrivna hälften så länge och att ett par hundra tusen
              människor i dag försörjer sig själva i stället. Det har, tillsammans
              med jobbskatteavdraget, gjort att knappast någon gång i modern
              tid har fler människor med låga inkomster haft en chans att försörja
              sig själva. Ni låtsas som om detta inte har någon betydelse.
            </seg>
            <seg xml:id="i-f1454f746b449d8a-0">
              Jag skulle verkligen välkomna diskussioner om de seriösa problemen,
              till exempel vad vi ska göra för de barn som fortfarande, trots
              de här insatserna, lever i långvarigt bidragsberoende och i familjer
              med andra sociala problem också där ekonomin kanske är det mindre
              problemet och andra saker är värre. Där har ni ingenting att säga.
            </seg>
          </u>
          <note type="speaker" xml:id="i-e6a2cbb3a7b0a29a-0">
            Anf. 106 PETER PERSSON (S):
          </note>
          <u who="peter_persson_b021b6" xml:id="i-d06f8f130af51e24-5">
            <seg xml:id="i-0dfe37a309a74d37-0">
              Fru talman! Det är en riktig beskrivning när socialförsäkringsministern
              talar om problemen med långvarigt beroende av försörjningsstöd
              och att den långvariga fattigdomen biter sig fast och genererar
              ny. Men det är den regering han sitter i som medvetet ökar fattigdomen
              med åtgärder.
            </seg>
            <seg xml:id="i-aad01fd62c9ff814-0">
              När jag hörde hans inlägg kom jag att tänka på den amerikanske
              journalisten Studs Turkel som skrev om 20-talets depression. Innan
              vi fick ett styre i USA som inriktade sig på att vända ekonomin
              och få folk i arbete skrev han att politiken handlade om att förklara
              de arbetslösa som slöa och att de sjuka skulle bita ihop.
            </seg>
            <seg xml:id="i-3b62cb5bd33c07ac-0">
              Er teoretiska modell är att om man sänker ersättningsnivåerna
              kommer folk att anstränga sig mer. Ni tror att folk blir friska.
              Allt detta blommar ut, och vi ser det runt om i landet varje dag.
              När ni möts av detta i kommuner och i olika sammanhang säger ni
              bekymrat: Låt oss studera detta. Vi återkommer med åtgärder.
            </seg>
            <seg xml:id="i-256c4683f50aca3f-0">
              Varenda lokaltidning i vårt land har, likt Jönköpingsposten,
              rubriker som: Socialbidragen ökar i kommunen.
            </seg>
            <seg xml:id="i-004f14c595a7f8ed-0">
              Chefen för individ- och familjeomsorg säger vid inledningen av
              året att det är 142 nya personer utan sjukpenning som har sökt
              socialbidrag. Han fortsätter med att beskriva att den som söker
              socialbidrag får lämna sitt hus, sälja sin sommarstuga och göra
              sig av med sin bil. Se barnet i den familjen! Se barnet i den
              situationen! Se de 200 000 barn i vårt land som har drabbats av
              barnfattigdom!
            </seg>
            <seg xml:id="i-8dfd269f6de3e579-0">
              Någon dag senare är det en läkare som uttalar sig i samma tidning
              om de utförsäkrades villkor. Hon heter Jenny Fjell. Hon säger
              att av personer som de har tagit kontakt med och som är utförsäkrade
              uppger 80 procent att de var oroliga och deprimerade i samband
              med utförsäkringen. 49 procent hade självmordstankar, och 2 ½
              procent hade försökt ta sitt liv i desperation.
            </seg>
            <seg xml:id="i-3bc6f29f4fa99223-0">
              Detta är utfallet av en politik där skatterna har sänkts med
              100 miljarder, och mest för dem som redan hade. 20 miljarder av
              den finansieringen har ni lyft från de arbetslösa och sjuka. Ni
              plågar dem, lägger huvudet på sned och säger: Vi ska titta på
              det.
            </seg>
            <seg xml:id="i-8d70c8ca0613986c-0">
              Det har ni sagt i två år. Det är i sanning en ynkedom.
            </seg>
          </u>
          <note type="speaker" xml:id="i-624b731fe05800e4-0">
            Anf. 107 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-9">
            <seg xml:id="i-8cac7ffc073ac375-0">
              Fru talman! Jag hade några frågor till socialförsäkringsministern
              som han valde att inte svara på. Jag ska upprepa dem.
            </seg>
            <seg xml:id="i-9476bd6e6138302e-0">
              Men jag ska börja med att läsa högt igen:
            </seg>
            <seg xml:id="i-2a2cef3f51b47ec6-0">
              Utmattningsdepression, cancer, fel på sköldkörteln, fibromyalgi.
              Birgitta Almroth är hårt drabbad av sjukdom. Tre läkare bedömer
              att hon inte kan arbeta mer. Men det räcker inte för sjukersättning.
              När jag utförsäkrades i augusti 2010 fick jag söka socialbidrag
              vad har man för val, säger Birgitta.
            </seg>
            <seg xml:id="i-487b5739a4e7d20b-0">
              Socialförsäkringsministern pratar om att det finns människor
              som får ersättning. Jag pratar om de som är utförsäkrade och som
              inte får den här ersättningen. De är sjuka men nekas sjukersättning
              därför att den här regeringen har valt det här systemet. Man säger
              att människor blir nog friska om de inte får pengar. Jag har aldrig
              fått det systemet att gå ihop. Hur blir man frisk bara för att
              man blir fattig? Jag begriper inte det.
            </seg>
            <seg xml:id="i-2eaeda4fe17bed9d-0">
              När socialförsäkringsministern svarar på min fråga om han tänker
              göra någonting skriver han i sitt svar att man ska se över om
              regelverken och deras tillämpning fått icke avsedda konsekvenser
              för enskilda individer.
            </seg>
            <seg xml:id="i-d0e623f7180a3110-0">
              Min fråga är återigen: Är det en icke avsedd konsekvens att sjuka
              människor blir utan ersättning och utförsäkras därför att de har
              varit sjuka för länge enligt den här regeringens regler, eller
              är det en avsedd konsekvens? Är det en icke avsedd eller en avsedd
              konsekvens? Jag tycker att man borde kunna svara ganska tydligt
              och ganska snabbt på det. Det är inga problem att förstå frågan.
              Är det en avsedd konsekvens att sjuka människor ska bli utan ersättning
              och lämnas därhän eller är det en icke avsedd konsekvens?
            </seg>
            <seg xml:id="i-e06d7d7468a38cb0-0">
              Alla dessa fall kan inte komma som någon nyhet för ministern
              och regeringen. Det här är ett enskilt fall, men det har dykt
              upp så många fler. Det är det som är bekymret, för om regeringen
              väljer att bara titta på dem som sitter i solen, har bra väder,
              har höga inkomster och är friska ser det ut som att alla sitter
              där. Men om man bara vrider blicken lite kan man se att några
              sitter i skuggan, där det kan vara kallt och till och med regna
              på dem. Då säger ministern: Vi bryr oss inte om dem. Vi behöver
              inte låtsas om dem.
            </seg>
            <seg xml:id="i-80fce5f12789b6ec-0">
              För mig handlar politik om att vara solidarisk, men det är för
              att jag är socialdemokrat. Då tycker jag att vi har all anledning
              att inse att vår bekväma ställning i dag som friska och arbetsföra
              innebär att vi måste vara solidariska med dem som inte kan jobba.
              Det innebär att jag kanske får avstå ett jobbskatteavdrag för
              att dessa människor inte ska behöva leva på socialbidrag utan
              ska kunna komma närmare arbetsmarknaden och kunna bli friska utan
              att oroa sig över sina barns situation, om barnen ska kunna få
              mat för dagen, om barnen ska ha råd att följa med på en idrottsaktivitet
              i skolan eller om det finns pengar att köpa gympaskor för.
            </seg>
            <seg xml:id="i-96eae4f081c72140-0">
              För mig är det jätteviktigt att vi diskuterar det här. Men när
              regeringen säger att det kanske finns några skavanker blir jag
              bekymrad och upprörd.
            </seg>
            <seg xml:id="i-d63c9a2fb94ea8a9-0">
              När statsminister Reinfeldt sade att han är ödmjuk inför problemet
              att många utförsäkras trots att de är svårt sjuka undrar jag:
              Vad står det för? Hur länge ska vi vara nöjda med att vi har en
              statsminister och en regering som är ödmjuka inför problemet?
              Måste man inte agera? Måste man inte reagera när människa efter
              människa redovisar: Jag är fortsatt sjuk, men jag får ingen ersättning
              därför att regeringen har infört en stupstock.
            </seg>
            <seg xml:id="i-f5595cb577707106-0">
              Jag tycker att det här är allvarligt, fru talman, och jag önskar
              att regeringen tog frågan på mycket större allvar än vad den gör.
            </seg>
          </u>
          <note type="speaker" xml:id="i-3b9c218969116751-0">
            Anf. 108 Statsrådet ULF KRISTERSSON (M):
          </note>
          <u who="unknown" xml:id="i-91c667a0f9be04d0-13">
            <seg xml:id="i-8f1a543c63392357-0">
              Fru talman! Ska vi ha en seriös och riktig debatt om så här svåra
              frågor kan vi inte ha ett läge där ledamöterna far med osanning.
            </seg>
            <seg xml:id="i-14c246aebf305800-0">
              Vem har sagt: Vi bryr oss inte om dem. Vem har sagt: De är för
              slöa bara man biter ihop. Vem har sagt det? Jag har aldrig sagt
              det. Ingen av mina partivänner i Alliansen har sagt det. Det står
              inte i någon proposition.
            </seg>
            <seg xml:id="i-b59348a7a414b8fe-0">
              De människor ni säger att ni nu vill värna får inte ett bättre
              läge bara för att ni far med osanning om avsikterna bakom de reformer
              som vi har genomfört. Jag har full respekt för att ni inte tycker
              om dem. Att ni har bytt åsikt sedan några år tillbaka kan jag
              också leva med. Men att ni far med osanning om bevekelsegrunderna
              är lika oärligt som att jag skulle säga att ni hade beställt 550
              000 förtidspensionärer, att ni ville ha det på det sättet. Det
              skulle jag inte säga, för det ville ni inte. Ni ville inte ha
              ett läge där det var dubbelt så höga sjukskrivningstal i Jämtland
              som i Jönköping.
            </seg>
            <seg xml:id="i-6d4fbd29c9500f57-0">
              Det var ingen proposition som låg bakom att ni hade en ständig,
              bergochdalbaneliknande utveckling på sjukfallen långt över normaleuropeiska
              nivåer. Det var inte så att ni trodde att kolera hade drabbat
              landet då och då, och därför säger jag det inte heller. Sluta
              fara med nonsensartad osanning om våra bevekelsegrunder!
            </seg>
            <seg xml:id="i-66460d1b553a5f9a-0">
              Det finns tre studier som visar att tidsgränserna i sjukförsäkringen
              har stor betydelse. IFAU har gjort en och ISF har gjort ett par.
              De pekar på att tidsgränser har betydelse för att hjälpa människor
              tillbaka i arbete därför att brådska har betydelse. Vi vet att
              när människor är borta från jobbet ett år ökar risken dramatiskt
              att inte komma tillbaka alls. Det är en viktig bevekelsegrund
              bakom tidsgränser i sjukförsäkringen, och det har stor betydelse.
            </seg>
            <seg xml:id="i-7cc8a7bf32e91dcc-0">
              90-dagarsprövningen, 180-dagarsprövningen och 365-dagarsprövningen
              har stor betydelse för att hjälpa människor tillbaka till samma
              jobb, till samma arbetsgivare med annat arbete eller till arbetsmarknaden
              över huvud taget, inklusive sådana jobb som en del människor ibland
              fnyser åt men som ger en fot in på arbetsmarknaden. Bagatellisera
              inte det!
            </seg>
            <seg xml:id="i-783dbea5550aa545-0">
              Bagatellisera inte heller svårigheterna att komma tillbaka efter
              fem eller tio års sjukskrivning! Inte ens ni hade beställt tio
              års sjukskrivning. Ingenstans har vi i Sverige någon gång sagt
              att man bör kunna vara obegränsat sjukskriven om det inte finns
              mycket speciella skäl till detta. Men det var, som det heter i
              Anna Hedborgs utredning, en glidning i sjukdomsbegreppet.
            </seg>
            <seg xml:id="i-d933ccb480728b51-0">
              Icke avsedda konsekvenser medges. Det är ett byråkratiskt sätt
              att säga att det har fått konsekvenser som vi inte tänkte att
              det skulle få när vi genomförde reformen. Jag har sagt, inte alls
              i två år men sedan oktober, den 6 för att vara exakt, att vi nu
              kommer att göra den översyn som aviseras i regeringsförklaringen
              där vi kommer att undersöka om det finns konsekvenser av våra
              regelverk som vi inte avsåg. Det är till exempel om vi är säkra
              på att rätt människor lämnar sjukförsäkringen och går till Arbetsförmedlingen
              eller om det ibland händer att fel människor kommer till Arbetsförmedlingen,
              vilket det finns mycket som tyder på händer ibland. Det innebär
              inte att man ska underskatta vikten av att många kommer till Arbetsförmedlingen
              och får annan hjälp än de annars skulle ha fått.
            </seg>
            <seg xml:id="i-36161d2c786f40b8-0">
              Det exakt innebär det som vi sysselsätter oss med precis just
              nu.
            </seg>
          </u>
          <note type="speaker" xml:id="i-d5bfed6b13cc40ca-0">
            Anf. 109 PETER PERSSON (S):
          </note>
          <u who="peter_persson_b021b6" xml:id="i-d06f8f130af51e24-6">
            <seg xml:id="i-0ffc28c90b9de447-0">
              Fru talman! Genom att höja rösten i talarstolen undkommer man
              inte det faktum att den teoretiska modell som bär regeringens
              politik handlar om att sänka ersättningar därför att man tror
              att det stimulerar återkomst i arbete. Nu håller inte den här
              teoretiska modellen, utan den får bland annat det praktiska utfallet
              att 75 000 slängs ut från sjukförsäkringen. Det är den här debatten
              det handlar om och, från min utgångspunkt, barnens situation.
            </seg>
            <seg xml:id="i-3ccc01aba2166022-0">
              Visst är det så att de som drabbas, de 200 000 barnen barnfattigdomen
              ökar är en minoritet i vårt land. Visst är det så att de 75 000
              cancersjuka är en minoritet i vårt land som snart utförsäkras.
              Visst är det så att de som går till försörjningsstödet, som ökar
              i åtta av tio kommuner i landet, är en minoritet. Men i ett anständigt
              samhälle, som bygger på solidariska värderingar om att alla människor
              är lika mycket värda, är det plågsamt att vi i den majoritet som
              har arbete och är friska låter de sjuka behandlas på detta sätt.
              Ytterst slår det mot åtskilliga tusentals och hundratusentals
              barn i dessa familjer. Det är icke anständigt.
            </seg>
          </u>
          <note type="speaker" xml:id="i-42d05dbba04b1ed0-0">
            Anf. 110 EVA-LENA JANSSON (S):
          </note>
          <u who="eva-lena_jansson_c25f33" xml:id="i-60a954c1a12d9bdf-10">
            <seg xml:id="i-1da8133399afd4c4-0">
              Fru talman! Jag vill tacka socialförsäkringsministern för att
              han definierade vad icke avsedda konsekvenser var. Jag har redovisat
              en person, och jag hoppas att socialförsäkringsministern har konstaterat
              att det är många fler som har drabbats.
            </seg>
            <seg xml:id="i-1cb941a6c16f21fd-0">
              Jag uppfattar inte att det har varit en avsedd konsekvens att
              sjuka människor ska bli utan sjukersättning, men det är ju det
              vi konstaterar. Människor som är sjuka blir utan ersättning.
            </seg>
            <seg xml:id="i-0e2a8209c9cc2741-0">
              Jag vet inte om Anders Borg är bekant för socialförsäkringsministern,
              men han är i alla fall finansminister i er regering. Han har sagt
              att det ska finnas incitament för att arbeta. Det är därför man
              sänker ersättningarna. Det betyder att det får den effekt vi försöker
              peka på.
            </seg>
            <seg xml:id="i-79edb7ea06fcd53b-0">
              Samme Anders Borg har också sagt att det är bättre att vara fattig
              än att vara arbetslös. Man kan fundera över vad det får för konsekvens
              för politiken: bättre att vara fattig än att vara arbetslös. Då
              har man på något sätt ändå en inkomst som man har arbetat ihop
              till, men om man är fattig spelar det mindre roll.
            </seg>
            <seg xml:id="i-af122449ee34d5c5-0">
              Min fråga i interpellationen var: Avser statsrådet att vidta
              några skyndsamma åtgärder för att fler sjuka personer inte ska
              bli utförsäkrade? Skyndsamt är för mig inte att invänta en utredning
              som kanske får en proposition som kanske leder till en lagstiftning
              2012 eller 2013, utan jag tänker mig att man gör någonting nu.
            </seg>
            <seg xml:id="i-0ca471b0c3b7c0f9-0">
              Vi befinner oss i mars 2011. Svårigheterna och konsekvenserna
              tog TCO fram och Försäkringskassan pekade på detta redan när riksdagen
              tog beslutet 2008. Under 2009 har flera vittnat och pekat på problemen.
              Under 2010 kommer den ena konsekvensen efter den andra.
            </seg>
            <seg xml:id="i-558ffd2885432bd2-0">
              Att man då inte kan göra något är befängt och dåligt använd politik!
            </seg>
          </u>
          <note type="speaker" xml:id="i-aa28128f1bcd1020-0">
            Anf. 111 Statsrådet ULF KRISTERSSON (M):
          </note>
          <u who="unknown" xml:id="i-91c667a0f9be04d0-14">
            <seg xml:id="i-61b944d6729344eb-0">
              Fru talman! Jag vill först reda ut kalendariet. I november, efter
              regeringsförklaringens ord i oktober, sade jag att vi återkommer
              med vår översyn under våren 2011. Det ligger fast. Det har aldrig
              förändrats.
            </seg>
            <seg xml:id="i-ea34cdb3efc67b92-0">
              Allra sist: Socialbidragen är en bekymmersam fråga i svensk välfärdspolitik
              inte därför att de inte behövs utan därför att socialbidragen
              har så många nackdelar. Socialbidragen ökar nästan alltid i lågkonjunktur.
              De allra flesta är kortvariga. Det är ett mindre långsiktigt bekymmer.
              De långsiktiga socialbidragsberoendena, de långsiktiga beroenden
              som inkluderar barnfamiljer är vår största huvudvärk.
            </seg>
            <seg xml:id="i-7d3368d3e4b6ca82-0">
              Svensk välfärdspolitik det nästan generar mig att behöva undervisa
              om detta vilar i grund och botten på två ben.
            </seg>
            <seg xml:id="i-0f05afb9ec406598-0">
              Det ena är socialförsäkringarna, med en mycket speciell och nästan
              unik svensk idé som den här mandatperioden fyller 100 år, nämligen
              inkomstbortfallsprincipen. Det gäller försäkrad inkomst. Du får
              ersättning utifrån vad du har betalat in i tidigare ersättningsbar
              inkomst. Det är en unik modell.
            </seg>
            <seg xml:id="i-3cb54ac52cdb6142-0">
              Det andra benet handlar om socialtjänsten, det yttersta skyddsnätet,
              socialbidragen. Ingen ska ligga på gatan i ett välfärdssamhälle.
            </seg>
            <seg xml:id="i-8fb1817c25046b09-0">
              Ni var en gång i tiden drivande bakom detta. Gustav Möller skulle
              inte vara imponerad av den analys som ni i dag gör av svensk socialpolitik.
            </seg>
            <seg xml:id="i-47a99eda7efc026b-0">
              Båda har förtjänster och båda har också brister. Om man inte
              har en försäkrad inkomst, om man inte har arbetat och betalat
              in skatt, då omfattas man inte heller av socialförsäkringssystemet.
              Det ingår i själva konstruktionen.
            </seg>
            <seg xml:id="i-7d1a8e2078fa6630-0">
              Ni har själva varit med att skapa den. Ni har tidigare alltid
              stått upp för den principen. Men i dag låtsas ni stå för en helt
              annan politik. Är det kanske medborgarlön, att inga incitament
              ska räknas över huvud taget eller att ingen ska ha skäl att arbeta?
            </seg>
            <seg xml:id="i-5bdf225661962329-0">
              Jag tror inte på detta. Jag har redovisat vad vi står för, och
              det gäller alltjämt.
            </seg>
          </u>
          <note xml:id="i-4fda03b35b3e5048-9">
            Överläggningen var härmed avslutad.
          </note>
          <note xml:id="i-c6a001b81dff21c5-0">
            14 § Svar på interpellation 2010/11:217 om kapacitetsbrist på
            Södra stambanan genom Östergötland
          </note>
          <note type="speaker" xml:id="i-7c0bd9b9c4da889a-0">
            Anf. 112 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-91c667a0f9be04d0-15">
            <seg xml:id="i-7339ec8db1a9603f-0">
              Herr talman! Johan Andersson har frågat mig på vilket sätt jag
              avser att agera för att råda bot på den nu uppkomna situationen
              för pendeltågstrafiken i Östergötland och med hänsyn till att
              det behövs mer bankapacitet och att höghastighetsbanan Ostlänken
              kombinerad med Södra stambanan är en långsiktig lösning på kapacitetsfrågan
              i Östergötland om jag är beredd att agera för att denna lösning
              ska komma till stånd i närtid.
            </seg>
            <seg xml:id="i-9ff5354c001e5465-0">
              Trafiken på det svenska järnvägsnätet har haft en mycket positiv
              utveckling under flera år, vilket bland annat innebär att kapacitetsutnyttjandet
              på flera delsträckor är mycket högt och i vissa fall kan innebära
              konkurrens om särskilt attraktiva tåglägen. Detta är särskilt
              tydligt i vissa delar av järnvägssystemet, till exempel i storstadsregionerna
              Östergötland är ju den fjärde storstadsregionen och längs de större
              stråken, där tidvis stor trängsel uppstår.
            </seg>
            <seg xml:id="i-0bf6743ac39a4f2c-0">
              Kapacitetsbristen kan påverka möjligheten att möta en ökande
              efterfrågan på järnvägsburen regional och interregional arbetspendling
              samt möjligheten att tillgodose behovet av effektiva godstransporter,
              vilka båda är väsentliga funktioner för en väl fungerade samhällsutveckling.
            </seg>
            <seg xml:id="i-37eeeda54b03a744-0">
              För att förbättra transportinfrastrukturen beslutade regeringen
              förra året om en historisk infrastruktursatsning på närmare 500
              miljarder kronor fram till år 2021. I denna satsning ingår också
              att de banavgifter som Trafikverket tar ut ska höjas. De ökade
              banavgiftsintäkterna kommer att utgöra ett tillskott till finansieringen
              av de kvalitetshöjande insatserna i järnvägsinfrastrukturen, vilket
              leder till bättre framkomlighet, tillförlitlighet och säkerhet
              för resenärer, slutkunder och transportköpare.
            </seg>
            <seg xml:id="i-2e7f47b7589ebf10-0">
              Regeringen gav därför i januari i år Trafikverket i uppdrag att
              redovisa hur banavgifter kan utformas som ekonomiskt styrmedel
              för effektivare fördelning av infrastrukturkapacitet på det av
              staten förvaltade järnvägsnätet samt redovisa en plan för hur
              ett sådant avgiftssystem kan införas. Syftet med uppdraget är
              att säkerställa att avgiftshöjningarna kan bidra till både en
              förbättring av infrastrukturen och ett mer effektivt utnyttjande
              av den. Uppdraget ska slutredovisas i maj 2014.
            </seg>
            <seg xml:id="i-120d3a549ba3d34c-0">
              Trots den historiska satsningen på transportinfrastrukturen och
              en effektivare fördelning av infrastrukturkapacitet är bedömningen
              att det på flera delar av det svenska järnvägssystemet kommer
              att råda fortsatt kapacitetsbrist.
            </seg>
            <seg xml:id="i-9e4ff2449db090b6-0">
              Regeringen har därför vid sitt sammanträde i går det presenterades
              i dag gett Trafikverket i uppdrag att utreda hur man kan öka kapaciteten
              i det svenska järnvägssystemet på både kort och lång sikt. En
              viktig utgångspunkt för regeringen är att de åtgärder som identifieras
              leder till ett effektivt utnyttjande av järnvägssystemet och kan
              bidra till ett långsiktigt hållbart transportsystem som helhet.
            </seg>
          </u>
          <note type="speaker" xml:id="i-fa8017e4e02ab817-0">
            Anf. 113 JOHAN ANDERSSON (S):
          </note>
          <u who="johan_andersson_126c48" xml:id="i-68ff8506e49c7b96-0">
            <seg xml:id="i-a9e7ad928719ca8c-0">
              Herr talman! Tack, infrastrukturministern, för svaret på interpellationen!
            </seg>
            <seg xml:id="i-f514e9d6bae4840f-0">
              Jag vill börja med att ge lite beröm. Det var ett positivt besked
              om utredningen, som regeringen fattade beslut om i går. Man ska
              ju alltid börja en debatt med att ge lite beröm det har jag lärt
              mig.
            </seg>
            <seg xml:id="i-082f074d1599ff89-0">
              Men jag är naturligtvis inte nöjd med svaret i fråga om det akuta
              läge som vi numera har i Östergötland när det gäller kapacitetsbristen
              på Södra stambanan. Trots att väldigt mycket medel har avsatts
              för infrastruktursatsningar i landet jag kan hålla med om att
              det har skett känns det fortfarande mycket angeläget att man klarar
              sträckan mellan Skåne och Helsingfors beträffande Södra stambanan.
            </seg>
            <seg xml:id="i-a1467fdfe0573ac5-0">
              Det finns ingenting med fram till år 2022 i den plan som är antagen
              sedan tidigare av riksdagen och regeringen. Det saknas ambitioner
              när det gäller Södra stambanan.
            </seg>
            <seg xml:id="i-8bed3c999f8bc153-0">
              För Östergötlands del hamnar vi i ett akut läge för vår pendeltågstrafik.
              Den är navet för vår övriga kollektivtrafik i länet. Vi är ett
              län som är väldigt beroende av goda pendlingsmöjligheter. Vi är
              egentligen ett ganska litet län. Vi brukar säga att det är ett
              runt län. Det bygger på att vi har goda pendeltågsmöjligheter,
              framför allt mellan Linköping och Norrköping men också upp mot
              Helsingfors och söderut.
            </seg>
            <seg xml:id="i-9499891cbb9cb47e-0">
              Vi är väldigt besvikna på att man inte har kommit längre i diskussionerna
              om höghastighetsbanan Ostlänken. Vi från den rödgröna oppositionen
              har i ett antal år pläderat för och också i olika budgetalternativ
              lagt pengar för att starta Ostlänken. Vi tror att det är en mycket
              lönsam satsning, inte minst för att det också ges möjligheter
              till utökad spårkapacitet genom Östergötland men även hela sträckan
              upp mot Helsingfors, vilket är nödvändigt för att kunna säkra
              regionens fortsatta utveckling.
            </seg>
            <seg xml:id="i-ded16ad7b4886610-0">
              Jag har ett par följdfrågor till infrastrukturministern med anledning
              av svaret. Den särskilda utredning om höghastighetsbanor som har
              varit på gång, var befinner den sig i dag? Är det aktuellt med
              höghastighetsbanor eller är det något som helt har fallit undan?
              Jag vet att det har funnits en viss oenighet. I samband med valrörelsen
              var Anders Borg i Norrköping tillsammans med Fredrik Reinfeldt,
              och han var mycket tydlig med att han inte tror på höghastighetsbanor.
            </seg>
            <seg xml:id="i-b32464e4a88e2b39-0">
              Min fråga till infrastrukturministern är: Tror infrastrukturministern
              på höghastighetsbanor? Kan det vara en lösning på den problematik
              som vi nu börjar se?
            </seg>
            <seg xml:id="i-408120bcda3baaee-0">
              Det är den ena frågan. Den andra frågan handlar naturligtvis
              också om det här med banavgifterna, som ministern talade om i
              svaret. Jag är fullt medveten om att det, om man ökar avgifterna,
              naturligtvis kommer att innebära en större intäkt till själva
              systemet. Samtidigt lär det bli fler aktörer, vilket i och för
              sig kan vara positivt just i den här delen. Men om man inte gör
              någon utbyggnad på den här bansträckningen kvarstår problemet
              när det gäller behovet av bra kommunikationer.
            </seg>
          </u>
          <note type="speaker" xml:id="i-e61fc56a90a0fdce-0">
            Anf. 114 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-91c667a0f9be04d0-16">
            <seg xml:id="i-8826873a211f88f0-0">
              Herr talman! Johan Anderssons fråga när det gäller situationen
              i och kring Östergötland är högst relevant. Det är nämligen en
              riktig flaskhals. På flera olika tåglägen, alltså vissa tider
              på dygnen, har det också blivit full kapacitet. Det går inte att
              få mer.
            </seg>
            <seg xml:id="i-18512817b361f21c-0">
              Johan Andersson talade om Ostlänken. Den var ju hänförd till
              delar av den här höghastighetstågsutredningen. Den ligger, mycket
              riktigt, inte med i åtgärdsplanen för de kommande tolv åren.
            </seg>
            <seg xml:id="i-762d1fb9c3e3b8b1-0">
              Vi gav Trafikanalys i uppdrag att titta på arbetspendling som
              berör storstadsområdena. Det är nämligen frustrerande för människor
              att inte ha makt över sin dag och sin vardag det handlar om att
              komma till och från jobb och studier. Det är lika illa som det
              är för näringslivet att inte ha tillförlitlighet i fråga om transporter
              av gods. Det är den ena delen. Detta ska redovisas den 31 maj
              i år. Det tycker jag är viktigt att ha med som ett bra underlag.
            </seg>
            <seg xml:id="i-8cab0b1c53e4878c-0">
              Det direktiv som vi gav till Trafikverket i går handlar om att
              man ska se över hur vi kan få mer kapacitet. Detta ska göras i
              fyra olika steg. Med anledning av Johan Anderssons fråga om vad
              som har hänt med den särskilda utredningen om höghastighetståg
              vill jag säga att där också uttryckligen står att den ska tas
              i beaktande. Det handlar om att se över hur man kan få mer kapacitet
              perioden 20122015 och perioden 20162021 dessa är inom åtgärdsplanens
              sträckning men även efter år 2021 och ända fram till 2050.
            </seg>
            <seg xml:id="i-0461eafc7fd22971-0">
              Då handlar det också om att se på vilket sätt man kan använda
              till exempel banavgifterna som ett ekonomiskt styrmedel. Trafikverket
              ska titta på hur man kan jobba med differentierade banavgifter.
              På vissa tåglägen, alltså vissa sträckor, vissa tider på dygnet,
              som är extremt populära kan man också ha ekonomisk styrning. Då
              handlar balansen snarare om hur man ska värdera olika typer av
              trafik.
            </seg>
            <seg xml:id="i-c2de588ae48233de-0">
              Jag kan tycka att det känns rimligt att de då också tittar på
              hur till exempel arbetspendlingen ska prioriteras, likaväl som
              man får se vilken typ av gods det handlar om. Det ligger med i
              det här, för i dag är det ganska svårt att göra de prioriteringarna
              fullt ut.
            </seg>
            <seg xml:id="i-9f0d3c206b5956a1-0">
              Det andra handlar naturligtvis om andra delar när det gäller
              hur man kan öka kapaciteten. Men för Östergötlands del, när det
              gäller de här sträckningarna, handlar det väl snarare om: Vad
              kan man göra mer i form av mötesspår? Hur ser kraftförsörjningen
              ut?
            </seg>
            <seg xml:id="i-36ab7808cab70814-0">
              Om ingenting annat funkar handlar det om den sista, yttersta
              delen, när man går längst. Är det då en helt separat nybyggnation
              av järnväg eller en ny spårdragning som gäller för att få ut mest
              kapacitet? Ja, det finns förutsättningar för detta, när man tittar
              på det här från Trafikverket, som en möjlig lösning.
            </seg>
            <seg xml:id="i-74130d2a6541cb14-0">
              Det viktigaste för mig är att vi har för lite kapacitet, för
              det är den största sårbarheten i dag. Det som gäller för Östergötlands
              del Johan Andersson pratar om regionförstoring är fullt rimligt.
              Det som man oftast vill ha när man pratar regionalt och om en
              bra kollektivtrafik är styva tidtabeller, så att allting annat
              i resandet hänger ihop. Det gör det inte fullt ut i dag i Östergötland.
              Det är minst lika viktigt att ha med transportslagen och systemet
              i dess helhet.
            </seg>
            <seg xml:id="i-4a57425861f990cb-0">
              Om Johan Andersson inte har läst uppdraget ännu jag kan förstå
              att han kanske inte har gjort det kan jag säga att det finns länkat
              på regeringens hemsida.
            </seg>
          </u>
          <note type="speaker" xml:id="i-6b690dd6beef1022-0">
            Anf. 115 JOHAN ANDERSSON (S):
          </note>
          <u who="johan_andersson_126c48" xml:id="i-68ff8506e49c7b96-1">
            <seg xml:id="i-b2891bc70d4d150f-0">
              Herr talman! Tack, ministern, så långt! Det finns ett allvarligt
              bekymmer, och det gäller nog inte bara Östergötland. I flera delar
              av landet är vi beroende av pendeltågstrafik och snabba förbindelser
              till de stora orterna och de stora centrumen. Problemet är att
              människor väljer andra transportslag.
            </seg>
            <seg xml:id="i-567b4e477359d65a-0">
              Vi börjar inse det i Östergötland. Här ser vi problematiken.
              Vi ser att det är mer och mer biltrafik mellan Norrköping och
              Linköping på grund av att pendlingsmöjligheterna har försämrats.
              Det handlar om tidsanpassningen, inte minst, till de omkringliggande
              orterna, framför allt Norrköping och Linköping, i och med att
              de styva tidtabellerna inte hanteras på ett bra sätt.
            </seg>
            <seg xml:id="i-d01870d05411147e-0">
              Det är en miljöaspekt som i varje fall oroar mig. Sedan kan jag
              hålla med ministern om att det kan vara bra att man tittar på
              alternativ.
            </seg>
            <seg xml:id="i-e8a4b75e842adb81-0">
              Den här frågan har stötts och blötts under många år, upplever
              vi. Det finns också en bred uppställning från näringslivet i Östergötland
              när det gäller att titta på medfinansiering och annat. Vi har
              diskuterat det under en längre tid. Man har också ett bolag som
              heter NyköpingÖstgötalänken AB som har jobbat aktivt med den här
              frågan. Därför känns det lite så där att man återigen går i gång
              med nya utredningar om ett gammalt känt problem det är ändå förhållandevis
              väl penetrerat. Man lyfter upp det ytterligare.
            </seg>
            <seg xml:id="i-c66e17be62361afb-0">
              Jag tycker för min del att det nu är viktigt att man ganska snabbt
              kommer till ett avgörande för att kunna bibehålla ett bra pendlande
              i den här delen.
            </seg>
            <seg xml:id="i-787998f699b74497-0">
              Det handlar om ett län som har lidit ganska hårt av den lågkonjunktur
              som vi har varit inne i. En hel del av de stora företagen har
              försvunnit från länet. Om vi ska förespråka jobblinjen, vilket
              vi gör från bägge sidor i den här kammaren, är det naturligtvis
              viktigt att man har goda pendlingsmöjligheter. Då är pendeltågssystemet
              i Östergötland verkligen ryggraden för detta.
            </seg>
            <seg xml:id="i-1b83f971566aaac1-0">
              Något som ministern bara berörde som hastigast var godstrafiken.
              Där är det också ett stort bekymmer i dag när det gäller godstrafiken
              på stambanan, eftersom det i princip är fullt med tågtrafik. Det
              finns inte utrymme för mycket mer. Det är framför allt nattetid
              som godstrafiken går genom Östergötland. Detta är också ett bekymmer
              för de företag som vi har i vår region, som är väldigt beroende
              av tågtrafiken, möjligheten till kommunikationer.
            </seg>
            <seg xml:id="i-030e3c91f4074919-0">
              Det finns många saker, tycker jag, att vara orolig för inför
              framtiden. Jag är inte alldeles säker på att en ny analys, en
              ny utredning, hjälper i de här frågorna. Jag tycker att den här
              frågan har penetrerats under en väldigt lång tid. Det finns mycket
              underlag framtaget kring detta när det gäller Ostlänken och när
              det gäller kommunikationerna över huvud taget i den här delen.
              Det känns lite grann som att det här är ett sätt att fördröja
              frågan ytterligare.
            </seg>
            <seg xml:id="i-760dfdbf20c1673e-0">
              Men jag är inte den som ropar på den lede, utan jag vill gärna
              se ett bra resultat. Jag förutsätter att ministern och regeringen
              i det här fallet har en ärlig ambition, att man verkligen vill
              komma fram till någon form av lösning som är bra för hela regionen.
            </seg>
          </u>
          <note type="speaker" xml:id="i-186ab04d833d324d-0">
            Anf. 116 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-91c667a0f9be04d0-17">
            <seg xml:id="i-f0fe2a57f8178f06-0">
              Herr talman! Jag hyser en realistisk syn. Vi gör nu en historisk
              satsning, inte minst på järnvägssidan under de kommande tolv åren
              med nästan 100 olika järnvägsobjekt. Lägger vi allt på kartan
              tolv år framåt kan vi trots detta redan i dag se att det fortfarande
              finns kapacitetsbrist och sårbarhet, inte minst med flaskhalsar.
              Antingen kan vi vänta tills tolv år har gått, eller så försöker
              vi göra någonting åt det. Jag förespråkar det senare.
            </seg>
            <seg xml:id="i-5d535efc48744de1-0">
              Då handlar det också om att ta till sig ny kunskap. Det har kommit
              in ny kunskap, inte minst efter det att Trafikverket har använt
              tid för att genomlysa hela järnvägen. Det handlar inte minst om
              hur det står till med reinvesteringar eller avsaknad av underhåll
              under lång tid. Hur står det till med kraftförsörjning och kontaktledningar?
              Det är mycket sådant som också skapar sårbarhet och stannar upp
              trafiken. Inte minst hade vi problemet i Östergötland, i Kimstad,
              där många tåg blev stående just för att man rev ned kontaktledningar.
              Det är ett sätt att få upp robustheten, så att vi inte får stopp
              av det skälet, vilket ställer till problem.
            </seg>
            <seg xml:id="i-f945e57423ae215e-0">
              Det andra handlar om att se: Vad kan vi göra mer för att få ytterligare
              kapacitet?
            </seg>
            <seg xml:id="i-41dc81c8e7890234-0">
              Det är riktigt som Johan Andersson säger att det har stötts och
              blötts och glotts och glanats när det gäller Ostlänken, men tyvärr
              har man aldrig fullt ut resonerat om vem som ska betala eller
              hur det ska betalas.
            </seg>
            <seg xml:id="i-debbb683c1f7a86e-0">
              Det är också ett känt faktum att ska man gå vidare innan planerna
              är fullt färdiga har vi bara där 800 miljoner kronor ytterligare
              som ska tillföras innan man ens en gång kan börja bygga. Men det
              vi vet är att det finns mycket kunskap och fakta. Mycket av jobbet
              kopplat till Ostlänken har gjorts, precis som Johan Andersson
              säger.
            </seg>
            <seg xml:id="i-34ee6f03bedd10f0-0">
              Det kan kännas som att man skjuter saker och ting på framtiden,
              men observera att vi har satt en tid till Trafikverket att komma
              tillbaka med en första avrapportering redan den 1 oktober i år.
              De har mycket samlad kunskap. Vi vill se vilka första steg man
              kan börja med. Den slutliga avrapporteringen ska komma in den
              29 februari 2012, alltså nästa år. I de här sammanhangen är det
              ganska snabbt, även om man helst hade velat ha det klart i går.
            </seg>
            <seg xml:id="i-574cca58d0fa84d4-0">
              Fokus är att titta framför allt på stambanorna runt våra storstäder,
              för det är där många av flaskhalsarna är. Då gäller det också
              att bit för bit reda ut vad man kan göra för att styra, effektivisera
              och skapa incitament, dels när det gäller banavgifterna, dels
              när det gäller tåglägena.
            </seg>
            <seg xml:id="i-7aee5084aaacf539-0">
              Det handlar också om vad som behöver ombyggas, byggas till eller
              kanske till och med nybyggas. Även om det skulle vara så att nya
              spårdragningar ska göras är det rent omöjligt att få i gång dem
              de närmaste åren i alla fall, för planer ska till. Jag tycker
              att det är mer realistiskt att vi får veta vad som behöver göras,
              när det kan göras och vad det kommer att kosta, om det ryms inom
              plan eller om det behövs extra därutöver.
            </seg>
            <seg xml:id="i-c69c0e6f272f5176-0">
              Det är precis det underlaget som jag vill ha fram senast i februari
              nästa år för att kunna fatta ett bra beslut.
            </seg>
            <seg xml:id="i-8288c45e222e744c-0">
              Avslutningsvis vill jag bara kommentera att det är riktigt att
              man kanske väljer andra trafiksätt om inte tåget fungerar. Jag
              ser därför fram emot den nya kollektivtrafiklagen som börjar gälla
              från och med nästa år, där busstrafiken också är en del av kollektivtrafiken
              som nu får möjligheter att gå över länsgränser på ett helt annat
              sätt just utifrån perspektivet var människor bor och var de jobbar.
              På så sätt kan vi få en bra arbetspendling.
            </seg>
          </u>
          <note type="speaker" xml:id="i-f0a1674b2136d093-0">
            Anf. 117 JOHAN ANDERSSON (S):
          </note>
          <u who="johan_andersson_126c48" xml:id="i-68ff8506e49c7b96-2">
            <seg xml:id="i-b8f6942b947e803b-0">
              Herr talman! Tack för svaret så långt! Jag har en konkret fråga
              till med anledning av det ministern nu säger. Det var precis det
              hon pekade på när det gäller planeringsläge och annat.
            </seg>
            <seg xml:id="i-e4ba21f4a12c798e-0">
              Jag har partikamrater, och det har förhoppningsvis också ministern,
              i Norrköping och Linköping som har lagt ned väldigt mycket kommunala
              medel i planeringsfasen när det gäller skapandet av nya resecentrum,
              byggandet av nya bostadsområden och anpassningar till det.
            </seg>
            <seg xml:id="i-6f2857533cf9816a-0">
              I Östergötland står man i dag och väger i kommunerna: Hur ska
              man göra? Ska man fortsätta jobba utifrån detta och försöka reservera
              mark och göra de omlokaliseringar som krävs för att kunna bereda
              plats och möjligheter för kommande kapacitetsökning?
            </seg>
            <seg xml:id="i-81b8c14f95a4a0a8-0">
              Jag tror att det är väldigt angeläget att ge tydliga signaler
              i den frågan till de berörda kommunerna. Jag tänker framför allt
              på Norrköping och Linköping där man jobbar väldigt intensivt med
              den här frågan och har gjort under en längre tid.
            </seg>
            <seg xml:id="i-1ec11b73f88dacfb-0">
              När det gäller pendeltågsmöjligheterna känns det som att vi är
              ganska överens om att det är viktigt, men utifrån vad ministern
              har sagt verkar vägen fram till lösningen vara lite kringelikrokig.
            </seg>
            <seg xml:id="i-6d3d7f3d7ff75d69-0">
              Jag tycker att man omgående bör titta på en finansieringslösning
              för att kunna klara ut det här med höghastighetsbanan genom Östergötland,
              alltså Ostlänken, i stället för att hela tiden analysera saker
              och ting som vi egentligen redan vet. Sedan kan man alltid få
              ny kunskap; det kan jag kanske hålla med om.
            </seg>
            <seg xml:id="i-c7cbd62b77b7106f-0">
              Det jag undrar är slutligen hur ministern ser på frågan när det
              gäller finansiering av detta framgent. Det kommer inte att räcka
              med banavgifter, utan det kommer att krävas även annan finansiering.
              Det här är kostsamma projekt.
            </seg>
          </u>
          <note type="speaker" xml:id="i-883b310373a0109a-0">
            Anf. 118 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-91c667a0f9be04d0-18">
            <seg xml:id="i-7cf7de50e2b192cd-0">
              Herr talman! När det gäller vad man faktiskt vill i och kring
              Norrköping och Linköping och i hela Östergötland är det knappast
              partiskiljande lokalt. Det råder det nog ingen tvekan om. Jag
              har själv en dotter som pluggar där nere och använder sig av hela
              Östgötatrafiken, så jag är helt insatt i hur det fungerar och
              inte fungerar.
            </seg>
            <seg xml:id="i-17f13436a6003372-0">
              Jag är medveten om att det har lagts ned mycket pengar och oerhört
              mycket arbete under en lång tid utifrån fokus och förhoppningar
              på att det ska bli en höghastighetsjärnväg, där Ostlänken är en
              del. Problemet är just i det här fallet att den inte ligger med
              i den beslutade planen på närmare 500 miljarder. Även om det skulle
              till en medfinansiering från regionen eller vem det än må vara
              så förutsätter det i alla fall att det kommer med statliga pengar
              pengar som i dag inte finns.
            </seg>
            <seg xml:id="i-3e7f8eb66b26edd9-0">
              Vi har några saker till på gång som jag kan nämna när det gäller
              medfinansiering. Det finns i dag över 50 olika medfinansieringsavtal
              för olika delar av infrastrukturen över hela landet. Där har vi
              just nu en utredning med Nils Gunnar Billinger som tittar på vilken
              roll staten ska ha, vad det innebär när man medfinansierar, hur
              man kan jobba med förskotteringar och lite sådant.
            </seg>
            <seg xml:id="i-ecef1b34844aee84-0">
              Utredningen ska vara färdig efter sommaren och finns också med
              som en viktig del för att vi ska veta hur vi ska gå vidare med
              ytterligare medfinansieringar. Banavgifter är en typ, men det
              kommer inte att räcka till för till exempel det här projektet.
            </seg>
            <seg xml:id="i-9fd1f08d637b5c24-0">
              Vi behöver få en bättre arbetspendling och en mer tillförlitlig
              godstransport. Det uppdrag som vi i dag har gett till Trafikverket
              har många av de syftena med för att se på vilket sätt vi kan få
              mer kapacitet tidigare och på ett smartare och mer effektivt sätt.
              Om det behövs något därutöver behöver vi veta vad som krävs för
              att vi ska kunna fatta vidare beslut.
            </seg>
          </u>
          <note xml:id="i-4fda03b35b3e5048-10">
            Överläggningen var härmed avslutad.
          </note>
          <note xml:id="i-07984dfa5e1a8877-0">
            15 § Svar på interpellation 2010/11:227 om inflytande över statliga
            medel
          </note>
          <note type="speaker" xml:id="i-86f9a847298c82c6-0">
            Anf. 119 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-c7390d56167853d4-0">
            <seg xml:id="i-d533ae0279f48199-0">
              Herr talman! Maria Nordén har frågat statsrådet Anna-Karin Hatt
              vilka åtgärder hon avser att vidta för att de lokala myndigheterna
              verkligen får inflytande och ansvar över statliga medel som till
              exempel väganslag. Arbetet inom regeringen är så fördelat att
              det är jag som ska svara på interpellationen.
            </seg>
            <seg xml:id="i-b31f9b70833b566a-0">
              Frågan är ställd mot bakgrund av ett ärende i Jämtlands län där
              regeringen avslog en framställan om att förändra en del av en
              enskild väg till allmän väg.
            </seg>
            <seg xml:id="i-2d90490e1a506692-0">
              Först vill jag säga att jag naturligtvis står bakom regeringens
              mål för den regionala tillväxtpolitiken som är utvecklingskraft
              i alla delar av landet med en stärkt lokal och regional konkurrenskraft.
              Den regionala tillväxtpolitiken bygger på såväl individers handlingskraft
              som ett ytterligare stärkt lokalt och regionalt ansvar och inflytande
              över statliga tillväxtresurser.
            </seg>
            <seg xml:id="i-07eb54cb4ac1b58a-0">
              Ett exempel på hur regeringen ökat det regionala och lokala inflytandet
              inom infrastrukturområdet är att länsplanerna för regional transportinfrastruktur
              numera är trafikslagsövergripande och att länen kan prioritera
              användningen av Trafikverkets medel för betydligt fler ändamål
              än tidigare. Det län som så önskar kan till exempel använda sin
              planeringsram för åtgärder för tjälsäkring och ökad bärighet på
              vägnätet. Däremot svarar Trafikverket självt för planeringen av
              de medel för drift och underhåll som har anvisats.
            </seg>
            <seg xml:id="i-d017b940044d3f8d-0">
              Trafikverket är också den myndighet som prövar ärenden om en
              enskild väg ska förändras till allmän väg. Varje år ansöker ett
              antal boende eller enskilda väghållare om att staten ska ta över
              ansvaret för väghållningen på deras enskilda väg. Detta får enligt
              väglagen ske om vägen behövs för allmän samfärdsel eller annars
              är av synnerlig betydelse för det allmänna. Av praxis har det
              sista kriteriet, synnerlig betydelse, kommit att avse totalförsvarets
              behov av väg. Därför handlar prövningen normalt om vägen behövs
              för den allmänna samfärdseln, det vill säga vägens roll och funktion
              i trafiksystemet.
            </seg>
            <seg xml:id="i-76cecb0b2e1d3315-0">
              Precis som Maria Nordén säger handlar detta om viktiga principer.
              Jag tycker att en viktig princip är att lika fall behandlas lika.
              I det aktuella ärendet finns ett mycket litet antal åretruntboende
              utmed vägen, och det är lätt att se driftskostnaderna för just
              den vägen som en petitess i Trafikverkets budget. Men om den vägen
              skulle förändras till allmän väg vore det rättvist att även förändra
              tusentals andra enskilda vägar runt om i landet till allmänna.
            </seg>
            <seg xml:id="i-7d0971b7913d3119-0">
              Trafikverket har i samarbete med Sveriges Kommuner och Landsting
              och Riksförbundet Enskilda Vägar påbörjat ett arbete att utifrån
              ett praktiskt väghållningsperspektiv komma fram till en ändamålsenlig
              ansvarsfördelning mellan stat, kommun och enskilda väghållare.
              Jag ser fram emot resultatet av det arbetet och avser därför inte
              att vidta några särskilda åtgärder i fråga om lokala myndigheters
              inflytande över de medel som anslås för drift av statliga vägar.
            </seg>
          </u>
          <note xml:id="i-bca44e8dce949b24-0">
            Anf. 120 MARIE NORDÉN (S):
          </note>
          <u who="unknown" prev="cont" xml:id="i-0fae4568b83d7e72-0">
            <seg xml:id="i-53979610eda6651a-0">
              Herr talman! Jag vill börja med att tacka ministern för svaret.
            </seg>
            <seg xml:id="i-6c18fd8fff62af0b-0">
              Sedan måste jag tyvärr beklaga det svar som ministern gav till
              byborna i Silsjönäs i Strömsunds kommun i Jämtland då de ansökt
              om att förlänga den allmänna vägen 982. Det här är lokalt så att
              det bara skvätter om det. Det handlar om en förlängning på 860
              meter, fram till skogen. Nu är det så att den allmänna vägen slutar
              mitt i byn och ingen kan förklara varför.
            </seg>
            <seg xml:id="i-b706a1e207a48673-0">
              Den här vägstumpen blev enskild väg i mitten av 80-talet. Då
              fanns det bidrag från kommunen, men det upphörde i början av 2000-talet.
              Statligt stöd för enskild väg utgår endast om vägen är en kilometer
              eller längre. Vägen plogas av SCA om det pågår skogsavverkning.
              Då fungerar det. Men när det inte pågår någon avverkning på vintern
              resulterar det i att de boende inte får posten framkörd om det
              är för halt. Det är också så att sopbilen vänder vid en tomt på
              den allmänna vägen. Det säger sig självt att varken ambulans eller
              räddningstjänst kan ta sig fram på oplogad eller för hal väg.
            </seg>
            <seg xml:id="i-197f51413f552c62-0">
              Väghållningsmyndigheten, Vägverket Region Mitt, menar att det
              finns bättre förutsättningar att bedriva en rationell väghållning
              om man kan ploga genom hela byn och då vända på en vändplan ca
              860 meter längre fram. Det tillstyrkte länsstyrelsen och även
              Strömsunds kommun. Men Trafikverket, dåvarande Vägverket, var
              av en annan åsikt och hade en annan princip. Regeringen väljer
              att ignorera samtliga lokala yttranden och går på Trafikverkets
              förslag att avslå ansökan.
            </seg>
            <seg xml:id="i-c962f0566b59de50-0">
              Vägverkets argument, att antalet fast boende efter vägen är för
              få, får naturligtvis byborna att undra, med all rätt anser jag,
              om de inte räknas som fullvärdiga medborgare. Det här är precis
              deras egna ord. Principen att alla ska behandlas lika, som ministern
              trycker på, är just vad byborna i Silsjönäs också efterfrågar,
              att få samma rättigheter som andra samhällsmedborgare, att få
              hjälp att känna sig trygga genom att posten och sopbilen kan komma
              fram och att ambulans och räddningstjänst ska kunna komma till
              undsättning om olyckan skulle vara framme.
            </seg>
            <seg xml:id="i-7966f9461d1ad5e1-0">
              Jag tycker att det fanns anledning för ministern att ställa sig
              frågan om beslutet som togs på 80-talet, som ingen riktigt vet
              varför, var ett riktigt beslut och om det i sig inte borde kunna
              rättas till.
            </seg>
            <seg xml:id="i-13b8d76684c785ad-0">
              Jag undrar också tillsammans med byborna i Silsjönäs om situationen
              som den är inte anses orimlig och om det lokala inflytandet och
              yttranden från kommuner och länsstyrelser gör någon skillnad när
              regeringen ska ta beslut.
            </seg>
          </u>
          <note type="speaker" xml:id="i-46e60ac4c4b29c3a-0">
            Anf. 121 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-c7390d56167853d4-1">
            <seg xml:id="i-534a31bae7d6ef43-0">
              Herr talman! Maria Nordén undrar om inte regeringen borde lyssna
              mer på det lokala. Det är naturligtvis en rimlig fråga. Men om
              det ska finnas någon form av rättstrygghet är det också viktigt
              att hålla fast vid principer, som Maria Nordén också så noga uttryckte.
              Vad ska då vara en princip? Var ska man dra gränser?
            </seg>
            <seg xml:id="i-56918a3e00331ee8-0">
              Det finns i dag ungefär 30 000 mil enskilda vägar. Det finns
              ungefär 10 000 mil statliga vägar. Av de 30 000 milen enskilda
              vägar är det i dag ungefär 25 procent, en fjärdedel, som får statsbidrag,
              något som också har höjts de senaste åren av den borgerliga regeringen.
              Då ingår också kravet att man ska hålla vägen öppen för andra,
              vilket är rimligt. Men det finns, som också nämndes, en gräns.
              Den vägen ska vara minst 1 kilometer lång.
            </seg>
            <seg xml:id="i-6e278e38865e693a-0">
              Då kan vi fundera på om det inte är lite fnuttigt om 860 meter,
              som det här handlar om, ramlar under gränsen 1 kilometer. Jag
              tror inte att det är det som det handlar om egentligen.
            </seg>
            <seg xml:id="i-9acb22c6ee952330-0">
              När de lokala tittade på detta, och då pratar jag inte om byborna
              utan om den lokala delen av det som motsvarar Trafikverket, alltså
              tidigare Vägverket, var det kanske positivt fast av fel skäl enligt
              det som väglagen säger. Det var mer rationellt att kunna vända
              på vändplanen än mitt i byn, som Maria Nordén uttrycker det. Det
              är alldeles riktigt. Men det är inte ett skäl enligt väglagen.
              Då ska det vara antingen allmän samfärdsel, och då är det brukligt
              att man har minst hundra fordon per dygn, eller att det är minst
              200 boende längs sträckan. Eller också ska det vara av synnerlig
              betydelse för det allmänna, det som alltså kunde vara behovet
              för försvaret.
            </seg>
            <seg xml:id="i-05b37fb35c380b21-0">
              Då är frågan vilken princip man ska hålla sig till. Konsekvensen
              och effekten blir att skulle vi ge med oss och byta en enskild
              väg för dessa fyra hushåll, som kan vara nog så viktigt för dem,
              skulle vi ha tusentals andra byar, orter och ställen där vi också
              skulle behöva hålla oss till samma princip, att vi går efter det
              som känns angeläget. Det är det som är det otrevliga med rättstryggheten.
              Vi måste ändå hålla oss till en princip.
            </seg>
            <seg xml:id="i-77c6113325894412-0">
              När det gäller andra delar är det viktigt att också ta till sig
              att Trafikverket, som jag nämnde, tillsammans med Sveriges Kommuner
              och Landsting och Riksförbundet Enskilda Vägar just reder ut ansvarsförhållanden
              och vad som ska vara ändamålsenlig ansvarsfördelning när det gäller
              det statliga, regionala, nationella och lokala. Det är möjligt
              att det skulle hjälpa.
            </seg>
            <seg xml:id="i-38b7a795b8b74f3d-0">
              Att kunna bo där man vill är fantastiskt. Alla behöver naturligtvis
              kunna få sin vardag att fungera, oavsett om man hastigt blir sjuk
              och behöver ambulans eller om man vill ha tillgång till sin post.
              Men det här är ingenting som regeringen har ändrat eller försämrat.
              Den här vägen, som Maria Nordén också nämnde, har alltid varit
              en enskild väg. Att kommunen valde att frivilligt gå in med ett
              bidrag till vägen är någonting som kommunen har valt, vilket man
              ibland också gör. Det är också kommunen som har valt att kliva
              ur det åtagandet. Att komma med olika skäl i olika delar av landet
              tror jag vore en felaktig princip, även om det är tråkigt för
              de fyra fastigheterna längs med den väg som vi pratar om.
            </seg>
          </u>
          <note xml:id="i-931870d4a8e80e39-0">
            Anf. 122 MARIE NORDÉN (S):
          </note>
          <u who="unknown" prev="cont" xml:id="i-0fae4568b83d7e72-1">
            <seg xml:id="i-34ae6005b7fe1fb4-0">
              Herr talman! Det känns tråkigt, men jag vill påpeka för ministern
              att jag heter Marie och inte Maria. Jag vet att tjänstemännen
              har skrivit fel i interpellationssvaret, men det är mitt förnamn.
            </seg>
            <seg xml:id="i-e54d421d5834cdad-0">
              Då kan man ställa sig frågan om det är principen eller sunt förnuft
              som ska råda. Det stämmer inte att vägen alltid har varit enskild.
              Den blev enskild 1984.
            </seg>
            <seg xml:id="i-71722dc37a01465d-0">
              Jag vill ställa frågan till ministern om hon är beredd att se
              över just miljöskäl och rationell väghållning som en orsak till
              att det finns en möjlighet att göra enskilda vägar till allmänna.
              Det är synd att det inte står någonting om sunt förnuft i lagtexter.
            </seg>
            <seg xml:id="i-676e6fc317c78d58-0">
              Det här är ett ärende som kan tyckas litet och att man blir väldigt
              lokal i diskussionen. Men som byborna i Silsjönäs beskriver det
              är det en överlevnadsfråga för dem, att kunna bo kvar i byn och
              tillsammans med kommunen försöka attrahera flera att flytta till
              kommunen och just till byn eller att flytta därifrån och låta
              byn dö.
            </seg>
            <seg xml:id="i-43eae73a0c91101c-0">
              Jag har fått ta del av de brev som de boende i byn har skickat
              till olika myndigheter, kommuner och även till regeringen. Jag
              tänkte läsa en del av det de har skrivit just till regeringen
              där de hänvisar till regeringsförklaringen från den 5 oktober
              2010: Bara om vi ser hela Sverige kan vi hålla samman vårt samhälle.
              Sverige är ett vidsträckt land. Här finns både större städer och
              landsbygd. Alla delar av Sverige ska ges möjlighet att utvecklas
              utifrån sina styrkor och förutsättningar. Att låta hela Sverige
              växa handlar om att bejaka förutsättningar för boende, arbete
              och företagande i hela landet.
            </seg>
            <seg xml:id="i-75f491f7d4310933-0">
              De hänvisar också till stycket om ett fungerande transportsystem
              och avslutar med den del där Reinfeldt säger att Sverige ska vara
              ett bra välfärdsland: En utvecklad välfärd är en fråga om rättvisa.
              Välfärdens verksamheter och tjänster ska vara av högsta kvalitet
              och rikta sig till enskilda människor efter behov, oavsett bakgrund,
              bostadsort, kön eller tjocklek på plånbok.
            </seg>
            <seg xml:id="i-3308a069a2602c39-0">
              Man skriver i sitt yttrande till regeringen: Om det ska vara
              ett verkligt innehåll bakom orden skulle det vara intressant att
              få en reaktion på Vägverkets skrivning enligt Vägverkets mening
              kan inte vägen anses vara behövlig för allmän samfärdsel eller
              annars vara av synnerligen betydelse för det allmänna då antalet
              fast boende efter vägen är få. Detta blir de faktiskt riktigt
              förolämpade av. De tycker att det är en oförskämd skrivning, och
              de menar att de inte har fått något svar på frågan om man ställer
              sig bakom Vägverkets skrivning.
            </seg>
            <seg xml:id="i-5fe2589f62719287-0">
              Ingen kan svara på varför vägen slutar mitt i byn, varför dessa
              människor inte räknas och varför det har blivit så här. De bedriver
              en affärsverksamhet i Jämtland från byn, och de tycker att man
              är oförskämd i sin skrivning. De undrar också när en befolkning
              blir för liten för att man ska ta hänsyn till den. Här finns vägbelysning,
              postutdelning, sophämtning och slamtömning men inte allmän väghållning.
              De tycker inte att de har blivit rättvist behandlade.
            </seg>
            <seg xml:id="i-c4ba0684dcf224c4-0">
              De undrar också, precis som jag, om de ekonomiska och miljömässiga
              fördelarna ska kunna vägas in. Det är någonting jag tycker att
              ministern kanske kan ta med sig och fundera över. Kan detta i
              framtiden vara en del av det man ska ta hänsyn till när man avgör
              vad som ska vara allmän och enskild väg?
            </seg>
          </u>
          <note type="speaker" xml:id="i-1695bc26646aa769-0">
            Anf. 123 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-c7390d56167853d4-2">
            <seg xml:id="i-6289d3ede8f71dad-0">
              Herr talman! Det är inte så att jag känner mig obekant med hur
              det är att bo längs en enskild väg och vara det enda hushållet
              på en sträcka på ungefär 500 meter när det gäller att betala sandning,
              snöröjning och annat själv.
            </seg>
            <seg xml:id="i-6598983be0913ce5-0">
              När det handlar om principer eller sunt förnuft undrar Marie
              Nordén vad som ska gälla, och hon tycker att det sunda förnuftet
              borde gälla mer. Jag tror dock att även Marie Nordén är medveten
              om att vi i Sveriges riksdag inte stiftar lagar på godtycke. När
              vi pratar om förnuft är nämligen frågan vems sunda förnuft det
              är som ska råda. Det är just där godtycket uppstår.
            </seg>
            <seg xml:id="i-9e65f3d4a7cde2fa-0">
              Detta är problematiskt, för just de människor som bor i dessa
              fyra fastigheter kan tycka att det är fullkomligt orimligt att
              man inte tar de hänsyn som de ser som realistiska. Det är dock
              därför vi har satt upp dessa kriterier. Ska man göra om en enskild
              väg till en allmän väg står detta skrivet i väglagen för att man
              inte ska ha godtycke även om det kanske strider mot sunt förnuft
              ibland. Det måste finnas principer om vad som är allmän samfärdsel.
            </seg>
            <seg xml:id="i-acf1e95e46b40911-0">
              Då kommer vi in på antalet fordon som bör vara, hur många boende
              som ska finnas där eller om det är av synnerlig betydelse för
              det allmänna. Där hade vi definitionen när det gällde Försvarsmaktens
              möjlighet att använda vägar. Sedan kan man tycka att detta är
              bra eller dåligt, men det ger åtminstone mer rättssäkerhet för
              vad som ska råda.
            </seg>
            <seg xml:id="i-fe28c59948deecf2-0">
              Å andra sidan kan man fundera på om vi skulle gå över till sunt
              förnuft och godtycke och gå vidare på det som Marie Nordén utvecklade,
              inte bara i detta fall, om att fler enskilda vägar kanske borde
              bli allmänna. Då blir, herr talman, min retoriska fråga naturligtvis:
              Är Marie Nordén beredd att betala för detta? Vi har 30 000 mil
              enskilda vägar som vi i dag betalar runt 1 miljard för årligen
              för att de ska kunna hållas efter. Det är enbart ett tillskjutet
              bidrag; mycket betalar de enskilda väghållarna själva.
            </seg>
            <seg xml:id="i-f6732a89a435ed2b-0">
              Jag tycker att det är tråkigt om det är så att de människor som
              bor här uppe inte har fått svar de känner sig nöjda med. Jag kan
              också tycka att det har varit olyckligt att Trafikverket, dåvarande
              Vägverket, har givit olika besked i olika instanser. Det gör det
              säkert mer rörigt.
            </seg>
            <seg xml:id="i-ff166eabe3e335e6-0">
              Är det så att det är mer miljömässigt och inte minst mer rationellt
              för den som i dag är väghållare att sköta vägen fram till byn
              borde det å andra sidan finnas goda förutsättningar för att haka
              på och i en upphandling få ett pris som är väsentligt mycket bättre.
              Om det är så mycket smidigare att åka fram och vända har man en
              fantastisk fördel jämfört med många andra som har enskilda vägar
              där man i dag står för kostnaderna.
            </seg>
            <seg xml:id="i-4557845dbb6c917d-0">
              Herr talman! Denna fråga är naturligtvis inte enkel. Det blir
              alltid svårt när det berör enskilda människor som tycker att situationen
              är hopplös och oförsvarbar. Jag tror dock att om vi ska hålla
              någon ordning på detta i hela vårt land, med alla de tusentals
              mil vägar vi har, får vi nog tyvärr försöka att inte hålla oss
              till godtycke. Det är därför vi har lagar, och de måste stiftas
              så att de skipar så mycket rättvisa som möjligt.
            </seg>
          </u>
          <note xml:id="i-eb997a5dba8feb4b-0">
            Anf. 124 MARIE NORDÉN (S):
          </note>
          <u who="unknown" prev="cont" xml:id="i-0fae4568b83d7e72-2">
            <seg xml:id="i-52990e65150d607d-0">
              Herr talman! Lagar kan förändras. Jag trodde att det skulle vara
              positivt när det fanns en vilja att se över lagstiftningen vad
              gäller just miljöhänsyn och rationalitet.
            </seg>
            <seg xml:id="i-4b00c83691ff0138-0">
              Man hamnar i en himla knipa. Jag menar inte att dessa människor
              är ensamma på något sätt, men de är utsatta på så sätt att de
              inte har möjlighet att söka något stöd. De är naturligtvis i ett
              läge där de är tacksamma för de bidrag de kan få, om det är möjligt
              att få ett bidrag. Det är ganska mycket pengar det handlar om
              för några få hushåll som har hamnat i ett läge där en väg mitt
              i en by utan förklaring plötsligt blev enskild.
            </seg>
            <seg xml:id="i-c755bfaebc6e3c7e-0">
              Man har hamnat i en situation som jag kan tänka mig känns ganska
              Kafkaliknande när man inte förstår varför. De säger själva: Vi
              bor inte vid skogen. Är det inte där den allmänna vägen skulle
              sluta och gå över till enskild? Det jag tycker känns viktigt i
              detta är att väcka frågan för dessa bybor, för de känner sig väldigt
              desperata. De känner också att de inte fick svar på sina frågor
              när de skrev sitt brev till regeringen och att de är hänvisade
              till att lösa detta på egen hand, för det finns ingen som är beredd
              att tillsammans med dem ta ansvar för denna situation.
            </seg>
            <seg xml:id="i-38485e81d6b670ee-0">
              På sikt tycker jag naturligtvis också att det är viktigt att
              man tittar på lagstiftningen och på hur mycket det de lokala myndigheterna
              säger i sina remissvar ska räknas. Jag tycker att det är olyckligt
              att man inte har lyssnat på de remissvar som gavs.
            </seg>
            <seg xml:id="i-4da3605dfd6142ef-0">
              Jag hoppas alltså att ministern tar med sig detta, ser över lagstiftningen
              och ser om miljö och rationell väghållning kan vara en del av
              detta när man förändrar lagstiftningen framöver.
            </seg>
          </u>
          <note type="speaker" xml:id="i-5646c74a0b243e66-0">
            Anf. 125 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-91c667a0f9be04d0-19">
            <seg xml:id="i-b2195ae8455f3e1a-0">
              Herr talman! De uppgifter jag har är inte att vägen helt plötsligt
              blev en enskild väg, för det har den alltid varit. Däremot har
              det kommunala bidraget, som frivilligt betalades ut från 1980-talet
              fram till början av 2000-talet, upphört.
            </seg>
            <seg xml:id="i-e2858dc8a3483128-0">
              Det är en problematik om man har uppfattningen och det kan jag
              förstå att man har i just detta fall att vi inte lyssnar på lokala
              myndigheter. Som jag sade tidigare var dock det som lokalt sett
              upplevdes som rationellt fel skäl, om man får säga det inom citattecken,
              enligt det som tydligt står i väglagen när det gäller att göra
              förändringen. Där ingår nämligen inte det rationella. Vi kan tycka
              att det är rätt eller fel, men om man ska hålla sig strikt till
              det som gäller var det därför som det hänsköts vidare för att
              redas ut. Men jag kan hålla med om att det säkert gör hela situationen
              mer snurrig för dem som berörs. Jag är fullt medveten om detta.
            </seg>
            <seg xml:id="i-04d7ac8dca76b6bd-0">
              Däremot kan man fundera på det lokala inflytandet över huvud
              taget. Jag tycker att det känns viktigt att få säga att den process
              som har varit de senaste åren, inte minst när det gäller infrastrukturens
              inriktning och åtgärdsplaner, har tagit betydligt längre steg
              i hur det lokala och det regionala får vara med och påverka vad
              som ska prioriteras av både de nationella anslagen och det som
              räknas in i länsplaner. Men då pratar vi oftast om väg- eller
              infrastrukturprojekt som är större än de enskilda vägarna. Dessutom
              har det tillkommit en förstärkning de senaste åren i anslaget
              till enskilda vägar, inte minst för att jobba med bärighet. Det
              kanske i det här fallet mest gläder SCA som har skogsbilväg 6
              kilometer efter de 860 meterna, men är nog så viktigt.
            </seg>
          </u>
          <note xml:id="i-4fda03b35b3e5048-11">
            Överläggningen var härmed avslutad.
          </note>
          <note xml:id="i-d641dc5d8e913e05-0">
            16 § Svar på interpellation 2010/11:240 om E20 som fyrfältsväg
            genom Skaraborg
          </note>
          <note type="speaker" xml:id="i-cf4b6d5b5dcca331-0">
            Anf. 126 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-91c667a0f9be04d0-20">
            <seg xml:id="i-9d27eaf453d3683d-0">
              Herr talman! Monica Green har frågat mig vad jag avser att göra
              för att E20, Europaväg 20, ska bli fyrfältsväg genom Skaraborg.
            </seg>
            <seg xml:id="i-68b995af79835cb8-0">
              För att förbättra transportinfrastrukturen beslutade regeringen
              förra året, efter ett omfattande arbete med stor lokal och regional
              delaktighet, om en historisk infrastruktursatsning på närmare
              500 miljarder kronor fram till år 2021. Inom dessa ramar ryms
              såväl kapacitetshöjande åtgärder som trafiksäkerhetshöjande åtgärder
              inom det statliga vägnätet i den nationella planen och i länsplanerna
              för regional transportinfrastruktur.
            </seg>
            <seg xml:id="i-d5db0062ad0f4bb8-0">
              I den nationella planen för åren 20102021 ingår satsningar på
              drygt 2,1 miljarder kronor för sträckan E20 Örebro Göteborg. Två
              av de specifikt utpekade objekten i den nationella planen ligger
              i Skaraborg, nämligen förbi Hova med en kostnad på 392 miljoner
              kronor och trafikplats Jung med en kostnad på 64 miljoner kronor.
              Just trafikplats Jung är, genom ett regeringsbeslut tidigare i
              år om förskottering, möjlig att byggstarta redan till hösten.
            </seg>
            <seg xml:id="i-e1a3d6666b2fb454-0">
              Jag kan konstatera att Monica Greens påstående att Trafikverket
              skulle ha fått i uppdrag av regeringen att planera för två-plus-ett-vägar
              inte stämmer. Något sådant uppdrag har inte lämnats. Monica Greens
              påstående om att regeringen gett upp tanken att på lång sikt bygga
              ut E20 genom Skaraborg till fyrfältsväg eller motorväg saknar
              därigenom täckning i verkligheten.
            </seg>
            <seg xml:id="i-9eec851914477cde-0">
              Däremot har jag erfarit att Västra Götalandsregionen, Skaraborgs
              kommunalförbund, berörda kommuner och Trafikverket inför kommande
              planperioder har tagit initiativ till studier som syftar till
              att genom trafikslagsövergripande fyrstegsanalys undersöka alternativa
              standarder, såväl motorväg som mötesfri landsväg, för E20 genom
              delar av Skaraborg. Det är positivt att vi får ett brett och allsidigt
              beslutsunderlag i frågan.
            </seg>
          </u>
          <note type="speaker" xml:id="i-05f50ed28cf1fb9d-0">
            Anf. 127 MONICA GREEN (S):
          </note>
          <u who="monica_green_650948" xml:id="i-5537e631d4529daa-0">
            <seg xml:id="i-514d08d63ea12c95-0">
              Herr talman! Jag vill börja med att instämma i slutet av Catharina
              Elmsäter-Svärds svar, nämligen att Västra Götalandsregionen, Skaraborgs
              kommunalförbund, berörda kommuner och Trafikverket gör studier,
              försöker flytta fram positionerna och titta på alternativa standarder.
              Det stämmer helt och hållet. Vi har varit och är en aktiv region.
              Tidigare var det Socialdemokraterna tillsammans med Centern och
              Folkpartiet och numera är det en annan konstellation, men fortfarande
              med Socialdemokraterna i styret i regionen, som tar en stor och
              aktiv del när det gäller just infrastruktursatsningar.
            </seg>
            <seg xml:id="i-9546f27869515824-0">
              Det här är nationella vägar vi pratar om, och det tråkiga är
              att regeringen nu tvingar kommuner och regioner att fixa det här
              för att ni inte klarar det. De ska tvingas säga upp sjukvårdspersonal
              och lärare för att ha råd att satsa på vägar och järnvägar därför
              att staten inte tar sitt ansvar. Ni satsar många miljarder, och
              varje gång man gör en satsning blir det ju mer än förra gången.
              Så var det också varje gång vi gjorde satsningar. Det blir mer
              varje gång. Men det är bra att det blir mer. Ändå blir det inga
              stora satsningar på E20 från statens sida, utan man förväntar
              sig att det ska komma medfinansiärer och att kommuner och regioner
              ska göra det i stället.
            </seg>
            <seg xml:id="i-7a1fce0bc3ef4828-0">
              När jag satt i trafikutskottet då hände det grejer i Skaraborg,
              måste jag säga. Då fick jag vara med och ta det första spadtaget
              på riksväg 26 utanför Gullspång, där det behövdes en ny sträckning.
              Vi gjorde en ny förbifart i Skultorp, den första fyrfältsvägen
              i Skaraborg. Och Göran Persson var nere och tog det första spadtaget
              på E20 LundsbrunnHolmestad.
            </seg>
            <seg xml:id="i-830fd27c9edf8d03-0">
              Sedan vann ni valet och nu händer ingenting på E20, därför att
              ni satsar på andra delar av Sverige och därför att ni gör andra
              prioriteringar. Det är lite märkligt, för det finns borgerliga
              ledamöter i Skaraborg som åker omkring och lovar att de ska fixa
              E20 på fyra år och med väldigt snabb lösning. Sedan kommer de
              hit och röstar emot satsningar på E20. Det är tragiskt att vi
              har sådana politiker som säger en sak hemma men gör en annan sak
              här i Helsingfors.
            </seg>
            <seg xml:id="i-8d8ca52ae1623145-0">
              Vi vill ha fyrfältsväg i Skaraborg. Och det är bra att det blir
              en satsning på Hova. Men tyvärr blir det bara två-plus-ett-väg
              där. Trafikverket har skrivit till regionen om fyra förslag, och
              alla de fyra förslagen är två-plus-ett-väg.
            </seg>
            <seg xml:id="i-b5d0a25b3e5a7341-0">
              En enig region gjorde en budget för att se hur mycket man skulle
              ha råd med. Nu har borgarna i Skaraborg försökt vränga till det
              igen. Allt dåligt som görs vill de påstå är sossarnas fel, så
              nu påstår de i Skaraborg att det är sossarnas fel att inte borgarna
              satsar på E20 nationellt och försöker få det till att det är regionens
              fel. Det gör man för att man vill slippa ta ansvar. Man hänvisar
              till att regionen borde ha satsat mer, som vi har gjort tidigare,
              och det vill jag att regionen ska göra. Men inget av partierna
              hemma i regionen har mer pengar att satsa på till exempel fyrfältsväg.
            </seg>
            <seg xml:id="i-e593a42bcf164495-0">
              Det är regeringen som borde satsa mer på E20 och inte tvinga
              regionerna att nu säga upp sjukvårdspersonal för att kunna satsa
              på två-plus-två-väg utanför Hova.
            </seg>
          </u>
          <note type="speaker" xml:id="i-2f87866c01a6bb92-0">
            Anf. 128 EDWARD RIEDL (M):
          </note>
          <u who="edward_riedl_032876" xml:id="i-70c108ca3b855e51-0">
            <seg xml:id="i-8acd2299f04fa14e-0">
              Herr talman! Först vill jag instämma i ett mycket bra svar från
              infrastrukturminister Catharina Elmsäter-Svärd.
            </seg>
            <seg xml:id="i-908e0e7c9c4ee62e-0">
              Jag noterar hur Monica Green säger att hon har svårt för politiker
              som säger en sak här i riksdagen och en annan sak när de kommer
              hem till sina hemlän, och det är väl en av de få saker som jag
              håller med henne om av det hon talar om i dag.
            </seg>
            <seg xml:id="i-8a64745544163be3-0">
              I Sverige har vi i dag en ordning där regionerna har ett allt
              större ansvar för att vara med och sköta prioriteringar när det
              gäller infrastruktur inom den egna regionen. Det är en ordning
              som de flesta partier tycker är bra. Det är också en ordning som
              gäller i Västra Götaland som det här handlar om. Det innebär en
              möjlighet för lokala politiker men också ett ansvar.
            </seg>
            <seg xml:id="i-e0a2d487c427113d-0">
              För några veckor sedan krävde Isak From, en socialdemokratisk
              riksdagsman från mitt hemlän Västerbotten, i den här talarstolen
              att regeringen skulle bygga ut Sagadals flygplats. Men ingen av
              hans socialdemokratiska kolleger i region Västerbotten ville prioritera
              det. Det finns inte heller några pengar avsatta för nya flygplatser
              i Socialdemokraternas skuggbudget.
            </seg>
            <seg xml:id="i-e1f0ba5bf10e856b-0">
              Nu vill Monica Green, socialdemokrat från Västra Götaland, att
              man ska bygga fyrfältsväg genom Skaraborg i hennes hemlän. Men
              hennes socialdemokratiska partikolleger i regionen vill, enligt
              det regionstyrelsebeslut jag har tagit del av från den 22 februari
              i år, inte alls bygga fyrfältsväg, utan man vill bygga två-plus-ett-väg.
            </seg>
            <seg xml:id="i-f99a417515f4a21a-0">
              Det finns inte heller några extra pengar för motorvägsbyggen
              i Socialdemokraternas skuggbudget här i riksdagen.
            </seg>
            <seg xml:id="i-76c3e730569342bf-0">
              Mönstret går igen när socialdemokrater i riksdagen kräver satsningar
              på olika infrastrukturprojekt runt om i vårt land utan att ha
              vare sig stöd från de regionala politikerna därhemma eller pengar
              avsatta i skuggbudgetförslag eller liknande.
            </seg>
            <seg xml:id="i-41456ea58b1f7564-0">
              Om detta är ansvarsfullt eller ens trovärdigt överlåter jag åt
              dem som följer debatten att avgöra.
            </seg>
          </u>
          <note type="speaker" xml:id="i-6acdb705d628221b-0">
            Anf. 129 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-91c667a0f9be04d0-21">
            <seg xml:id="i-c54dfdd62006c446-0">
              Herr talman! Det var svårt att hänga med i vad Monica Green gjorde
              eller inte gjorde när hon satt i trafikutskottet. Det var dock
              otroligt mycket textmässiga budgetsatsningar på vad man skulle
              göra i infrastrukturen. Tyvärr saknade den tidigare planen 65
              miljarder. Det kan vara en fördel om man också finansierar.
            </seg>
            <seg xml:id="i-3fac4f24a0b04773-0">
              Enligt Monica Green görs det ingenting längs med E20. Det må
              så vara. Men tittar man på vad som faktiskt händer på E20, och
              inte bara just där Monica Green bor, finns Trollered och Ingared
              med i planen. Där görs det motorväg. På sträckan IngaredAlingsås
              sker byggnation av motorväg 20092012.
            </seg>
            <seg xml:id="i-0e7b61cd44a95cf0-0">
              Genomfart Alingsås har planerad byggstart 20162018. Det ska bli
              motorväg eller fyrfältsväg, och det pågår en vägutredning.
            </seg>
            <seg xml:id="i-4fa1dae3616a7ced-0">
              Sträckan AlingsåsVårgårda har planerad byggstart 2019. Det ska
              bli motorväg, och där pågår en vägutredning.
            </seg>
            <seg xml:id="i-e43a07bea9c008c1-0">
              Vi har också Trafikplats Jung, som jag nämnde tidigare.
            </seg>
            <seg xml:id="i-9b9965a60e5beca5-0">
              När det gäller SkaraGötene, som inte är aktuell i planen 20102021,
              har man tittat på en mötesseparering, men där har man avbrutit
              arbetsplanen i den delen, kopplat till vidare diskussioner.
            </seg>
            <seg xml:id="i-13bf2a3b3136a865-0">
              Förbi Götene har vi redan motorväg i trafik. Förbi Mariestad
              tittar man i förstudie på mötesseparering. Detsamma gäller Förbi
              Hova.
            </seg>
            <seg xml:id="i-31cee0133acf3ddc-0">
              Det händer alltså en del, dock inte tillräckligt. E20 går hela
              vägen från Dublin till Sankt Peterburg. I Sverige har vi den mellan
              de stora städerna Malmö, Göteborg och Helsingfors.
            </seg>
            <seg xml:id="i-5fe0a116a1236079-0">
              Det kan vara bra att känna till att just på sträckan genom Västergötland
              och Skaraborg har vi bitvis ganska höga olyckstal. Det går också
              mycket tunga transporter här på grund av företagandet och inte
              minst landsbygdsföretagandet i regionen.
            </seg>
            <seg xml:id="i-5765500d39e1fff0-0">
              De objekt som finns med i nuvarande plan gör faktiskt att vägstandarden
              blir jämnare, att man får en bättre framkomlighet och att trafiksäkerheten
              ökar. Vi har dock inte motorväg hela vägen, vilket var det som
              efterfrågades.
            </seg>
            <seg xml:id="i-491ad7d8a3bca6da-0">
              Tittar man på de trafikmängder som går på E20 genom Skaraborg
              kan man se att det på olika delsträckor rör sig om knappt eller
              drygt 10 000 fordon per dygn. Riktvärdet när man talar motorväg
              brukar vara 18 000 fordon per dygn. Det är väl det som har satt
              i gång diskussionerna om trafiksäkerhet, framkomlighet och miljömässighet.
            </seg>
            <seg xml:id="i-eccf63d556c5b984-0">
              Det handlar också om hur man ska få en bättre standard, och här
              kan även mötesfria vägar vara okej. Med två-plus-ett-vägar, som
              man känner igen på mittsepareringarna, vet vi att antalet döda
              och allvarligt skadade minskar enormt mycket.
            </seg>
            <seg xml:id="i-202390df33a0004b-0">
              Motorvägsstandard skulle man kunna tänka sig runt och förbi Mariestad,
              för där börjar man kanske närma sig 18 000 fordon per dygn.
            </seg>
            <seg xml:id="i-89800e32180cef3d-0">
              Det är riktigt och rimligt att ta till sig att det ändå görs
              en del. Det är dock inte motorväg hela vägen. Att fyra delsträckor
              som inte är mötesfria och som inte håller tillräckligt bra standard
              i dag inte ingår i den nationella planen är riktigt. Men det är
              också där man fokuserar på att ta ett omtag för att se vad man
              kan göra.
            </seg>
          </u>
          <note type="speaker" xml:id="i-35e78b4d9b264871-0">
            Anf. 130 MONICA GREEN (S):
          </note>
          <u who="monica_green_650948" xml:id="i-5537e631d4529daa-1">
            <seg xml:id="i-0f2d12a3c145046a-0">
              Herr talman! Jag tackar för svaret. Jag gillar det resonerande
              sätt som Catharina Elmsäter-Svärd har om att vi behöver ha mötesseparerade
              vägar för trafiksäkerhetens skull och för att trafiken ska flyta
              bättre. Jag respekterar det och tycker att det är en bra tanke.
              Och skulle man mot förmodan bygga två-plus-ett-väg kan man se
              till att man bygger på ett sådant sätt att man senare kan få ytterligare
              en fil.
            </seg>
            <seg xml:id="i-61af8dbc67e8bb6b-0">
              Skälet till att jag ställde interpellationen är att vi därhemma
              i Västra Götaland har borgerliga ledamöter som försöker få det
              till att det är sossarnas fel att det inte satsas på E20. De hävdar
              att regionen ska satsa på två-plus-två-väg men inte regeringen.
              Trots att de hade en gemensam budget för infrastruktursatsningarna
              förra året och hade lika mycket pengar avsatta reserverade de
              sig den 22 februari.
            </seg>
            <seg xml:id="i-282119bf61e022a5-0">
              Moderater och andra borgerliga ledamöter ägnar sig åt ett spel
              för gallerierna när de påstår att de kan satsa på två-plus-två-väg
              fast de inte kan det, för de har det inte i sin budget. De gör
              det för att det är valrörelse därhemma och för att försöka vinna
              några kortsiktiga poäng.
            </seg>
            <seg xml:id="i-b76757a664470dd6-0">
              Men i själva verket är det så att det är Socialdemokraterna,
              tidigare tillsammans med Folkpartiet och Centern och nu i en annan
              konstellation, som tar ansvar för att det satsas på infrastruktur.
            </seg>
            <seg xml:id="i-ca9cdb9e0e56ce8b-0">
              Det är två-plus-två-väg vi måste ha, Catharina Elmsäter-Svärd,
              inte motorväg. Jag är inte emot motorväg, men jag talar om två-plus-två-väg
              för att få en smidig lösning för all den godstrafik och persontrafik
              vi har. Det gäller dem som åker mellan Helsingfors och Göteborg
              men också allt gods som kommer från Bergslagen och nedåt. Vi måste
              hitta lösningar för E20 så att vi i framtiden ska kunna ha tillväxt
              i Skaraborg även i norra delen där den aktuella sträckningen vid
              Hova ligger.
            </seg>
            <seg xml:id="i-8bd1a08fe9f44e14-0">
              Jag beklagar att vi har borgerliga ledamöter som ägnar sig åt
              spel för gallerierna och påstår att ska satsa pengar som de inte
              har. Det är i stort sett samma personer kör det spelet här i riksdagen.
              Ni har kolleger i trafikutskottet som i Mariestad säger att de
              ska fixa E20 på fyra år. Sedan åker de hit och röstar med regeringen,
              och då blir det ingenting av det.
            </seg>
            <seg xml:id="i-91e6705c8093f0d8-0">
              Jag retar mig på att de säger en sak här och en sak därhemma.
            </seg>
          </u>
          <note type="speaker" xml:id="i-a54efd560c56b1d5-0">
            Anf. 131 EDWARD RIEDL (M):
          </note>
          <u who="edward_riedl_032876" xml:id="i-70c108ca3b855e51-1">
            <seg xml:id="i-4cf890c4596250b6-0">
              Herr talman! Som jag sade i mitt tidigare inlägg vill inte Monica
              Greens partikamrater i Västra Götalandsregionen bygga fyrfältsmotorväg.
              Man föreslog i stället på ett regionstyrelsesammanträde den 22
              februari i år att man ska bygga två-plus-ett-väg.
            </seg>
            <seg xml:id="i-7b7d1e36b1cc53ba-0">
              Allianspartierna har reserverat sig mot det beslutet och vill
              i stället jobba för att bygga fyrfältsmotorväg vid E20, bland
              annat vid Hova.
            </seg>
            <seg xml:id="i-654a744cb509cd9b-0">
              Detta har Socialdemokraterna i Västra Götaland tidigare varit
              positiva till, men där har man svängt.
            </seg>
            <seg xml:id="i-cb54801da4d09afb-0">
              Nu ska det som sagt bli omval i Västra Götaland. Då kan man notera,
              herr talman, att Monica Greens partikamrater på lokalplanet tänker
              söka väljarnas stöd tillsammans med Miljöpartiet. Det är samma
              miljöparti som har sagt att det inte ska byggas en enda meter
              motorväg till i Skaraborg. Det blir intressant att se hur man
              ska kunna samarbeta med ett sådant parti. Det är kanske därför
              man är lite försiktig i talarstolen här och inte vill kalla det
              motorväg.
            </seg>
            <seg xml:id="i-a14e1349d3d26e1d-0">
              I stället för att ställa frågor i riksdagen och ta upp detta
              i talarstolen här borde Monica Green kanske försöka påverka sina
              partikamrater i regionen.
            </seg>
            <seg xml:id="i-828efc4fc7a8c071-0">
              Ni som följer debatten i Västra Götaland via tv och vill ha fyrfältsmotorväg
              i Skaraborg bör kanske välja regionpolitiker som vill bygga det
              och inte tänker samarbeta med partier som har sagt att de inte
              vill bygga motorväg alls. Sannolikheten för att staten är med
              och bygger dyrare vägar än vad regionpolitikerna vill är väldigt
              liten.
            </seg>
            <seg xml:id="i-5ce3fe006fc20b35-0">
              Jag har också svårt för politiker som säger en sak i talarstolen
              i riksdagen och en annan hemma. Det är väl det enda som vi kan
              vara eniga om.
            </seg>
          </u>
          <note type="speaker" xml:id="i-27add98367ba0b01-0">
            Anf. 132 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-91c667a0f9be04d0-22">
            <seg xml:id="i-a7663f867ce52f10-0">
              Herr talman! Jag inser ju hur det kan vara, men när jag lyssnar
              känns det ibland som om debatten kanske skulle ha förts någon
              annanstans.
            </seg>
            <seg xml:id="i-78a16e72230bbd3d-0">
              Om vi inte bara håller oss till enskilda sträckor vill jag säga
              att våra Europavägar har varit ett nationellt perspektiv, och
              det viktiga är att se över hur vi kan få bättre framkomlighet
              och hur vi kan öka trafiksäkerheten. Vi vet att man under många
              år har jobbat för att E20 ska bli motorväg ända upp till Helsingfors.
              Det har aldrig funnits med i sådana planer, även om det finns
              delsträckor med motorväg. Om det inte finns mark att ta i anspråk
              eller om det handlar om finansiering tittar man på hur det ser
              ut med antalet tunga fordon, hur olycksstatistiken ser ut och
              hur man kan göra med mer begränsade medel. Då får vi en diskussion
              om mötesseparering.
            </seg>
            <seg xml:id="i-3b2fc5ecdbdb0e81-0">
              När vi hade de första diskussionerna om två-plus-ett-vägar var
              jag en av dem som inte tyckte att det var så bra, men jag har
              ändrat mig. När det gäller bättre framkomlighet för att slippa
              få olyckliga omkörningar, inte minst med tung trafik, har mittseparering
              gjort skillnad. Vi kan också se att olycksstatistiken har sjunkit.
              Jag kan därför se att det kan vara ett alternativ. Alternativen
              är två-plus-två-väg, två-plus-ett-väg eller motorväg.
            </seg>
            <seg xml:id="i-fa8fb9d885267463-0">
              Jag tycker att det är bra att man för ett resonemang om vad som
              är möjligt och hur man ska gå vidare när det gäller de återstående
              sträckorna. Det är självklart att vi ska ha en sådan standard
              på våra Europavägar att de kan kallas Europavägar.
            </seg>
            <seg xml:id="i-0eba14444c14b876-0">
              Just den här sträckningen ingår tyvärr inte i det som annars
              kan vara en möjlighet när man vill hitta finansiering, nämligen
              TNT-nätet, det transeuropeiska nätverket för infrastruktur. Där
              kan man få en EU-medfinansiering. Just de här sträckorna ligger
              inte med där, vilket kanske hade varit en fördel.
            </seg>
            <seg xml:id="i-b33b875f2b8a3566-0">
              Oavsett vad som händer i valet i Västra Götaland, eller vad som
              har sagts tidigare har vi att konstatera var vi står och vad vi
              kan göra. Det är vad vi har att förhålla oss till. Det finns delar
              av vägen som har kommit i gång och där man har planer på gång.
              Det är fortfarande fyra sträckor som inte är okej. De är inte
              mötesseparerade, de har inte tillräckligt hög standard och de
              ingår i dag inte i den nationella planen. Det är där diskussionerna
              har påbörjats. Vi återkommer om när de möjligen kan komma med
              i en nationell plan.
            </seg>
            <seg xml:id="i-6e5734e7dc873edb-0">
              Man ska nog inte göra för mycket väsen av vad folk säger eller
              inte säger; det är det som sker som människor kan räkna med.
            </seg>
          </u>
          <note type="speaker" xml:id="i-b111c08320d5b41d-0">
            Anf. 133 MONICA GREEN (S):
          </note>
          <u who="monica_green_650948" xml:id="i-5537e631d4529daa-2">
            <seg xml:id="i-e6dd91d156470994-0">
              Herr talman! Det där sista kan jag hålla med om. Jag tycker att
              Catharina Elmsäter-Svärd har ett bra sätt att resonera. Vi ska
              ha så bra lösningar som möjligt, och vi ska titta på vad som faktiskt
              sker.
            </seg>
            <seg xml:id="i-d20fe7c73675f0ab-0">
              Jag är stolt över att det hände saker när jag satt i trafikutskottet.
              Vi tog det första spadtaget och vi tog oss an nya vägsträckor
              i Skaraborg. Tyvärr har det inte hänt någonting på fyra år, mer
              än att det som vi påbörjade har färdigställts.
            </seg>
            <seg xml:id="i-2dfbf85eafc59f76-0">
              Jag ställde interpellationen eftersom jag tycker att E20 är en
              nationell angelägenhet. Det borde vara statens ansvar att satsa
              på två-plus-två-väg.
            </seg>
            <seg xml:id="i-8c224470b206957b-0">
              Politiker i mitt hemlän försöker göra en grej av detta. Trots
              att det inte finns mer pengar avsatta i budgeten i regionen påstår
              de borgerliga ledamöterna att de kan reservera sig till förmån
              för något som inte finns. Trafikverket skrev till regionen om
              fyra alternativ alla alternativen var två-plus-ett-vägar. Man
              skulle välja ett av dem. De borgerliga ledamöterna reserverade
              sig då till förmån för något som inte fanns för att kunna göra
              en grej av det i valrörelsen.
            </seg>
            <seg xml:id="i-1b9928870adff0d7-0">
              Det är bara ord. Det är ett spel för gallerierna från de borgerliga
              ledamöterna. Jag vill att man ska gå från ord till handling och
              faktiskt se till att det händer saker med E20 så att vi får en
              två-plus-två-lösning.
            </seg>
            <seg xml:id="i-4a3226ba78ceb893-0">
              Socialdemokraterna ville regera tillsammans med Folkpartiet och
              Centerpartiet i regionen det har vi gjort i många år på ett framgångsrikt
              sätt. Centern och Folkpartiet har valt att avstå från det framgångsrika
              konceptet. Nu har de hoppat av det samarbetet för att de hellre
              ville samarbeta med Moderaterna. Det beklagar jag. Nu går Socialdemokraterna
              till val på egen hand med sin politik. Vi får se vad som händer.
              Kanske Centern och Folkpartiet tar sitt förnuft till fånga efter
              valet den 15 maj.
            </seg>
          </u>
          <note type="speaker" xml:id="i-d473c2e0f129b044-0">
            Anf. 134 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-c7390d56167853d4-3">
            <seg xml:id="i-b96aa1d99641fa29-0">
              Herr talman! Det får inte bli någon förvirring och vi ska inte
              tolka Monica Greens sista inlägg som att det bara hände saker
              förut och att det nu inte händer någonting förutom det som har
              beslutats av en tidigare S-regering. Jag brukar säga om infrastrukturplanering
              att det händer att jag är ute och klipper band för sådant som
              Björn Rosengren en gång i tiden beslutade; då förstår ni hur långa
              ledtider vi har.
            </seg>
            <seg xml:id="i-8fe8c93f81707bfb-0">
              Faktum är att i den nationella plan som är beslutad av den här
              regeringen i höstas finns sträckan TolleredAlingsås, förbi Hova,
              genom Alingsås, Trafikplats Jung och Vårgårda. Det är inte så
              att det inte händer någonting.
            </seg>
            <seg xml:id="i-2600dc11f84393da-0">
              Om man ska tolka debatten på ett annat sätt handlar det om behovet
              av bra infrastruktur och bra transportmöjligheter, inte minst
              säkerhetsmässigt för dem som kör på våra vägar. Bra vägar är också
              viktiga för ett bra näringsliv, även i områden som Skaraborg.
            </seg>
          </u>
          <note xml:id="i-4fda03b35b3e5048-12">
            Överläggningen var härmed avslutad.
          </note>
          <note xml:id="i-edc3762998959973-0">
            17 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-799582a4e010e425-0">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" prev="cont" xml:id="i-0fae4568b83d7e72-3">
            <seg xml:id="i-8e1c5efd0bd0b8ce-0">
              KOM(2011)25
            </seg>
            <seg xml:id="i-58e3b9a199e1f2bf-0">
              Lagen om lagring av trafikuppgifter innebär att uppgifter om
              alla svenskars kommunikation ska lagras i minst sex månader. Lagringen
              ska ske genom att IT- och telefoniföretagen sparar alla uppgifter
              om kommunikation. Detta för att polisen sedan ska kunna begära
              ut uppgifter i sin brottsbekämpande verksamhet vid behov.
            </seg>
            <seg xml:id="i-343ed782950fb8a8-0">
              Den föreslagna lagen är av sådan art att det inskränker fri-
              och rättigheter så som de kommer till uttryck i såväl regeringsformen
              (RF) som i europakonventionen för de mänskliga fri- och rättigheterna.
              Enligt 2 kap. 21 § RF får enbart sådana inskränkningar som är
              godtagbara i ett demokratiskt samhälle göras. Begränsningen får
              dock aldrig gå utöver vad som är nödvändigt med hänsyn till det
              ändamål som har föranlett den. I propositionen har inga sådana
              grunder redovisats.
            </seg>
          </u>
          <note xml:id="i-c7028719bd280612-0">
            18 § Hänvisning av ärenden till utskott
          </note>
          <note xml:id="i-9c37916047da29d0-0">
            Föredrogs och hänvisades
          </note>
          <note xml:id="i-04591ae665e0ddd2-0">
            19 § Bordläggning
          </note>
          <note xml:id="i-1ef93fb192eb34c7-0">
            Anmäldes och bordlades
          </note>
          <note xml:id="i-0f5a8a76461d9d6a-0">
            20 § Anmälan om inkommen skrivelse
          </note>
          <note xml:id="i-a81e9fe38608660b-0">
            Andre vice talmannen anmälde att i anslutning till justitieutskottets
            betänkande JuU14 hade en skrivelse inkommit från Lars Ohly m.fl.
            (V, MP). I skrivelsen yrkades, med stöd av 2 kap. 22 § första
            stycket regeringsformen, att det i betänkandet framlagda lagförslaget
            om elektronisk kommunikation skulle vila i minst 12 månader.
          </note>
          <note xml:id="i-7ea70e2a0f931426-1">
            Den inkomna skrivelsen hade följande lydelse:
          </note>
          <note xml:id="i-20fc53f641046cc1-0">
            Yrkande att lagförslag ska vila enligt 2 kap. 22 § första stycket
            regeringsformen
          </note>
          <note xml:id="i-43e1ea9284ad38cb-0">
            Justitieutskottet har den 8 mars 2011 justerat betänkandet 2010/11:JuU14.
            I betänkandet tillstyrker utskottet regeringens proposition 2010/11:46
            Lagring av trafikuppgifter för brottsbekämpande ändamål genomförande
            av direktiv 2006/24/EG.
          </note>
          <note xml:id="i-f2fe3a14cf59ccaf-0">
            I sitt yttrande över förslaget (bet. 2010/11:KU3y) har konstitutionsutskottet
            konstaterat att frågorna är av den art som omfattas av det särskilda
            röstningsförfarandet i 2 kap. 22 § RF. Detta innebär att det s.k.
            minoritetsskyddet kan tillämpas.
          </note>
          <note xml:id="i-666b9e84a1ce5798-0">
            Med stöd av 2 kap. 22 § RF yrkar vi att lagförslaget skall vila
            i minst 12 månader.
          </note>
          <note xml:id="i-52e3d97d3cee3615-0">
            21 § Anmälan om interpellation
          </note>
          <note xml:id="i-e8616795f4e1e46f-0">
            Anmäldes att följande interpellation framställts
          </note>
          <note xml:id="i-7465ed98b53137f4-0">
            den 11 mars
          </note>
          <note xml:id="i-0b152ed33d736938-0">
            Bengt Berg
          </note>
          <note xml:id="i-39989c76e78c9ae7-0">
            Interpellationen redovisas i bilaga som fogats till riksdagens
            snabbprotokoll tisdagen den 15 mars.
          </note>
          <note xml:id="i-2514cc449e05207b-0">
            22 § Anmälan om frågor för skriftliga svar
          </note>
          <note xml:id="i-f3570437bcae3c22-0">
            Anmäldes att följande frågor för skriftliga svar framställts
          </note>
          <note xml:id="i-7465ed98b53137f4-1">
            den 11 mars
          </note>
          <note xml:id="i-7e5a8c4ae8cba591-0">
            Lena Olsson
          </note>
          <note xml:id="i-666f5fe6006bb801-0">
            Roland Utbult
          </note>
          <note xml:id="i-dc41c781d8505aea-0">
            Frågorna redovisas i bilaga som fogats till riksdagens snabbprotokoll
            tisdagen den 15 mars.
          </note>
          <note xml:id="i-67b72d4b5c25ab81-0">
            23 § Kammaren åtskildes kl. 16.18.
          </note>
          <note xml:id="i-7e4adeba2c7e9425-0">
            Förhandlingarna leddes
          </note>
          <note xml:id="i-fa9d39c834f40020-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
