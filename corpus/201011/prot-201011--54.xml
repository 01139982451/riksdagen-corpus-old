<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--54</head>
          <docDate when="2010-02-04">2010-02-04</docDate>
        </div>
      </front>
      <body>
        <div>
          <note xml:id="i-c70a95c77d77e950-0">
            ﻿
          </note>
          <note xml:id="i-b619b6f6fc410440-0">
            Riksdagens protokoll
          </note>
          <note xml:id="i-26239e8ce8b25112-0">
            2010/11:54
          </note>
          <note xml:id="i-8d1b34160a15458b-0" type="date">
            Fredagen den 4 februari
          </note>
          <note xml:id="i-f1b057f1b65646e5-0">
            Kl. 09:00 - 09:41
          </note>
          <note xml:id="i-7167d36e8202d54d-0">
            1 § Anmälan om kompletteringsval till konstitutionsutskottet
          </note>
          <note xml:id="i-3f2e0dd06f1f0606-0">
            Talmannen meddelade att Socialdemokraternas riksdagsgrupp på
            grund av uppkommen vakans anmält Kerstin Nilsson som suppleant
            i konstitutionsutskottet.
          </note>
          <note xml:id="i-ede445578a705282-0">
            Talmannen förklarade vald till
          </note>
          <note xml:id="i-d7d49a6c55a5cda5-0">
            suppleant i konstitutionsutskottet
          </note>
          <note xml:id="i-49b230b5467db817-0">
            2 § Meddelande om aktuell debatt
          </note>
          <note xml:id="i-992feffc5f400a6b-0">
            Talmannen meddelade att på begäran av Vänsterpartiets riksdagsgrupp
            skulle en aktuell debatt om licensjakt på varg anordnas tisdagen
            den 8 februari efter informationen från regeringen .
          </note>
          <note xml:id="i-815bb084b2690a4d-0">
            Från regeringen skulle miljöminister Andreas Carlgren (C) delta.
          </note>
          <note xml:id="i-fddceb8986075201-0">
            Den inkomna skrivelsen hade följande lydelse:
          </note>
          <note xml:id="i-5d8563014379f1cc-0">
            Begäran om aktuell debatt i riksdagen om licensjakt på varg
          </note>
          <note xml:id="i-27d94fe578a7eaef-0">
            I början av 2010, det internationella året för biologisk mångfald,
            inledde regeringen licensjakt på varg ett djur som varit fridlyst
            sedan 1966 och fortfarande är i behov av skydd. I år beslutade
            regeringen om en ny licensjakt på varg.
          </note>
          <note xml:id="i-36b65861adc0811b-0">
            Den svenska vargjakten har kritiserats av forskare, miljö- och
            djurorganisationer samt EU-kommissionen. Kritiken har handlat
            om att jakten på varg inte bygger på vetenskapligt underlag och
            att den riskerar att göra den hotade vargstammen ännu mer sårbar.
            Dessutom har det ifrågasatts ifall jakten verkligen ökar acceptansen
            för varg, såsom regeringen hävdat.
          </note>
          <note xml:id="i-2200e0aaad490d9e-0">
            EU-kommissionen har tillsatt en granskning om Sveriges licensjakt
            på varg strider mot EU:s art- och habitatdirektiv. Vargen är en
            skyddad art och enligt EU-lag är det inte tillåtet att döda arter
            som är skyddade. Det går att göra undantag om människor eller
            boskap hotas eller om det finns ett allmänt intresse som går före,
            men hittills har regeringen inte övertygat EU-kommissionen om
            det. Att skjuta vargar för att få bort individer med dåliga gener
            skulle kunna omfattas av ett undantag, men den svenska licensjakten
            på varg är varken selektiv eller kontrollerad. I år har över sextusen
            jägare jagat tjugo vargar. Då blir det inte sjuka eller genetiskt
            svaga vargar som skjuts, utan de vargar som jägarna råkar få syn
            på.
          </note>
          <note xml:id="i-4a98b091a4a47f4b-0">
            Miljökommissionären Janez Potocnik har i en skrivelse till regeringen
            (2010-12-07) ifrågasatt syftet med vargjakten. Frågorna är många
            och det är mycket tydligt att han anser att syftet med jakten
            är oklar. Genomgående efterfrågas vetenskaplig dokumentation.
            Potocnik skrev bland annat följande: Det förefaller därför som
            om licensjakten och den nya vargpolitiken har gjort bevarandestatusen
            för vargen mindre gynnsam. Potocnik ansåg sig inte få svar på
            sina frågor av regeringen och lämnade därför en rad följdfrågor
            i slutet av december 2010. Han ifrågasätter bland annat motivet
            för licensjakten, att den skulle öka acceptansen för varg hos
            lokalbefolkningen. Potocnik påpekar att det finns en rad andra
            vägar att gå för att göra detta vid sidan av jakt. Trots att EU-kommissionen
            inte var klar med sin granskning om licensjakten strider mot EU:s
            art- och habitatdirektiv valde regeringen att tillåta en ny licensjakt
            på varg.
          </note>
          <note xml:id="i-13b2c2ccee8d8c10-0">
            I dag meddelade miljökommissionären Janez Potocnik att han tänker
            påbörja en process för att dra Sverige inför EU-domstolen med
            anledning av vargjakten. Potocnik skriver i ett uttalande att
            han beklagar att Sverige har inlett licensjakt på varg utan att
            ge tydliga svar på hans skrivelse sänd den 7 december 2010. Han
            understryker att kommissionen har fört en intensiv dialog med
            den svenska regeringen om det faktum, som kommissionen ser det,
            att jakten kan vara olaglig i förhållande till EU:s lagstiftning.
            De svenska myndigheternas agerande ger mig få andra val än att
            föreslå till EU-kommissionen att starta ett formellt förfarande
            mot Sverige för brott mot EU:s miljölagstiftning, säger Janez
            Potocnik.
          </note>
          <note xml:id="i-40f3b365f68b6b43-0">
            Vänsterpartiet ställer sig frågande till att regeringen har haft
            så bråttom med att dra i gång en ny licensjakt på varg. Från utvärderingen
            av fjolårets jakt kan vi ju se att det var mycket som inte alls
            gick bra. Det är anmärkningsvärt att regeringen inte avvaktade
            EU-kommissionens granskning om licensjakten på varg strider mot
            EU-lag. Ifall regeringen hade avvaktat hade Sverige sluppit bli
            draget inför rätta. Att Sverige nu dras inför EU-domstol är allvarligt.
          </note>
          <note xml:id="i-d901be832d094503-0">
            Med anledning av detta begär Vänsterpartiet en aktuell debatt
            i riksdagen om Sveriges hantering av frågan om licensjakt på varg
            i förhållande till EU-kommissionens kritik och art- och habitatdirektivet.
          </note>
          <note xml:id="i-e83428f2d6c8d6f1-0">
            Hans Linde
          </note>
          <note xml:id="i-f384ed9878893883-0">
            3 § Anmälan om inkommet protokollsutdrag från utskott
          </note>
          <note xml:id="i-959ffcb4a1df0d2a-0">
            Talmannen anmälde att ett utdrag ur prot. 2010/11:11 för torsdagen
            den 3 februari i ärende om subsidiaritetsprövning av EU-förslag
            inkommit från civilutskottet.
          </note>
          <note xml:id="i-0d2d4bb917237583-0">
            4 § Anmälan om fördröjt svar på interpellation
          </note>
          <note xml:id="i-db3618d0f3af409a-0">
            Till riksdagen hade inkommit följande skrivelse:
          </note>
          <note xml:id="i-9fd003f0f66729f8-0">
            Interpellation 2010/11:163
          </note>
          <note xml:id="i-c084c615e4117812-0">
            Interpellation 2010/11:163 EU:s fiskeavtal
          </note>
          <note xml:id="i-a4ddcb867505136b-0">
            Interpellationen kommer att besvaras torsdagen den 17 februari
            2011.
          </note>
          <note xml:id="i-cf3b56fc0a914e4e-0">
            Skälet till dröjsmålet är erhållet besked om att interpellanten
            ej kan delta i debatten den 11 februari.
          </note>
          <note xml:id="i-cbdd1ba2d4d16d56-0">
            Mats Wiberg
          </note>
          <note xml:id="i-148959dc0a3a045f-0">
            5 § Svar på interpellation 2010/11:156 om utredning om Enbomsaffären
          </note>
          <note type="speaker" xml:id="i-d0fd5fa66337f5de-0">
            Anf. 1 Justitieminister BEATRICE ASK (M):
          </note>
          <u who="unknown" xml:id="i-1641b94b45c7c91e-0">
            <seg xml:id="i-5ffc39237150e49a-0">
              Herr talman! Jonas Sjöstedt har frågat statsministern om han
              avser att ta initiativ till en sanningskommission eller annan
              utredning som får i uppgift att utreda om rättsövergrepp begicks
              i Enbomsprocessen. Frågan har överlämnats till mig för besvarande.
            </seg>
            <seg xml:id="i-4e5be95e65edb3ca-0">
              Jag känner sedan tidigare till den kritik mot rättsväsendet som
              anhöriga till vissa av de dömda i det aktuella brottmålet har
              framfört.
            </seg>
            <seg xml:id="i-aff088483d8f5be3-0">
              Som en rättssäkerhetsgaranti i brottmål har en dömd person möjlighet
              att begära ändring av en lagakraftvunnen dom genom att ansöka
              om resning i målet. En sådan ansökan från anhöriga till en av
              de dömda i de aktuella brottmålen är för närvarande föremål för
              prövning i Högsta domstolen.
            </seg>
            <seg xml:id="i-9f75652365465d2e-0">
              En sanningskommission kan i en del fall vara det enda ändamålsenliga
              och lämpliga sättet att granska historiska händelseförlopp. Det
              gäller särskilt om det också finns ett angeläget och stort samhällsintresse
              av att en utredning av det slaget tillsätts. Bland annat med hänsyn
              till det pågående resningsärendet är det inte aktuellt att tillsätta
              en sanningskommission eller en annan offentlig utredning rörande
              det aktuella fallet.
            </seg>
          </u>
          <note type="speaker" xml:id="i-8f40dc9655f3e1d3-0">
            Anf. 2 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b2135dd4a24395e6-0">
            <seg xml:id="i-3db7ad10ece18a72-0">
              Herr talman! Tack, justitieministern, för svaret! Den här interpellationen
              handlar om vad som sannolikt är en av den svenska efterkrigstidens
              stora rättsskandaler. Sex personer dömdes till fängelse, två av
              dem till livstids fängelse, på grundval av vittnesmål av huvudvittnet
              Fritiof Enbom. Utan hans vittnesmål hade sannolikt de andra inte
              blivit dömda.
            </seg>
            <seg xml:id="i-a6cccfddd477cbd0-0">
              Fritiof Enboms tillförlitlighet var starkt ifrågasatt redan vid
              tidpunkten för rättegången. Han tog tillbaka många av uppgifterna
              han hade lämnat. Han påstod att han hade varit frivillig i spanska
              inbördeskriget, vilket han bevisligen inte hade varit. Han hävdade
              också under rättegången att han som järnvägsarbetare i Norrbotten
              hade besökt Tahiti.
            </seg>
            <seg xml:id="i-81c4e49e38058f5d-0">
              Trots att Fritiof redan då misstänktes vara mytoman dömde man
              på basis av hans uppgifter. Kanske var det det kalla kriget som
              dömde dem som stod åtalade i rättegången. Det var en tid av Catalinaaffären,
              marinspionen och Koreakriget, och i medierna pågick, måste man
              säga, ett drev mot de här personerna. De var dömda på förhand
              i massmedierna.
            </seg>
            <seg xml:id="i-61f804f7c04ffcc7-0">
              Det spelade naturligtvis en roll att de dömda var kommunister.
              Om de dömdes på grund av detta är det inte bara ett rättsövergrepp
              utan också en politisk dom, vilket gör det hela särskilt allvarligt.
              Rättssystemet ska fungera lika för alla, oavsett vilken åsikt
              man har i politiska frågor.
            </seg>
            <seg xml:id="i-dd40ef08c3d1124d-0">
              För de dömda var rättegången en fullständig katastrof. De fick
              långa straff, blev uppsagda från sina arbeten och blev svartlistade.
              Kanske lika allvarligt var att de stämplades som spioner och landsförrädare.
              Det drabbade inte bara de dömda utan också deras familjer och
              barn, och det är något som påverkar dem än i dag.
            </seg>
            <seg xml:id="i-0451db2533b00350-0">
              Flera av de dömda kämpade hela sina liv för resning och upprättelse
              efter domarna. I dag kämpar deras barn vidare för resning. Jag
              har varit i kontakt med flera av de anhöriga, och jag vet att
              de tänker på detta varje dag.
            </seg>
            <seg xml:id="i-1295a8ee6b595102-0">
              Jag kan på ett sätt förstå justitieministerns svar. I första
              hand är det här en fråga för rättssystemet, och jag tycker att
              det bästa vore om man tillät en förnyad rättslig prövning. Det
              skulle kunna leda fram till en omprövning och kanske ett frikännande.
              Problemet har varit att rättssystemet har varit ovilligt att bevilja
              resning i det här fallet. Man kan kanske fundera på varför.
            </seg>
            <seg xml:id="i-7b815346edc81744-0">
              Det är en styrka för oss som rättsstat om vi vågar se tillbaka
              och rätta till det som blev fel. Det skulle vara ett bevis på
              att regeringen bryr sig om också Sveriges historia när rättsstaten
              har fallerat om man är beredd att visa att man vill göra det.
            </seg>
            <seg xml:id="i-f4ba1ed701a424c5-0">
              Regeringen avvisar tanken på en sanningskommission och hänvisar
              till prövningen av en resningsansökan i Högsta domstolen. Även
              det kan jag ha förståelse för. Men det är lite mer komplicerat
              än så. Det är bara i ett av fallen som det föreligger en resningsansökan,
              och om Fingal Larsson-Lennelind, som resningsansökan avser, frikänns
              i Högsta domstolen, finns det kanske anledning att se över hela
              fallet i en sanningskommission. I så fall tyder det ju på att
              detta var ett rättsövergrepp. Om Högsta domstolen inte beviljar
              resning vilket jag inte hoppas ligger frågan kvar, och behovet
              av en sanningskommission kvarstår i så fall.
            </seg>
            <seg xml:id="i-a67912688b0a7e41-0">
              Jag förstår och respekterar att ministern varken kan eller ska
              ingripa i eller föregripa en rättslig prövning. Det är inte ministerns
              roll, och det vet vi alla. Men jag skulle ändå vilja fråga justitieministern
              om hon ser något juridiskt hinder för att Högsta domstolen tar
              upp det här fallet till prövning.
            </seg>
          </u>
          <note type="speaker" xml:id="i-6e1b148ddbdef2f2-0">
            Anf. 3 Justitieminister BEATRICE ASK (M):
          </note>
          <u who="unknown" xml:id="i-1641b94b45c7c91e-1">
            <seg xml:id="i-7775f7e60f2b10ac-0">
              Herr talman! Låt mig först säga att det har kommit fram en hel
              del kritik av det här ärendet i böcker och granskningar, och det
              är många som har frågor och har haft det genom åren.
            </seg>
            <seg xml:id="i-bd2d3747a339834c-0">
              Jag vill ändå börja med det som är min principiella hållning.
              I ett läge där detta är ett ärende som finns i ett högst levande
              skede i rättsväsendet varken ska eller kan jag gå in och ge råd
              eller anvisningar. Det vore fel av mig. Så länge den rättsliga
              prövningen pågår finns det anledning att ge det svar som jag redan
              har gett.
            </seg>
            <seg xml:id="i-a5d817e9d82209e8-0">
              Jag delar uppfattningen att man alltid måste granska också historiska
              skeden. Det är otroligt viktigt, för man kan dra lärdomar av dem.
              Just resningsförfarande är något som jag har jobbat en del med,
              och där pågår det ett utredningsarbete. Sannolikt har vi anledning
              att skaffa något bättre möjligheter för människor som känner att
              rättsväsendet inte riktigt har fyllt sin funktion på det sätt
              som de tycker vore rimligt. Jag fick ett delbetänkande för en
              tid sedan, och jag väntar ett slutbetänkande som rör de här frågorna
              till sommaren. Det är ett besvärligt förfarande, men det handlar
              om att den enskilde också kan behöva juridisk hjälp och kanske
              möjligheter att ta fram bevisning som tidigare inte använts och
              så vidare.
            </seg>
            <seg xml:id="i-9963eb391461b103-0">
              Det är oerhört centralt för mig att det är möjligt att få rätt.
              Inget rättssystem blir någonsin så perfekt att fel inte begås,
              men vi ska anstränga oss för att se till att det är korrekt och
              blir korrekt och att vi rättar till sådant som är fel.
            </seg>
            <seg xml:id="i-1c8260bcf809ff85-0">
              Nu är det väldigt länge sedan det här ärendet var aktuellt. Ingen
              av de centrala personerna är i livet längre. Det kan vara nästan
              ogörligt att reda ut sanningen, antingen det är rättsväsendet
              eller någon annan som ska göra det, när man inte kan tala med
              dem det berör. Då får man gå på andrahandsuppgifter eller uppteckningar
              som är gjorda i en tid då mycket varit annorlunda. Det tål att
              funderas mycket över.
            </seg>
            <seg xml:id="i-196ebb311c9795fa-0">
              Jag har stor respekt och förståelse för att domar inte bara drabbat
              den som blir dömd utan också påverkar nära och kära. Det kan ligga
              med under väldigt lång tid och vara någonting som känns och är
              väldigt jobbigt. Man måste ha respekt för att det är på det sättet.
            </seg>
            <seg xml:id="i-9668b7c431ff6379-0">
              Under ett pågående skede finns inte skäl för mig att ha några
              synpunkter eller dra i gång något arbete. När man prövar frågan
              finns en del faktorer som man måste begrunda, exempelvis möjligheten
              att få fram alla fakta.
            </seg>
            <seg xml:id="i-e49dfc9ff3767c3f-0">
              Den typ av forskning och annat som kan bedrivas och plockar fram
              fakta om historiska skeden är oerhört central. Tyvärr är det inte
              helt fulltecknat när det gäller att granska den här perioden och
              olika skeenden i svensk historia. Det finns en del mer att göra
              också på det området.
            </seg>
          </u>
          <note type="speaker" xml:id="i-8fd54f337d324caf-0">
            Anf. 4 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b2135dd4a24395e6-1">
            <seg xml:id="i-dc54ef3b377da1b0-0">
              Herr talman! Jag tackar ministern för hennes svar. Jag tror att
              ministern har en viktig poäng när hon lyfter fram hur det påverkar
              de efterlevande.
            </seg>
            <seg xml:id="i-798d1d130ae52409-0">
              När det gäller resningsansökan som avser Fingal Larsson-Lennelind
              lever hans barn i dag. En av dem heter Rune Larsson. Han påverkades
              väldigt direkt av det. Han hade sökt arbete vid järnvägen, där
              också hans pappa varit anställd och aldrig fick arbeta igen. Han
              fick inte det arbetet, med all sannolikhet därför att han var
              barn till en person som blev dömd i rättegången. Även efterlevande
              är direkt påverkade, förutom det som kanske är det viktigaste.
              Det är hur familjen påverkas av det gatlopp de fick löpa efter
              domarna.
            </seg>
            <seg xml:id="i-fc9cb655e6b6907f-0">
              Det är riktigt att det kan vara svårt att gå tillbaka i rättsfall
              där de huvudpersoner som figurerade inte längre är i livet. Men
              man ska veta att i det här fallet finns en mycket omfattande dokumentation.
              Förhören finns naturligtvis kvar utskrivna, och bevismaterialet,
              i den mån det fanns något sådant, finns också bevarat. Dessutom
              är det så att mycket av bevismaterialet i rättegången hemligstämplades
              på 60 år. Det blir tillgängligt om något år att forska i.
            </seg>
            <seg xml:id="i-f9fadd47bc35825a-0">
              Vissa personer har redan fått tillgång till det militärt hemligstämplade
              bevismaterialet. Däribland finns militärhistoriker som inte alls
              delar de dömdas politiska värderingar på något sätt. De har kommit
              till slutsatsen att detta är en fullständig rättsskandal. Det
              finns ingen grund för att dessa människor dömdes till de långa
              fängelsestraffen.
            </seg>
            <seg xml:id="i-77dc5e956d597cef-0">
              Jag menar att det talar för att detta fall är lämpat för att
              utreda ytterligare. Naturligtvis gör den politiska komponenten
              i detta det hela ännu mer känsligt. Det skulle vara ett ännu större
              bevis på rättsstatens funktion i Sverige att man är beredd att
              ta i också ett sådant fall.
            </seg>
            <seg xml:id="i-053edf8cf26c1e34-0">
              Jag välkomnar justitieministerns besked om arbetet med att se
              över möjligheterna till resning. Jag tycker att de är viktiga
              i vissa särskilda fall där det kan vara aktuellt. Detta är ett
              sådant fall. Här handlar det om människors tilltro till rättsstaten.
              Man har möjlighet att återställa dessa människors tilltro till
              att den svenska demokratin och rättsstaten till sist faktiskt
              fungerar även för dem.
            </seg>
            <seg xml:id="i-6eee5940dec9dbde-0">
              Jag skulle vilja återkomma till de frågor som jag ställde i slutet.
              Om vi tänker oss att HD beviljar resning och personen frikänns
              sätter det hela Enbomsprocessen i ett nytt ljus. Det är då uppenbarligen
              så att det har gått fel i domarna. Anser justitieministern att
              det i en sådan situation kan finnas anledning att återkomma till
              frågan om en sanningskommission? Det gäller inte i dagsläget utan
              i det fall att Högsta domstolen väljer att avgöra fallet.
            </seg>
            <seg xml:id="i-b0581660f557b74d-0">
              Med all respekt för att jag inser att justitieministern inte
              får uttala sig om den rättsliga prövningen i sig vill jag höra
              om justitieministern ser några som helst juridiska hinder för
              att Högsta domstolen beviljar resning och tar upp fallet till
              förnyad prövning.
            </seg>
          </u>
          <note type="speaker" xml:id="i-2f759b36024dc708-0">
            Anf. 5 Justitieminister BEATRICE ASK (M):
          </note>
          <u who="unknown" xml:id="i-1641b94b45c7c91e-2">
            <seg xml:id="i-241051471080bbd2-0">
              Herr talman! Jag kommer inte att ge något svar som på något vis
              kan tolkas som att jag skulle ha någon synpunkt på Högsta domstolens
              arbete. Det är oerhört viktigt.
            </seg>
            <seg xml:id="i-60fe3b806c6b8aaa-0">
              Det är ett komplicerat ärende. Det är därför det också diskuterats
              så mycket. Denne Fritiof Enbom var medlem i Kommunistpartiet och
              skrev för Norrskensflamman. Han dömdes till livstid för spioneri.
              Enligt Försvarsstabens bedömningar då hade han överlämnat mer
              än 20 olika informationer till ryssarna under det kalla kriget.
              Det finns ganska mycket fakta kring det.
            </seg>
            <seg xml:id="i-8842539207bc7d38-0">
              När det sedan gäller hans vittnesmål om andra ifrågasätts det
              lite grann om han hade lite vidlyftig fantasi, om jag uttrycker
              det så, och hur stor vikt man ska lägga vid hans bedömningar.
              Det är ingen tvekan om att den här mannen ändå skadade svenskt
              försvar.
            </seg>
            <seg xml:id="i-bd97102239c16dcc-0">
              I och för sig kan man med öppnare arkiv och annat också se en
              del på kontakterna mellan Ryssland, Kommunistpartiet i Sverige
              och en del annat. Det är ingen tvekan om att det fanns ett samarbete
              med olika typer av finansieringsaktiviteter och annat som är nog
              så intressant att lägga på bordet.
            </seg>
            <seg xml:id="i-295528fc49481609-0">
              Det finns flera perspektiv i den här frågan. För att städa i
              de historiska byrålådorna bör man nog titta på de delarna. Det
              handlar också att förstå den tid då det här ärendet ägde rum.
            </seg>
            <seg xml:id="i-5732e89ab26663f5-0">
              Nu pågår det en prövning i Högsta domstolen. I själva ärendet
              har jag inte möjlighet att ge några synpunkter över huvud taget
              och tänker heller inte göra det. Oavsett i vilken form man granskar
              de här frågorna måste man se helheten och komplexiteten. Det är
              väldigt viktigt för att komma så nära sanningen som möjligt.
            </seg>
            <seg xml:id="i-d53506760ac0d86b-0">
              Det är nästan omöjligt att bedöma om någon hade fantasi eller
              inte och vad som var sant. Det man kan se är vad det finns belägg
              för. Det är en ganska komplicerad struktur i en del av de kretsar
              som ligger i närheten av det här ärendet.
            </seg>
            <seg xml:id="i-b9f64ed54183b964-0">
              Sedan kan det i det i enskilda fall ha blivit oerhört olyckligt.
              Sådant har hänt förr. Det vågar man inte säga. Jag tror att vi
              får avvakta för att se hur prövningen blir.
            </seg>
            <seg xml:id="i-56a03535d3e2b52c-0">
              När det gäller framöver är min grundinställning att vi behöver
              bättre förutsättningar för resningsförfarande, och det arbetar
              regeringen med.
            </seg>
          </u>
          <note type="speaker" xml:id="i-c5681a6ea58e18b7-0">
            Anf. 6 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b2135dd4a24395e6-2">
            <seg xml:id="i-c8b4ce552c818a83-0">
              Herr talman! Jag vill tacka justitieministern för hennes svar.
              När det gäller det senaste inlägget är jag i stort sett enig i
              allting.
            </seg>
            <seg xml:id="i-fed66b0530146b3b-0">
              Fritiof Enbom var knappast den storspion som han själv hävdade
              att han var, men allting pekar på att han begick olagliga handlingar.
              Det kanske också är ett skäl till att gå igenom fallet en gång
              till. Det kan också finnas de som varit skyldiga till något. Då
              ska det klargöras, visas och läggas upp på bordet. Som det är
              nu ligger det en aura av rättsröta över hela det här fallet. Det
              kan vara bra att reda ut vem som kanske var skyldig och vem som
              inte var det. Det är så rättsstaten ska fungera.
            </seg>
            <seg xml:id="i-e42946e2415fd9da-0">
              Sedan menar jag att justitieministern har helt rätt. Man kan
              inte begripa processen om man inte sätter in den i ett inrikespolitiskt
              perspektiv och i ett perspektiv av kalla kriget på 50-talet. I
              det ingår marinspionen som förekom strax innan detta fall. I det
              ingår också Catalinaaffären. Man kan till exempel diskutera den
              länge och mycket annat. Det handlar om det klimat som var vid
              den här tiden.
            </seg>
            <seg xml:id="i-d8d2b0bc9cdd2d34-0">
              Jag menar att just detta göra det är lämpligt för en vidare granskning
              än bara den strikt juridiska. Det är bara om historikerna får
              bidra genom att sätta detta i sitt historiska perspektiv som man
              inte bara kan begripa att en del saker kanske blev ohyggligt fel
              och att många människor misshandlades av detta utan också kan
              förstå varför det skedde. Då har man nått ett steg längre. Det
              skulle en sanningskommission kunna bidra till.
            </seg>
            <seg xml:id="i-39cf18af7e5ee8ed-0">
              Jag respekterar fullt ut att ministern vill avvakta prövningen
              i Högsta domstolen. Men jag tror att det kan finnas anledning
              att återkomma beroende på hur frågan behandlas i HD till frågan
              om en sanningskommission i det här fallet.
            </seg>
          </u>
          <note type="speaker" xml:id="i-008ab3df71faeabb-0">
            Anf. 7 Justitieminister BEATRICE ASK (M):
          </note>
          <u who="unknown" xml:id="i-1641b94b45c7c91e-3">
            <seg xml:id="i-73e92cfdc2372d92-0">
              Herr talman! Vi verkar vara överens om flera saker. Låt mig påpeka
              en sak när det gäller det historiska perspektivet och gränserna.
              Jag var också inne på det lite tidigare: Det står helt fritt för
              universitet och forskare att ta sig an denna uppgift. Jag har
              konstaterat att det finns en del ogjort på området. Men lika lite
              som regeringen direkt kan och ska styra rättsväsendet kan vi direkt
              styra forskningen, vilket också är bra att vi inte kan. Här finns
              ett utrymme för initiativ och aktivitet som är viktigt.
            </seg>
            <seg xml:id="i-e77ee7de451c074c-0">
              I interpellationen skriver Jonas Sjöstedt om rättsväsendet och
              den aura av rättsröta som han säger sig känna och som man anar
              i ett sådant här fall. Lite grann som ett försvar av min hållning
              kan man säga att det tvärtom är så att om en person beviljas resning
              är det en mycket bättre väg att gå för att fastställa huruvida
              det har gjorts ett fel eller inte. Det är en otroligt viktig process
              att det görs med de regler vi har i dag.
            </seg>
            <seg xml:id="i-96e3cab0823dbf31-0">
              Jag tycker att det är en riktig hållning att avvakta de synpunkter
              som kommer från Högsta domstolen, för jag tror att det är därifrån
              som de anhöriga och andra egentligen vill ha svaret. Sedan kan
              Jonas Sjöstedt, jag och många andra tycka att det är intressant
              att få reda på verkligheten under det kalla kriget och hur olika
              personer, aktörer, strukturer och politik samverkade eller skapade
              problem för människor. Det kan vi önska oss i den andra delen.
            </seg>
            <seg xml:id="i-0fff0b4af3bc4f8c-0">
              Vi får som sagt avvakta Högsta domstolens besked och se var det
              landar.
            </seg>
          </u>
          <note xml:id="i-1157df4f27e5c516-0">
            Överläggningen var härmed avslutad.
          </note>
          <note xml:id="i-c83b9ac1833abe96-0">
            6 § Svar på interpellation 2010/11:153 om kulturskatten Österbybruk
          </note>
          <note type="speaker" xml:id="i-027b51aa4f1141f7-0">
            Anf. 8 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-1641b94b45c7c91e-4">
            <seg xml:id="i-5cef899cf856f5ec-0">
              Herr talman! Agneta Gille har frågat mig vad jag avser att göra
              med anledning av att Österbybruk har akuta problem med underhåll
              av fastigheten samt vilka initiativ jag kommer att ta för att
              påverka den utredning om kulturhistoriska byggnader som nu pågår
              för att ta över ansvaret för Österbybruk.
            </seg>
            <seg xml:id="i-93f082b0ec824390-0">
              När det gäller den senare frågan avser jag givetvis inte att
              påverka eller föregripa den pågående utredningen. När utredningen
              om översyn av statens fastighetsförvaltning har lämnat sitt betänkande
              kommer regeringen i vanlig ordning att ta ställning till de förslag
              som lämnats. Det som dock kan konstateras är att den aktuella
              utredningens uppdrag i den del som rör förvaltningen av kulturhistoriska
              värdefulla fastigheter främst handlar om att diskutera de generella
              principerna för statens innehav. I utredningens uppdrag ingår
              inte att ta ställning till om enskilda fastigheter, som i dag
              inte ägs av staten, bör ägas av staten. I uppdraget ingår alltså
              inte att lämna något förslag som direkt rör ägandet av herrgårdsmiljön
              i Österbybruk.
            </seg>
            <seg xml:id="i-87e5ee0161c2e380-0">
              Jag vill i detta sammanhang påminna om att regeringen 2008 beslutade
              att inte agera med anledning av att Bruno Liljefors stiftelse
              hemställt att staten skulle överta ägandet av fastigheten Österbybruk,
              som ligger i Östhammars kommun i Uppsala län. Det har inte framkommit
              något som gör att det finns anledning att ompröva det ställningstagandet.
              Den stora majoriteten av värdefulla kulturmiljöer förvaltas inte
              av staten och bör inte heller ingå i statens förvaltning, utan
              bevaras och utvecklas bäst genom att även fortsättningsvis vara
              i enskild ägo.
            </seg>
            <seg xml:id="i-fd4af38f4ba1956f-0">
              När det gäller den första frågan har Bruno Liljefors stiftelse
              erhållit omfattande stöd från staten i form av bidrag till kulturmiljövård
              som fördelas av länsstyrelsen. Staten har bidragit med drygt 3,5
              miljoner kronor under de senaste fem åren. Bidraget till kulturmiljövård
              utgör även fortsättningsvis den typ av stöd som staten kan erbjuda.
              Något slags särlösning för herrgårdsmiljön i Österbybruk ser jag
              dock varken som möjlig eller önskvärd.
            </seg>
          </u>
          <note type="speaker" xml:id="i-a5ee3e7085ce76b4-0">
            Anf. 9 AGNETA GILLE (S):
          </note>
          <u who="agneta_gille_d9ee01" xml:id="i-7036978de7801365-0">
            <seg xml:id="i-3633d9886a3c4631-0">
              Herr talman! Jag tackar kulturministern för svaret. Jag tror
              att kulturministern inser att detta är en interpellation, och
              tidigare också en skriftlig fråga, som är ett rop på hjälp. Det
              är ett rop på hjälp för den kulturbygd som jag tycker är så oerhört
              viktig. Det är också därför jag vill påtala och försöka få ministern
              att förstå den bild av det som nu håller på att hända med kulturbygden
              Österbybruk.
            </seg>
            <seg xml:id="i-5e614fcf55e61217-0">
              Det är helt rätt som ministern säger Bruno Liljefors-stiftelsen
              har fått ett antal miljoner under några år. Men för att få erhålla
              dessa pengar krävs också att man har en egen insats. Man får inte
              pengar om man inte har en egen insats till den renovering eller
              de åtgärder som behöver göras på byggnaderna. Den egna insatsen
              är i dag helt slut för Bruno Liljefors-stiftelsen. Man kan alltså
              inte erhålla mer pengar om man inte har en egen insats. Därför
              är situationen ännu mer akut.
            </seg>
            <seg xml:id="i-dd2c3a452ce41d36-0">
              I svaret skriver ministern att det inte har framkommit något
              nytt i ärendet sedan 2008. Jag vill försöka ge en bild av det
              som verkligen har förändrats. I och med att pengarna är slut har
              man inte klarat underhållet på ett tag.
            </seg>
            <seg xml:id="i-46ee5376e8550764-0">
              Jag var så sent som i tisdags i Österbybruk tillsammans med ABC
              från Sveriges Television och tittade på byggnaderna för att se
              hur situationen är i dagsläget. Det är skrämmande att se de frostskador
              som har uppstått, där puts och cement och annat som finns i byggnaderna
              har ramlat ned. Stenar börjar lossna och det kryper in fukt. Denna
              fukt kan man nu inte på något vis behandla eftersom det inte finns
              resurser. Den kryper upp i väggar och ned i grunden och förstör
              byggnaderna. Det gör mig ont att se att det är så här. Ytan är
              fantastiskt vacker, och miljön är fantastiskt vacker. Men skadorna
              på byggnaderna är akuta, och det är en svår situation.
            </seg>
            <seg xml:id="i-c1f79a4db2c18902-0">
              Jag har hämtat in information och lyssnat och samtalat med Bruno
              Liljefors-stiftelsens ansvariga, ordförande och några fler. De
              visar på den fantastiska kulturhistoria som denna bygd har. Den
              smedja som finns där är världens enda bevarade vallonsmedja i
              detta skick. Den finns alltså i Österbybruk, och den håller nu
              på att förfalla. Vi har möjlighet att göra någonting för att bevara
              denna världens enda bevarade smedja intakt.
            </seg>
            <seg xml:id="i-4fe77a913067833c-0">
              Därför är min vädjan till regeringen att den försöker bidra till
              detta så att det kan få ett gott slut. Vi bör kunna se till att
              besöksnäringen blomstrar och att vi får fram den kontaktyta som
              vi i dag har med Vallonien. Där har man ett stort intresse av
              att se denna bygd, för det var deras förfäder som invandrade till
              Österbybruk och gjorde detta fantastiska arbete som smeder. Också
              mina förfäder kom ifrån detta land. Detta är starkt för mig.
            </seg>
            <seg xml:id="i-45255e5ca13bdc94-0">
              En möjlig väg är att Statens fastighetsverk får ta över byggnaderna
              för att rädda denna kulturbygd. Det är en vädjan till regeringen.
            </seg>
          </u>
          <note type="speaker" xml:id="i-a11aba9e27f2f359-0">
            Anf. 10 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-1641b94b45c7c91e-5">
            <seg xml:id="i-683580b7353516c4-0">
              Herr talman! Jag tror att Agneta Gille vet att jag delar det
              starka engagemanget för vårt kulturarv. Där är vi helt överens.
              Det värmer mig att höra med vilken glöd och engagemang som Agneta
              Gille talar om Österbybruk, där du uppenbarligen också har dina
              rötter. Det är detta engagemang som är livsviktigt för att kulturmiljöerna
              ska kunna leva, bevaras och utvecklas.
            </seg>
            <seg xml:id="i-2036f6b7e162ba94-0">
              Jag är väl medveten om att det finns stora behov inte bara på
              Österbybruk utan på många andra håll också.
            </seg>
            <seg xml:id="i-7bb51701702e9b6c-0">
              Staten ger via Riksantikvarieämbetet ungefär en kvarts miljard
              kronor till länsstyrelserna. De avgör till stor del själva hur
              man ska fördela stödet till vård av olika fastigheter och miljöer.
              Jag utgår ifrån att Bruno Liljefors-stiftelsen också har en bra
              relation till länsstyrelsen. Det är trots allt där som frågan
              framför allt hör hemma.
            </seg>
            <seg xml:id="i-32491a5ecac4ac5a-0">
              Vi får också ständigt nya kulturarv. Det påpekas också att vi
              inte bara kan bevara det som finns, utan vi måste också bevara
              det som kommer. Det här är ett dilemma.
            </seg>
            <seg xml:id="i-08c190702e9532b6-0">
              Nu verkar det som om Agneta Gille är överens med mig om att det
              inte går att ge utredningen några extra uppgifter. Det är mindre
              än två månader kvar tills den ska presentera sitt betänkande.
              Då kommer vi kanske inte att ha anledning att diskutera just enskilda
              bruk eller miljöer men att se till principerna. Jag tror att redan
              i dag förvaltar ämbetet, Statens fastighetsverk och andra runt
              500600 olika värdefulla miljöer, och de blir också fler och fler.
            </seg>
            <seg xml:id="i-8e3a55ecee23d72e-0">
              Vi på Kulturdepartementet har också ett ansvar för våra kyrkor.
              Det är en annan viktig del av kulturarvet. Nästan en halv miljard
              går årligen till drygt 3 000 kyrkor, varav många faktiskt är medeltida.
              Det är en viktig fråga.
            </seg>
            <seg xml:id="i-238e2f1aec5e899b-0">
              Jag tar gärna en kontakt med Riksantikvarieämbetet för att höra
              om någonting nytt har kommit fram och om man möjligen har de här
              kontakterna.
            </seg>
            <seg xml:id="i-624dd712d7d2cfaf-0">
              Vi har också en ny förordning på kulturmiljöområdet som Riksantikvarieämbetet
              och många andra länge har efterlyst. Det handlar om att det ska
              bli enklare och att man ska kunna modernisera och bygga upp kunskaper.
              Man har också ett speciellt kulturvårdsforum, tror jag det heter,
              där man kan utbyta erfarenheter med varandra. De uppgifter jag
              har fått är att stiftelsen vid Österbybruk, Bruno Liljefors-stiftelsen,
              har varit framgångsrik med att engagera allmänheten och få sponsorer
              och i sina kontakter med bland annat länsstyrelsen.
            </seg>
            <seg xml:id="i-3ccdb18b212d2c2f-0">
              Jag tar gärna en kontakt med ämbetet för att höra om någonting
              mer kan göras.
            </seg>
          </u>
          <note type="speaker" xml:id="i-acf64bbb2d341dcb-0">
            Anf. 11 AGNETA GILLE (S):
          </note>
          <u who="agneta_gille_d9ee01" xml:id="i-7036978de7801365-1">
            <seg xml:id="i-22beb9abf8009e60-0">
              Herr talman! Tack för det, ministern! Det gör mig glad att jag
              får ett löfte under den här interpellationsdebatten om att ministern
              ska ta kontakt med Riksantikvarieämbetet. De har ju också varit
              med och föreslagit att det här vore en lämplig kulturbygd för
              Statens fastighetsverk att äga. Det vore väldigt bra.
            </seg>
            <seg xml:id="i-d43c625bb7709858-0">
              Jag hoppas också att ministern vid tillfälle gör ett besök eller
              kontaktar Bruno Liljefors-stiftelsen för att få den situation
              som jag har försökt beskriva bekräftad.
            </seg>
            <seg xml:id="i-c6f9c93ee935132e-0">
              Bruno Liljefors-stiftelsens kontakt med länsstyrelsen är mycket
              god. Den kontakten finns verkligen, eftersom det är länsrådet
              som är ordförande i Bruno Liljefors-stiftelsen. Här borde man
              förstå och se vad som händer.
            </seg>
            <seg xml:id="i-06ef40e14afe3788-0">
              Problemet är att för att ha möjlighet att söka bidrag måste man
              ha en egen insats. Det är det som är cloun just nu. Ministern
              kan kanske komma med råd och tips på hur man ska bete sig då.
              Hur ska man hitta finansiärer för att kunna få fram pengar? Den
              här bygden måste man bevara eftersom den är kulturminnesmärkt.
              Därmed har man ett ansvar. Men det är en svårighet när det inte
              finns tillräckligt med privata resurser eller finansiärer.
            </seg>
            <seg xml:id="i-6d8619dc494949b2-0">
              Jag kan berätta för ministern att för att lösa det senaste problemet,
              där man var tvungen att renovera en av byggnaderna, var Bruno
              Liljefors-stiftelsen tvungen att sälja av en av fastigheterna.
              Man sålde en av fastigheterna för att få pengar till att renovera
              en annan. Fortsätter det så kommer det snart inte att vara så
              mycket kvar, utan det kommer att leda till att detta som borde
              vara sammanhållet splittras upp mellan en mängd olika ägare. Det
              vore väldigt olyckligt.
            </seg>
            <seg xml:id="i-41fa37fb3212f332-0">
              Det har kommit fram nya saker. Det har kommit fram svåra skador.
              En omprövning skulle visa att här finns det verkligen ett jättestort
              behov.
            </seg>
            <seg xml:id="i-03e8196b2713c6c3-0">
              Jag undrar vad ministern anser är lämpligt. Vilka råd och tips
              har ministern till dem som är engagerade i detta? I dag är det
              engagerade personer som jobbar ideellt. Det är pensionärer som
              jobbar på deltid, bidrar och försöker göra vad de kan för att
              klara den situation som råder. Det är man mycket tacksam för.
              Det finns väldigt många i Österbybruk som är rädda om sin bygd
              och det här kulturarvet. Därför vill jag också be ministern om
              ytterligare råd och tips till Bruno Liljefors-stiftelsen.
            </seg>
          </u>
          <note type="speaker" xml:id="i-424cc0ec467a1e60-0">
            Anf. 12 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-1641b94b45c7c91e-6">
            <seg xml:id="i-c7b72fa22def467d-0">
              Herr talman! Jag är kanske inte den som främst kan bidra med
              råd och tips om hur man bäst gör lokalt för att ge stiftelsen
              en ökad finansiering. De kunskaperna tror jag att Agneta Gille
              och andra som är engagerade i bygden och bruket har. Jag förstod
              också att samarbetet med länsstyrelsen var väldigt gott. Det fanns
              till och med täta personkontakter. Det är väldigt bra. Därmed
              tror jag att den kunskapen finns.
            </seg>
            <seg xml:id="i-1d4eb62ab446fc04-0">
              Låt mig upprepa att staten via Riksantikvarieämbetet ger ungefär
              en kvarts miljard årligen just till förvaltande av kulturmiljöer.
              Vi skulle naturligtvis kunna beskriva många andra miljöer som
              säkert kan ha problem, men jag anser fortfarande att det inte
              är givet att staten ska äga alla dessa. Jag tror inte att det
              är det mest ändamålsenliga för de här olika miljöerna.
            </seg>
            <seg xml:id="i-b69d1c2b3b739515-0">
              Nu pågår en stor förändring av kulturpolitiken, nämligen regionaliseringen.
              Från årsskiftet är det fem regioner som har gått in i den här
              nya samverkansmodellen. Det är Gotland, Skåne, Västra Götaland,
              Halland och Norrbotten. I går besökte jag Norrbotten. Där ser
              man också ett stort engagemang i kulturen. Det gäller såväl den
              traditionella kulturen som det som Agneta Gille var inne på, det
              vill säga regional utveckling, besöksnäring, turism och hur man
              kan få levande miljöer. Nu när regionerna har fått ett större
              inflytande över de statliga medlen kan man säkert också göra omdisponeringar
              som skulle kunna stödja den här formen av miljöer.
            </seg>
            <seg xml:id="i-f2467cb561b275c6-0">
              Jag vet inte hur långt just Uppland har kommit i sitt arbete.
              Landstingen ska ta fram treåriga, kulturella, regionala handlingsplaner
              som också ska vara väl förankrade med den civila sektorn, och
              dit hör ju många av de engagerade som Agneta Gille talar om, och
              med kommuner och det professionella kulturlivet. Jag vet att tio
              till tolv regioner i Sverige är ivriga och vill in i den här nya
              modellen från nästa årsskifte. Här ges också nya möjligheter att
              samverka på ett sätt som man inte har kunnat göra tidigare. Jag
              tycker att det också är någonting att ta med sig i det kommande
              arbetet.
            </seg>
          </u>
          <note type="speaker" xml:id="i-a7822b34dbc6c081-0">
            Anf. 13 AGNETA GILLE (S):
          </note>
          <u who="agneta_gille_d9ee01" xml:id="i-7036978de7801365-2">
            <seg xml:id="i-811b65ca1efc8f1c-0">
              Herr talman! Jag tackar ministern för inlägget. Samordning är
              en av de viktigare delarna, och samarbete överlag ger ofta resultat.
              Det är väldigt viktigt.
            </seg>
            <seg xml:id="i-c365571f01c6f58f-0">
              Det vi ser som en möjlig lösning är en samordning med Lövstabruk,
              som blivit övertaget av Statens fastighetsverk. Där sker en fantastisk
              utveckling, och där finns i dag en kompetens som det skulle vara
              oerhört viktigt att kunna dra nytta av i Österbybruk. En samordning
              mellan Lövstabruk och Österbybruk skulle innebära att det inte
              vore lika kostsamt att också föra över Österbybruk till Statens
              fastighetsverk. Här ser vi en möjlig koppling som vore mycket
              bra. Den kompetens som Statens fastighetsverk nu satsar på Lövstabruk
              skulle man vilja dra nytta av också i Österbybruk. Det är fråga
              om två snarlika miljöer, men trots det har de väldigt olika egenskaper.
            </seg>
            <seg xml:id="i-74b86f9d1da8f668-0">
              Det viktiga i Österbybruk är smedjan. Det är viktigt att se till
              att vi bevarar den från det förfall som nu pågår. Där skulle man
              kunna dra nytta av den kompetens som finns vid Lövstabruk.
            </seg>
            <seg xml:id="i-46d69b51e4810764-0">
              Det är bara att hoppas att ministern fått sig en tankeställare
              av interpellationen och att hon inser att det här är en oerhört
              viktig del i det kulturarv som måste bevaras. Jag förstår ministerns
              problem, men det är en vädjan om hjälp och en vädjan om att kanske
              åka dit och titta. Det är också en inbjudan.
            </seg>
            <seg xml:id="i-326a8ce278c231e5-0">
              Sedan hoppas jag att ministern tittar på det program från Uppland
              som sändes 17.29 i SVT i går. Det finns att se på nätet. Dessutom
              ska ministern få en liten artikel från Östhammars Nyheter som
              handlar om bygden.
            </seg>
          </u>
          <note type="speaker" xml:id="i-3cc1ee793d65d122-0">
            Anf. 14 Kultur- och idrottsminister LENA ADELSOHN LILJEROTH (M):
          </note>
          <u who="unknown" next="cont" xml:id="i-91360657d843ca29-0">
            <seg xml:id="i-f7b6cc40b61968cf-0">
              Herr talman! Jag tackar för inbjudan. Jag har fått inbjudningar
              tidigare. Landet är stort och de olika kulturmiljöerna många.
              Jag tar tacksamt emot denna inbjudan. Jag känner till Österbybruk
              närmast från bild och skrift, inte genom fysiskt besök. Jag kommer
              därför gärna dit.
            </seg>
            <seg xml:id="i-f94428fa67972090-0">
              Låt mig upprepa det jag sade tidigare, nämligen att vi nu väntar
              på att utredningen ska blir klar. När Agneta Gille talar om samarbete
              med exempelvis Lövsta, ett gammalt bruk från ungefär samma tid,
              som också ligger i Uppland, måste de erfarenheterna och den kompetensen
              kunna utvecklas utan att Statens fastighetsverk för den skull
              tar sig an även Österbybruk. Det måste inte vara en förutsättning
              för ett ökat samarbete.
            </seg>
            <seg xml:id="i-18176b6b50be0b56-0">
              Jag tar till mig frågan och lovar att ta kontakt med Riksantikvarieämbetet
              för att höra hur långt man har kommit.
            </seg>
          </u>
          <note xml:id="i-1157df4f27e5c516-1">
            Överläggningen var härmed avslutad.
          </note>
          <note xml:id="i-b330b1e14929d4b7-0">
            7 § Hänvisning av ärenden till utskott
          </note>
          <note xml:id="i-c7d785a2e496e99d-0">
            Föredrogs och hänvisades
          </note>
          <note xml:id="i-d7b4c0abb9e62fa6-0">
            8 § Bordläggning
          </note>
          <note xml:id="i-6469640ac3fece6a-0">
            Anmäldes och bordlades
          </note>
          <note xml:id="i-10c558d8a51b3f5b-0">
            9 § Anmälan om interpellationer
          </note>
          <note xml:id="i-f993b8e1c56a1acf-0">
            Anmäldes att följande interpellationer framställts
          </note>
          <note xml:id="i-82ffc7157d00e5c5-0">
            den 3 februari
          </note>
          <note xml:id="i-7f4a86239bba3836-0">
            Peter Hultqvist
          </note>
          <note xml:id="i-243438b9ea7d41ec-0">
            Lena Olsson
          </note>
          <note xml:id="i-2ca8dbaea648efaf-0">
            Eva Olofsson
          </note>
          <note xml:id="i-657c960a5ec5e637-0">
            Interpellationerna redovisas i bilaga som fogats till riksdagens
            snabbprotokoll tisdagen den 8 februari.
          </note>
          <note xml:id="i-59f087e0d9b7e5d8-0">
            10 § Anmälan om fråga för skriftligt svar
          </note>
          <u who="unknown" prev="cont" xml:id="i-7e52e9806172ffcd-0">
            <seg xml:id="i-2ca9585800b31a2f-0">
              Anmäldes att följande fråga för skriftligt svar framställts
            </seg>
          </u>
          <note xml:id="i-82ffc7157d00e5c5-1">
            den 3 februari
          </note>
          <note xml:id="i-9da8433106008979-0">
            Krister Örnfjäder
          </note>
          <note xml:id="i-95884fb293540818-0">
            Frågan redovisas i bilaga som fogats till riksdagens snabbprotokoll
            tisdagen den 8 februari.
          </note>
          <note xml:id="i-0c735edb8576f4bc-0">
            11 § Kammaren åtskildes kl. 9.41.
          </note>
          <note xml:id="i-ff4a1eba059624f2-0">
            Förhandlingarna leddes av talmannen.
          </note>
          <note xml:id="i-43400d6681673cf7-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
