<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--53</head>
          <docDate when="1995">1995</docDate>
        </div>
      </front>
      <body>
        <div>
          <note xml:id="i-407dc6b5841b481b-0">
            Det justerade protokollet beräknas utkomma om 3 veckor
          </note>
          <note xml:id="i-fe6f39de63f09883-0"/>
          <note xml:id="i-68827ffa288964c2-0">
            ----------------------------------------------------------------
          </note>
          <note xml:id="i-6471617c8ae573dc-0">
            1 § Antalet suppleanter i trafikutskottet
          </note>
          <note xml:id="i-021947a4c50e2e0f-0">
            Enligt ett från valberedningen tillstyrkt förslag beslöt kammaren
            att antalet suppleanter i trafikutskottet skulle utökas från 23
            till 24.
          </note>
          <note xml:id="i-e3798433f90fe54f-0">
            2 § Val av extra suppleant i trafikutskottet
          </note>
          <note xml:id="i-1416fa3bd532602a-0">
            Företogs val av extra suppleant i trafikutskottet.
          </note>
          <note xml:id="i-a95e8992899055e0-0">
            Kammaren valde i enlighet med valberedningens förslag till
          </note>
          <note xml:id="i-8c5919a8bfc220a4-0">
            suppleant i trafikutskottet
          </note>
          <note xml:id="i-9dfa96324318abfe-0">
            Elizabeth Nyström (m)
          </note>
          <note xml:id="i-8c1ed6f372d69f0e-0">
            3 § Ledighet
          </note>
          <note xml:id="i-fff650f32749cf51-0">
            Tredje vice talmannen meddelade att Bo Finnkvist
          </note>
          <note xml:id="i-d04bcbaaa56a53b2-0">
            (s) hade ansökt om fortsatt sjukledighet under tiden den 1 mars
            - den 31 maj.
          </note>
          <note xml:id="i-dfd22322b87a90aa-0">
            Kammaren biföll denna ansökan.
          </note>
          <note xml:id="i-bd474c1f80fad2c5-0">
            Tredje vice talmannen meddelade att Frank Lassen (s) skulle fortsätta
            tjänstgöra som ersättare för Bo
          </note>
          <note xml:id="i-6d792f8791b5ac9e-0">
            Finnkvist.
          </note>
          <note xml:id="i-27dbfb6af2dd6bfa-0">
            4 § Meddelande om frågestund
          </note>
          <note xml:id="i-f33adca0ef561304-0">
            Tredje vice talmannen meddelade att vid frågestunden torsdagen
            den 15 februari kl. 14.00 skulle följande statsråd närvara:
          </note>
          <note xml:id="i-c0fdb5c14110f385-0">
            Statsminister Ingvar Carlsson, utrikesminister Lena Hjelm-Wallén,
            jordbruksminister Margareta Winberg. civilminister Marita Ulvskog,
            miljöminister
          </note>
          <note xml:id="i-2e7e45093e9ddf89-0">
            Anna Lindh, statsrådet Mats Hellström och statsrådet
          </note>
          <note xml:id="i-25ba8513762db7fe-0">
            Anna Hedborg.
          </note>
          <note xml:id="i-d0bba63b494610b8-0">
            5 § Svar på interpellation 1995/96:48 om yttrandefriheten
          </note>
          <note xml:id="i-4822cb96b5771b12-0">
            Anf. 1 Justitieminister LAILA
          </note>
          <note xml:id="i-104a1f09e4e89aed-0">
            FREIVALDS (s)
          </note>
          <note xml:id="i-fbbf2570169c179e-0">
            Herr talman! Sten Andersson har mot bakgrund av en arbetsmarknadskonflikt
            frågat mig vilka åtgärder jag är beredd att vidta i avsikt att
            garantera yttrandefriheten.
          </note>
          <note xml:id="i-2b8277d5f51b00c2-0">
            Yttrandefriheten såsom den är uttryckt i våra grundlagar är en
            rättighet för den enskilde i förhållande till staten och andra
            allmänna organ.
          </note>
          <note xml:id="i-9abbe8c2c33aac8f-0">
            Enligt tryckfrihetsförordningen har alla rätt att trycka skrifter,
            ge ut tryckta skrifter och sprida dem.
          </note>
          <note xml:id="i-57506e4226051643-0">
            Denna rätt får inte föregås av någon förhandsgranskning från
            myndigheternas sida. Inte heller får det allmänna vidta några
            åtgärder som innebär hinder för den som utövar trycknings- och
            spridningsrätten om hindret grundar sig på vad skriften innehåller.
          </note>
          <note xml:id="i-dc83a30075cfb2bc-0">
            Bestämmelserna innebär emellertid inte någon skyldighet för en
            enskild person att se till att t.ex. en bok eller en tidning kan
            tryckas. Ett fackförbund som förmår sina medlemmar att lägga ned
            arbetet vid en tidning på grund av innehållet i den handlar alltså
            inte i strid mot tryckfrihetsförordningen.
          </note>
          <note xml:id="i-ec0f86c581cff083-0">
            I samband med den nuvarande tryckfrihetsförordningens tillkomst
            diskuterades frågan om skyddet mot hindrande åtgärder även skulle
            gälla mot enskilda.
          </note>
          <note xml:id="i-34bb5099702dabf9-0">
            Det anfördes då att det skulle bli svårt att upprätthålla en
            klar och tydlig gräns mellan vad som å ena sidan skulle utgöra
            förbjudna åtgärder och vad som å andra sidan kunde vara att anse
            som tillåten moralisk påverkan.
          </note>
          <note xml:id="i-faf1b89eee61f469-0">
            Det är oerhört viktigt att det allmänna inte ges utrymme att
            hindra utgivning av skrifter på grund av innehållet. Åtgärder
            mot innehållet i den tryckta skriften skall ju enligt en av grundstenarna
            i tryckfrihetsförordningen kunna ske först i efterhand. Och sådana
            ingripanden skall endast få ske om det som förekommer i tidningen
            är oacceptabelt ur tryckfrihetsrättslig synvinkel. Detta medför
            enligt min mening att ribban måste placeras högt när man bestämmer
            vad som skall vara straffbart att framföra i tryckta skrifter.
            Därför är det viktigt att det finns en viss möjlighet för enskilda
            att genom eget handlande visa sitt missnöje mot sådant som, utan
            att vara brottsligt, förekommer i massmedierna.
          </note>
          <note xml:id="i-1d36bb8747658903-0">
            Det skulle t.ex. kunna synas egendomligt om de anställda kunde
            ställas till straffrättsligt ansvar för att de inte önskat medverka
            till tryckning av en tidningsupplaga som balanserade på gränsen
            mellan vad som är straffbart respektive straffritt enligt bestämmelserna
            om barnpornografibrott. En annan sak är hur t.ex. en mer bestående
            hindrande åtgärd skulle komma att bedömas enligt arbetsrättsliga
            bestämmelser.
          </note>
          <note xml:id="i-072f9301ed46fa0c-0">
            Vad jag nu sagt är en ytterlighet av det exempel som Sten Andersson
            tar upp som bakgrund till sin fråga. Det är emellertid med sådana
            exempel som ändringar i våra grundlagsfästa principer bör belysas.
          </note>
          <note xml:id="i-d18ce408a1f3d524-0">
            I somras ställde Sten Andersson en fråga som hade samma bakgrund
            som den fråga jag besvarar i dag.
          </note>
          <note xml:id="i-9a5fedd8fd233b81-0">
            Jag anförde då att jag inte avser att vidta några åtgärder. Mitt
            svar i dag är detsamma - jag avser inte att vidta några åtgärder
            i den riktning som Sten Andersson åsyftar.
          </note>
          <note xml:id="i-91350696eec70ff3-0">
            Anf. 2 STEN ANDERSSON (m)
          </note>
          <note xml:id="i-3ea828967be563f4-0">
            Herr talman! Jag tackar för svaret. Det är korrekt att vi hade
            en liten frågedebatt i somras. Men jag var inte nöjd med svaret
            då, och jag är lika litet nöjd med det svar som presteras här
            i dag.
          </note>
          <note xml:id="i-bcf270da5893eba2-0">
            Yttrandefriheten och pressfriheten är några av grundpelarna,
            och kanske de mest betydelsefulla, i vår demokrati. Det är alltså
            ytterst viktigt att vi kan prata med varandra, kommunicera och
            informera. Man kan också säga att pressfriheten är en grund för
            en korrekt utveckling i ett samhälle. Vi har sett länder en bit
            öster om oss där man inte hade pressfrihet. Det bidrog säkert
            delvis till det kaos och det ras som inträffade där för några
            år sedan.
          </note>
          <note xml:id="i-6c0fc9c5ba674ba4-0">
            Yttrandefriheten är förvisso grundlagsskyddad. I
          </note>
          <note xml:id="i-1f19ef02474149f5-0">
            somras skrev statsrådet att hon närmast ville jämställa strejkrätten
            med yttrandefriheten. Det står ingenting om det i svaret i dag,
            men jag anser ändå att yttrandefriheten borde ta över över strejkrätten.
            Tyvärr har det skett missbruk tidigare avseende yttrandefriheten
            och pressfriheten.
          </note>
          <note xml:id="i-9d31259c0376254b-0">
            För några år sedan hade vi en konflikt på några tidningar. Då
            nekande Transportarbetareförbundet att köra trycksvärta till borgerliga
            tidningar. Däremot levererade man samma material till socialdemokratiska
            tidningar.
          </note>
          <note xml:id="i-c97fd2b657ca2c93-0">
            Vi hade en konflikt vid Sveriges Radio och TV för några år sedan
            där det påstås att man satt och sorterade nyhetsutflödet ute i
            Kaknästornet. Allt sådant är ju missbruk, och det skapar en obalans.
            Folk vet inte vad som är sant och vad som inte är sant.
          </note>
          <note xml:id="i-e356854c4b1a9786-0">
            Bakgrunden till min interpellation är en konflikt i fjol våras
            och somras mellan ett litet företag i Malmö som inte ville skriva
            kollektivavtal och Handelsanställdas förbund. Det innebar att
            Handelsanställdas förbund bojkottade företaget, och det såg ut
            att bli en lång konflikt. Då beslöt grafikerna något som jag tycker
            var ett absolut övertramp. Grafiska Fackförbundet beslöt att storstadspressen
            inte fick lov att ta in annonser eller insändare från eller om
            detta företag.
          </note>
          <note xml:id="i-0e7312fecc05048b-0">
            Herr talman! Jag kan till nöds förstå att man kan förbjuda företaget
            att informera om sina produkter.
          </note>
          <note xml:id="i-770486a2534eeecb-0">
            Men jag har mycket svårt att förstå att de inte ens i en betald
            annons skulle få lov att tala om sin syn på tingens ordning. Nu
            skall jag erkänna att grafikerna i sin stora generositet sade
            att de inte skulle lägga sig i ledarsidan. Så långt kunde de sträcka
            sig. Jag tycker att detta är ett exempel där man missbrukar yttrandefriheten.
          </note>
          <note xml:id="i-91a801cadde3cd7a-0">
            Sedan säger statsrådet också i sitt svar att det är tillåtet
            att strejka på en tidning om man är missnöjd med innehållet i
            tidningen. Men grafikerna var ju inte berörda av konflikten. De
            var inte missnöjda med något som hade stått i tidningarna. Däremot
            ville de kanske hindra det som skulle stå därefter. Därför vidtog
            de den här åtgärden, som kanske är juridiskt riktig, men jag tror
            att många utanför det här huset anser att den är moraliskt felaktig.
            Det är absolut helt fel verktyg att tillgripa i en så här liten
            konflikt.
          </note>
          <note xml:id="i-63547e002e3d9973-0">
            Jag har skrivit brev till ett antal chefredaktörer, men jag har
            inte fått något svar. Då måste frågan bli:
          </note>
          <note xml:id="i-befb78cbd1104d0f-0">
            Skäms man för att man inte vågar stå för det som man hänvisar
            till under högtidliga middagstal om vikten av yttrandefrihet och
            pressfrihet? Eller var man i Sverige
          </note>
          <note xml:id="i-56b151134d10193d-0">
            1995 rädd för Grafiska Fackförbundet?
          </note>
          <note xml:id="i-5b7c2e7b4c7b8f7a-0">
            Sedan säger statsrådet också att man t.ex. på en tidning skall
            kunna neka att deltaga i tryckning om man inte tycker om visst
            material. Det skall inte få några straffrättsliga konsekvenser.
            Men det måste få två i alla fall.
          </note>
          <note xml:id="i-8e75cc04fbe44aae-0">
            För det första får man ingen lön. Det är självklart.
          </note>
          <note xml:id="i-fb275ff48fc95b85-0">
            För det andra är det väl skäl till uppsägning om man nekar att
            göra jobb som man är anställd för.
          </note>
          <note xml:id="i-e5fb674be4f88649-0">
            Vi hade en debatt i riksdagen för ett år sedan om barnmorskorna
            där man sade att barnmorskor inte fick lov att undantas från arbete
            även om de tyckte att aborter inte var förenliga med deras samvete.
            Deras krav tillbakavisade riksdagen totalt.
          </note>
          <note xml:id="i-4502a743b2ae065a-0">
            Jag skulle vilja sluta med att ställa en fråga till statsrådet.
            Nu var det här en liten konflikt. Men vad hade hänt om det hade
            varit en större konflikt på arbetsmarknaden och t.ex. SAF hade
            lockoutat alla grafiker för att tidningarna skulle kunna lägga
            sin syn på konflikten? Vad gör man rent teoretiskt om t.ex.
          </note>
          <note xml:id="i-2286ed8fee0ff401-0">
            grafikerna säger att de inte gillar innehållet i en viss tidning
            och därför vill strejka? Är sådant acceptabelt i ett samhälle
            av svensk modell 1996?
          </note>
          <note xml:id="i-b110a7c328ebcb94-0">
            Anf. 3 Justitieminister LAILA
          </note>
          <note xml:id="i-104a1f09e4e89aed-1">
            FREIVALDS (s)
          </note>
          <note xml:id="i-2b1f3e4174b45baa-0">
            Herr talman! Den händelse som Sten Andersson hänvisar till gäller
            företaget Toys R Us om jag förstått saken rätt. Att kalla det
            för ett litet företag var kanske litet vilseledande. Det är ett
            mycket stort amerikanskt företag som agerar på de flesta marknader.
            Men det hör inte till saken över huvud taget, utan det är vissa
            principfrågor som ligger till grund för Sten Anderssons fråga.
          </note>
          <note xml:id="i-fa9b210e88fb2374-0">
            De grundlagsfästa garantier som finns för yttrandefriheten innebär
            inte att enskilda har rätt att framföra yttranden i former som
            andra enskilda disponerar över. Den enskilde har t.ex. inte rätt
            att fordra att en tidning tar in och publicerar hans insändare.
            Inget hindrar att ett företag eller en enskild person som inte
            bereds utrymme i ett visst medium sprider sitt budskap på annat
            sätt. Fackföreningars agerande kan naturligtvis upplevas som en
            extra maktfaktor och innebära betydande svårigheter för ett företag
            där de fackligt anslutna är anställda. Men det rubbar inte argumenten
            mot att införa något slags tvång för enskilda att publicera material
            eller att anställda skall tvingas trycka vissa yttranden. Det
            är inte däri yttrandefrihetens kärna ligger, Sten Andersson.
          </note>
          <note xml:id="i-7c569152b686a56d-0">
            En helt annan fråga är vilka arbetsrättsliga konsekvenser det
            kan få om arbetstagare vägrar att trycka material som en tidningsägare
            och utgivare vill publicera. Det finns ett arbetsrättsligt regelverk
            som reglerar fackliga stridsåtgärder i form av t.ex. sympatiåtgärder
            och politiska aktioner. Det är inom de ramarna man måste behandla
            de frågor som Sten Andersson beskriver. Hur de aktuella åtgärderna
            skall bedömas i det sammanhanget kan inte jag uttala mig om.
          </note>
          <note xml:id="i-d72a3d24a34d5cea-0">
            Anf. 4 STEN ANDERSSON (m)
          </note>
          <note xml:id="i-c7aaf8d80545d8a1-0">
            Herr talman! När jag talar om Toys R Us som ett litet företag
            avser jag dess verksamhet i Sverige, och då är det faktiskt ett
            litet företag. Att det sedan är worldwide är en annan sak.
          </note>
          <note xml:id="i-5a5d93adba0c19fa-0">
            Jag inser som de flesta politiker att man inte kan få in allt
            i pressen när man vill. Vi har väl alla blivit refuserade några
            gånger. Så skall det också vara. Den enskilde skall inte kunna
            säga: "Jag vill ha detta i tidningen, alltså måste det tas in."
            Men jag tycker inte att facket skall få avgöra detta, utan det
            är den ansvarige utgivaren som skall bestämma vad som skall publiceras
            och tryckas i hans tidning. Jag tycker att det är ett övertramp
            av stora mått när man i ett fackförbund som inte har med konflikten
            att göra går ut på det viset som gjordes i det här fallet.
          </note>
          <note xml:id="i-cac12a52ddef8a81-0">
            Jag skrev alltså brev till de flesta chefredaktörer och ansvariga
            utgivare i den s.k. storstadspressen och frågade varför det var
            så tyst om detta. Jag fick inget svar. Jag vill betona det jag
            sade i mitt första inlägg, att det är förvånansvärt. Jag vidhåller
            att de tydligen skämdes för att de hade lagt sig. De är rädda
            för en facklig organisation. Det tycker jag visar en stor brist
            på civilkurage. Att detta skulle hända i Sverige 1995
          </note>
          <note xml:id="i-fab96981a99b5abd-0">
            hade jag, herr talman och fru statsråd, faktiskt inte räknat
            med. Jag trodde att civilkuraget var med utbrett i Sverige.
          </note>
          <note xml:id="i-ba04c07b2906969d-0">
            Anf. 5 Justitieminister LAILA
          </note>
          <note xml:id="i-104a1f09e4e89aed-2">
            FREIVALDS (s)
          </note>
          <note xml:id="i-5292438ea9b499cc-0">
            Herr talman! Jag blir litet konfunderad över vilken debatt vi
            egentligen har fått här i riksdagen. Sten
          </note>
          <note xml:id="i-513571fabdc6c0a2-0">
            Andersson är tydligen missnöjd med våra tidningsutgivare. Men
            jag tycker att det är mycket begärt att jag skall svara för dem
            här i kammaren. Den debatten bör väl ändå Sten Andersson föra
            på annat håll.
          </note>
          <note xml:id="i-7dcecc5ae33dcd5a-0">
            Uppenbarligen tycker Sten Andersson att facket inte bör få agera
            på ett sådant sätt att det kan hindra någon från att få sitt meddelande
            spritt i tidningar.
          </note>
          <note xml:id="i-eb814bb9eb13a1ed-0">
            Förbudet mot agerande av det här slaget skulle då gälla facket
            enligt det regelverk som Sten Andersson ser framför sig. Men går
            gränsen där, eller skall det gälla också enskilda personer eller
            bara enskilda personer som är anslutna till ett fack? Är det de
            som inte är medlemmar i ett fack som skall ha friheten att själva
            ha ett utrymme för agerande utifrån sin övertygelse om vad som
            moraliskt riktigt, eller är det bara fackets agerande som Sten
            Andersson är ute efter att begränsa? Jag måste fortfarande säga
            att den diskussionen hör hemma i arbetsrätten och inte har någonting
            med yttrandefriheten att göra.
          </note>
          <note xml:id="i-2d7416c6cec27ecf-0">
            Anf. 6 STEN ANDERSSON (m)
          </note>
          <note xml:id="i-c0d54d13da4bb8b4-0">
            Herr talman! Det är självklart så som statsrådet konstaterar,
            att jag är missnöjd med ett antal chefredaktörer och ansvariga
            utgivare i storstadspressen. Jag har hört dem många gånger i högtidliga
            sammanhang säga att de till sista blodsdroppen skall kämpa för
            det fria ordet. Men den här gången var det inte så mycket blod
            kvar att kämpa med eller kämpa för. Man vek sig. Man skulle ha
            kunnat förklara offentligt varför man hade accepterat åtgärden
            från fackets sida. Jag tycker - det må vara juridiskt inkorrekt
            - att facket inte skall få lov att vidta åtgärder som hindrar
            yttrandefrihet för tredje part. Det tycker jag är felaktigt.
          </note>
          <note xml:id="i-cc8f9f09dc4279c0-0">
            Jag hoppas att vi slipper se den här typen av åtgärder i Sverige
            i fortsättningen. Vi kan väl ändå resonera oss fram. Det måste
            finnas andra metoder att tillgripa vid en arbetsmarknadskonflikt
            än att strypa rätten till det fria ordet. Dock skall jag betona
            än en gång att det givetvis inte är jag som skriver artikeln som
            skall bestämma om den skall publiceras i en viss tidning, utan
            det skall den som äger tidningen göra.
          </note>
          <note xml:id="i-45a542bb92499c06-0">
            Anf. 7 Justitieminister LAILA
          </note>
          <note xml:id="i-104a1f09e4e89aed-3">
            FREIVALDS (s)
          </note>
          <note xml:id="i-7dde405829cfd495-0">
            Herr talman! Jag tycker att Sten Andersson skulle vidga sitt
            synsätt från den vrede han känner mot facket som har agerat mot
            ett stort globalt företag, som ville kringgå den svenska arbetsrättsliga
            lagstiftningen, till att se den här problematiken i ett vidare
            sammanhang. Sten Andersson tycker alltså att det vore fel att
            t.ex. enskilda personer, fackliga medlemmar, eller t.o.m. fackförbund
            agerade mot t.ex. spridande av nazistiska tidskrifter, vägrade
            att medverka vid tryckande och spridning av sådana. Tycker Sten
          </note>
          <note xml:id="i-486f055c6d3129a9-0">
            Andersson att vi skall hålla den problematiken utanför och bara
            hålla oss till facket mot arbetsgivare och fackliga strider? Ser
            man detta ur yttrandefrihetens synvinkel går det inte göra den
            typen av åtskillnad som Sten Andersson vill göra. Då hamnar vi
            i en diskussion om var gränserna skall gå. Då hamnar vi svåra
            moraliska frågor som kan ha att göra med nazism, barnpornografi
            och liknande. Men Sten Andersson undviker den frågeställningen,
            och det tycker jag är ganska avslöjande.
          </note>
          <note xml:id="i-b23521a6229d92ae-0">
            Överläggningen var härmed avslutad.
          </note>
          <note xml:id="i-9b00e37914c52eca-0">
            6 § Svar på interpellation 1995/96:49 om miljöskyddsavgifter
          </note>
          <note xml:id="i-88406e24158c0a12-0">
            Anf. 8 Miljöminister ANNA LINDH (s)
          </note>
          <note xml:id="i-e14bca00e130379f-0">
            Herr talman! Kia Andreasson har ställt ett antal frågor som rör
            miljöskyddsavgifternas tillämpning och utformning.
          </note>
          <note xml:id="i-5891801b30b63590-0">
            Frågor om miljöskyddsavgifter regleras i miljöskyddslagen (1969:387).
            Miljöskyddsavgift skall betalas av den som bryter mot visst förbud
            eller åsidosätter vissa föreskrifter, beslut eller villkor som
            meddelats med stöd av miljöskyddslagen. Avgiften skall motsvara
            den ekonomiska fördelen av överträdelsen. Avgiften skall utgå
            även om överträdelsen inte har skett av oaktsamhet eller med uppsåt.
            Det är en administrativ sanktionsavgift och inte ett straff i
            straffrättslig mening. För de överträdelse som beror på uppsåt
            eller grov vårdslöshet finns dessutom möjlighet att utdöma kännbara
            straff.
          </note>
          <note xml:id="i-ce5a0408ac7fd9b6-0">
            Syftet med miljöskyddsavgiften var ursprungligen att eliminera
            de ekonomiska fördelar som en överträdelse kan medföra. Att förhindra
            otillåtna utsläpp är ett väl så angeläget syfte.
          </note>
          <note xml:id="i-0b95ce4486998494-0">
            Det är naturligtvis angeläget att sanktionsavgifterna fungerar
            och är slagkraftiga. Den ursprungliga tanken bakom miljöskyddsavgifterna,
            nämligen att det inte skall löna sig att begå miljöbrott eller
            annan överträdelse av miljöreglerna, har fortfarande lika stor
            aktualitet. Att lagtekniskt åstadkomma detta har emellertid visat
            sig vara svårt.
          </note>
          <note xml:id="i-695ee642cdb4011c-0">
            Miljöbalksutredningen arbetar för närvarande på ett betänkande
            med förslag till en miljöbalk. Miljöskyddslagen kommer att omfattas
            av detta förslag.
          </note>
          <note xml:id="i-535329a27a22d168-0">
            Som Kia Andreasson vet kan jag inte föregripa vare sig utredningens
            förslag eller regeringens kommande ställningstagande. Min egen
            uppfattning är emellertid att bestämmelserna om miljöskyddsavgiften
            kan göras effektivare och enklare att tillämpa.
          </note>
          <note xml:id="i-a9f3f4bf0d3b1d6d-0">
            Anf. 9 KIA ANDREASSON (mp)
          </note>
          <note xml:id="i-1f478ec749837aa2-0">
            Herr talman! Jag tackar för svaret, att den pågående Miljöbalksutredningen
            skall arbeta för att även miljöskyddslagen skall innefattas, och
            att ministern därför inte kan säga något. Det var ju inte så mycket
            till svar.
          </note>
          <note xml:id="i-3bc867a4fc93cf12-0">
            Däremot är slutet av svaret sympatiskt. Miljöministern uttalar
            där sin egen inställning, nämligen att bestämmelserna om miljöskyddsavgifter
            kan göras effektivare och enklare att tillämpa.
          </note>
          <note xml:id="i-72964377a2065b56-0">
            Jag hoppas därför att problemen är identifierade.
          </note>
          <note xml:id="i-7a5053f1f30e00bb-0">
            Man kan säga att miljöskyddsavgiften över huvud taget inte har
            fungerat. Frågan kommer att lösas även om det inte skulle ske
            i och med den pågående Miljöbalksutredningen.
          </note>
          <note xml:id="i-6feb25f031692713-0">
            Men det som jag är väldigt bekymrad över är att tiden går. Det
            kan ta mycket lång tid innan några förändringar sker. I dag är
            det dessutom väldigt få som fälls för miljöbrott i straffrättslig
            mening därför att beviskraven är svåra att uppfylla - det skall
            alltså bevisas att det föreligger uppsåt eller grov vårdslöshet.
            De skyldiga kan ju alltid förneka uppsåt och skylla på diverse
            orsaker. Domstolarna vill i dag hellre fria än fälla. Detta är
            ett klart problem just vid miljöbrott. Statistiken visar att det
            är ytterst få som fälls för miljöbrott. Därför är det av stor
            vikt att miljöskyddslagen är effektiv. Den innehåller ju inte
            det krångliga beviskravet. Man behöver bara bevisa att utsläpp
            har skett och att en viss ekonomisk vinning har erhållits.
          </note>
          <note xml:id="i-ac77e6c737717591-0">
            Att upptäcka att även denna reglering, som skall vara ett skydd
            för miljön, inte fungerar är väldigt sorgligt. Därför behövs det
            en skyndsam förändring.
          </note>
          <note xml:id="i-c744e2ff1f6960fd-0">
            Det har alltså gått 15 år, och det är endast i fyra fall som
            det har utkrävts avgift. Det är också mycket märkligt att ingen
            har reagerat tidigare, särskilt Naturvårdsverket borde ha slagit
            larm.
          </note>
          <note xml:id="i-2026eec9f62ae9e1-0">
            Enligt min personliga åsikt borde det bästa vara att miljöministern
            arbetade för inrättande av miljödomstolar med specialutbildad
            personal. Det behövs en bra och samlad kompetens för utredning
            och handläggning av miljöbrott. Det har nu presenterats en utredning
            som har sysslat med ekobrott, som är det område där miljöbrott
            skall ingå. Ekobrottsutredningen föreslår att det skall inrättas
            en ekobrottsmyndighet, som jag hoppas mycket på, där dessa idéer
            skall finnas. Det skall ordnas en samlad kompetens just där med
            åklagare, specialpoliser och specialister inom miljöområdet som
            kan lösa dessa problem.
          </note>
          <note xml:id="i-b9a473ee34543acc-0">
            Anf. 10 Miljöminister ANNA LINDH (s)
          </note>
          <note xml:id="i-e6f28b6a5b914f17-0">
            Herr talman! Det är två saker som detta tyder på, dels måste
            det vara enklare att tillämpa och använda sig av miljöskyddsavgifter,
            dels måste det bli en effektivare hantering av miljöbrott. Båda
            dessa saker utgör ett problem.
          </note>
          <note xml:id="i-7b172697a86fa30f-0">
            När det gäller miljöbrotten vet jag inte om det är beviskraven
            som är för höga. Jag tror snarare att det handlar om för dålig
            kunskap om miljöbrott. Det är många poliser och åklagare som skall
            agera på ett väldigt specialiserat område. Men detta område kan
            bli enklare att hantera genom förslaget om ekobrottslighet och
            specialmyndighet. Det är också en diskussion som förs i samband
            med miljöbalken, om man skall ha speciella miljödomstolar.
          </note>
          <note xml:id="i-e9be75a6e4a9fe63-0">
            Jag tror att bara det faktum att vi får en miljöbalk med mera
            överskådlig och tydligare lagstiftning innebär att det också blir
            lättare att anmäla, åtala och döma vid miljöbrott när sådana begås.
          </note>
          <note xml:id="i-598d9e8d28b8dd55-0">
            Problemet kommer alltså att bli betydligt lättare att hantera
            i framtiden med tanke på den kommande miljöbalken. Även om det
            har tagit 15 år kan jag dock glädja Kia Andreasson - hon vill
            ju att det skall hända något - med att miljöbalksförslaget skall
            komma till sommaren.
          </note>
          <note xml:id="i-f22435cd07be432e-0">
            Anf. 11 KIA ANDREASSON (mp)
          </note>
          <note xml:id="i-c722c54dcf54ba76-0">
            Herr talman! Jag ser med nyfikenhet fram emot detta. Men under
            tiden kan det ju inte hända något, och det är synd.
          </note>
          <note xml:id="i-6f7cfe308d384ac3-0">
            Min erfarenhet är att det inte bara är lagarna och bristen på
            miljöbalk som är orsaken. Det finns lagar och bra intentioner,
            men det är just uppföljningen som brister, att sätta kraft bakom
            lagarna och att verkställa.
          </note>
          <note xml:id="i-335ddde09343c1db-0">
            Jag sitter i justitieutskottet och där ser jag verkligen att
            det är den delen som brister. Därför hoppas jag att man skall
            samla specialutbildad kompetens och inte sprida ut ansvaret på
            olika myndigheter. Det är just när det gäller kompetensen och
            handläggningen som det brister.
          </note>
          <note xml:id="i-b411e3a278412c3d-0">
            Anf. 12 Miljöminister ANNA LINDH (s)
          </note>
          <note xml:id="i-268c9750ebfcd3cb-0">
            Herr talman! Jag tar med mig dessa synpunkter till det fortsatta
            arbetet.
          </note>
          <note xml:id="i-3d882c9392802844-0">
            överläggningen var härmed avslutad.
          </note>
          <note xml:id="i-6ec61773d9da269d-0">
            7 § Svar på interpellationerna 1995/96:53 och
          </note>
          <note xml:id="i-fc53291adb23ef74-0">
            64 om handel med avfall över nationsgränserna
          </note>
          <note xml:id="i-cd5af51e9a9ae702-0">
            Anf. 13 Miljöminister ANNA LINDH (s)
          </note>
          <note xml:id="i-d1d708527a831ec7-0">
            Herr talman! Dan Ericsson har frågat mig om jag förstår den tyska
            miljörörelsens kritik av avfallsexporten till Sverige och hur
            jag ser på förbränning av avfall i relation till visionerna om
            ett kretsloppssamhälle. Han har vidare frågat mig om jag är beredd
            att på EU-nivå agera för att höja minimigränserna vad gäller insamling
            av förpackningar och grad av återvinning respektive att helt ta
            bort den övre maximigränsen samt hur jag avser att agera för att
            alla externa kostnader som den tunga lastbilstrafiken orsakar
            skall bli fullt internaliserade i priset. Kia Andreasson har frågat
            mig vilka åtgärder jag ämnar vidta mot handeln med tyska sopor.
            Jag har valt att bevara dessa frågor i ett sammanhang.
          </note>
          <note xml:id="i-9ff47608678784b1-0">
            Jag har full förståelse för att den tyska miljörörelsen är kritisk
            till att plastavfall exporteras till Sverige för förbränning med
            energiutvinning. Redan i december förra året var jag därför i
            kontakt med den tyska miljöministern Angela Merkel för att försöka
            reda ut situationen. Därefter har våra tjänstemän haft en kontinuerlig
            dialog.
          </note>
          <note xml:id="i-aa88b4ddc0567745-0">
            Avfallstransporter över nationsgränserna inom EU
          </note>
          <note xml:id="i-627d6fd09c13f16e-0">
            regleras genom EU:s förordning om övervakning och kontroll av
            avfallstransporter inom, till och från Europeiska gemenskapen.
            I förordningen delas avfall upp på tre listor; grön, gul och röd
            lista. När det gäller avfall som finns listade på grön avfallslista
            och som transporteras för återvinning finns inget kontrollförfarande
            enligt förordningen. Med återvinning menar man både materialåtervinning
            och huvudsaklig användning som bränsle. Utsorterade fraktioner
            ur hushållsavfall är i EU att betrakta som "grönt avfall" och
            faller således utanför reglerna om kontroll.
          </note>
          <note xml:id="i-c1b90b159b6de20b-0">
            I EU:s ramdirektiv om avfall anges att gemenskapen som helhet
            bör vara självförsörjande på avfallsanläggningar. Varje medlemsstat
            bör också sträva efter att bli självförsörjande. Vidare gäller
            enligt EU:s avfallspolicy den s.k. närhetsprincipen som innebär
            att avfall bör hanteras så nära källan som möjligt.
          </note>
          <note xml:id="i-c9d8778499b27aa6-0">
            Det andra regelsystemet som berörs är EU:s förpackningsdirektiv
            som i princip är harmoniserande.
          </note>
          <note xml:id="i-61d90d1beedffe92-0">
            Den övre gräns för återvinningsgraden på 65 % respektive materialutnyttjandegraden
            på 45 % som finns uppställd i direktivet är dock inte absolut.
            Medlemsländerna har möjlighet att ha högre återvinningskrav.
          </note>
          <note xml:id="i-cf1ed5340cc00eed-0">
            I direktivet anges att medlemsstater som har antagit eller kommer
            att anta mer långtgående mål än dem som anges i direktivet får
            sträva efter att uppnå dessa.
          </note>
          <note xml:id="i-33a596e149c39d39-0">
            Detta gäller om medlemsstaten har tillräcklig kapacitet samt
            om den inre marknaden inte störs. Återvinningsgraderna i direktivet
            kommer successivt att skärpas.
          </note>
          <note xml:id="i-bbee336ef6da4890-0">
            I Sverige anser vi att avfall bör behandlas utifrån sina egenskaper.
            Kretsloppet kräver i första hand återvinning när det inte går
            med energiutvinning.
          </note>
          <note xml:id="i-a3a6a544e818e6c7-0">
            Genom att förbränna vissa typer av avfall kan således mängden
            avfall som deponeras avsevärt reduceras, vilket är viktigt.
          </note>
          <note xml:id="i-b40394038212dbfa-0">
            En av anledningarna till att tyskt avfall transporteras till
            Sverige är att kostnaderna för omhändertagande av avfall i Tyskland
            är betydligt högre än i Sverige. Avfallsskatteutredningen har
            nu i uppdrag att ta fram ett förslag till en skatt som skulle
            syfta till att minska mängden avfall som deponeras, vilket skulle
            kunna beröra slagg och aska från avfallsförbränning.
          </note>
          <note xml:id="i-7f2daedd1fd870d3-0">
            En avfallsskatt skulle i detta fall kunna medföra att kostnadsskillnaden
            för omhändertagande av avfall mellan Sverige och Tyskland minskar.
          </note>
          <note xml:id="i-e0c629800bcecd3e-0">
            Det finns uppgifter som tyder på att det avfall som exporterats
            är en sorteringsrest som inte går att återvinna. Uppgifterna är
            dock ännu inte bekräftade. Jag kommer att på nytt ta upp frågan
            med Angela Merkel för att höra hur man avser att lösa problemet.
            För svensk del är lösningen bl.a. att det måste bli dyrare att
            behandla avfall i kombination med att EU inför strängare regler
            för avfallstransporter. Jag kommer att driva på arbetet för att
            EU skall införa strängare regler.
          </note>
          <note xml:id="i-a334a9def21b35c0-0">
            Anf. 14 DAN ERICSSON (kds)
          </note>
          <note xml:id="i-428bac40e6adf938-0">
            Herr talman! Jag vill tacka miljöministern för svaret. Det var
            via informationstekniken, IT, som vi i en av våra databaser fick
            ett tips om den här hanteringen med transport av tyska sopor.
            Man hade reagerat på innehållet i den transport som man var chaufför
            för.
          </note>
          <note xml:id="i-fb00aae36e79435c-0">
            Jag fick det här tipset i början på januari. Efteråt har jag
            förstått att det funnits en viss uppmärksamhet kring detta också
            tidigare. Jag hade till en början svårt att tro på det här. Det
            verkade mycket märkligt att vi nu skall transportera sopor kors
            och tvärs genom
          </note>
          <note xml:id="i-6b1e70b69dfd0d7b-0">
            Europa.
          </note>
          <note xml:id="i-117023b93b72157a-0">
            Vi undersökte detta, och till min förvåning upptäckte jag att
            uppgifterna var riktiga. Sopor är nu en stor vara som transporteras
            långa vägar genom Europa. Jag kan inte anse annat än att detta
            är en orimlighet och att det inte ligger i linje med en hållbar
            utveckling, med kretsloppssamhället eller med ett sunt förnuft.
          </note>
          <note xml:id="i-aadf3f61f5a13c4b-0">
            Herr talman! Ju mer vi undersökte det, desto värre blev det.
            Det handlar inte bara om sorterade plastsopor från det tyska dualsystemet.
            Det handlar också om träavfall och gummidäck. Exempelvis skickas
            tusentals ton gummidäck från Tyskland till Sverige för förbränning,
            som innebär utsläpp av svavel, bly och zink. Det avfall som är
            kvar efter denna förbränning, kolgummiaska, skickas sedan till
            Danmark. Först får vi hit ett avfall från Tyskland. Sedan gör
            vi ett nytt avfall som går till Danmark. Detta är tossigt. Det
            är faktiskt rena snurren. Jag tror att miljöministern håller med
            om det.
          </note>
          <note xml:id="i-9551ca052a8c5781-0">
            I min interpellation har jag ställt fyra frågor till ministern.
            Jag har i varierande grad fått visst svar. För det första har
            miljöministern förståelse för att tyska miljövänner är kritiska
            till avfallsexporten till Sverige. Hon säger i svaret att hon
            har varit i kontakt med den tyska miljöministern för att försöka
            reda ut situationen. Då blir man ju litet nyfiken. Vad menas med
            den här kontakten? Är det frågor som är ställda? Har det lämnats
            synpunkter? Har det framförts krav från miljöministern? Har det
            funnits någon egen uppfattning från svensk sida? Detta skulle
            jag vilja veta litet mer om i den fortsatta debatten. Vad handlar
            den kontinuerliga dialog om som tjänstemännen nu sysslar med på
            detta område? Det vore nog värdefullt om ministern vill vidareutveckla
            detta.
          </note>
          <note xml:id="i-ea2f76cb876d2344-0">
            För det andra gäller det förbränningsfrågan och synsättet på
            kretsloppstänkandet. Här finns det olika grader. En del saker
            vet vi. Det är bra att vi förbränner så att avfallet kan användas
            i energisystemet. En del saker är mindre bra. Jag vill ta upp
            frågan om gummidäcken. Där finns återvinningsmöjligheten. Är det
            verkligen rimligt att vi med åtföljande miljöfarliga utsläpp bränner
            dessa däck och i detta fall också importerar avfallet från Tyskland?
          </note>
          <note xml:id="i-d3697a8d74d56da3-0">
            För det tredje gäller det min fråga om EU-nivå vad gäller minimi-
            och maximigränser för insamling av förpackningar och grad av återvinning.
            Ministerns svar är här något oklart. Jag förstår det i varje fall
            inte, men det kanske är jag som inte riktigt förstår.
          </note>
          <note xml:id="i-ef1bf980b9724dc7-0">
            Ministern säger att om en medlemsstat har tillräcklig kapacitet
            kan man han högre återvinningskrav. Vad menas med detta? Kan man
            eller kan man inte gå längre än de gränser som är satta av EU?
            Här har jag fått olika besked. Ett besked är att det inte går.
            Ministern säger att det går under vissa förutsättningar. Jag skulle
            önska litet större klarhet.
          </note>
          <note xml:id="i-f75b05e4c73a9cc6-0">
            För det fjärde väljer ministern på frågan om hur man skall baka
            in ett miljökostnadspris i en fraktkostnad att inte svara alls.
            Jag kan förstå det, eftersom det inte är någon enkel fråga. Men
            jag vill höra om miljöministern har någon tanke på hur vi ytterligare
            skall kunna internalisera, som det så fint heter, miljökostnaden
            även i frakten. Finns det någon ny tanke där?
          </note>
          <note xml:id="i-a638a9bb9620674a-0">
            Herr talman! Avslutningsvis vill jag i detta inlägga säga att
            jag tycker att det är bra att regeringen nu förbereder en avfallsavgift
            eller avfallsskatt. Det är något som vi kristdemokrater föreslog
            för över ett år sedan. När man hör litet grand av argumentationen
            från dem som bränner dessa sopor kan man konstatera, att om vi
            haft denna avfallsskatt införd i dag hade kanske problemet med
            import av tyska sopor inte funnits, och då hade vi sluppit den
            här debatten. Litet senfärdig kanske regeringen är även i denna
            fråga.
          </note>
          <note xml:id="i-54a8eb6804a327a2-0">
            Men det är bra att man nu förbereder detta. Miljöministern vet
            att hon på denna punkt också har kristdemokraternas stöd.
          </note>
          <note xml:id="i-6e987315f6a4c3cf-0">
            Anf. 15 KIA ANDREASSON (mp)
          </note>
          <note xml:id="i-2ef8bc3607a14bb4-0">
            Herr talman! Jag tackar för svaret, miljöministern.
          </note>
          <note xml:id="i-902b8c6a51172658-0">
            Svaret var: Jag skall göra allt inom EU för att försöka förhindra
            detta. Det tycker inte jag med min grundinställning är så tillfredsställande.
            Jag hade hoppats på att Sverige skulle kunna ta tag i detta och
            göra något med omedelbar verken. Jag tycker att hela den här historien
            är helt fantastisk.
          </note>
          <note xml:id="i-4d4145bc6cebdcff-0">
            Jag fick veta detta av en privatperson, en lastbilschaufför som
            körde den här lasten gång på gång. Han körde stora laster av plast
            och Grüne Punkt - som han sade, men han förstod inte vad som var
            i plasten - ut till ett ställe i Axvalla där det dumpades på ett
            något fallfärdigt ställe, en gård. Den man som tog emot det var
            väldigt hemlighetsfull och ville inte säga någonting.
          </note>
          <note xml:id="i-24d72e7d90d4fd97-0">
            Att spåra hur det gick till var faktiskt ett detektivarbete med
            chaufförens hjälp och med en reporter från TV 4. Det var rena
            thrillern. Äntligen fick man fram hur det sköttes, och det var
            väldigt förvånande.
          </note>
          <note xml:id="i-d27f60d6de94b859-0">
            Det mest förvånansvärda är att allt detta är tillåtet.
          </note>
          <note xml:id="i-4bb3ed475c703fb0-0">
            Tekniska Verken i Linköping AB tycker att det är hel okej och
            dessutom att det är bra. Man tjänar pengar, det är billigt, och
            man ämnar inte sluta med handeln med tyska sopor. Tvärtom tänker
            man fortsätta i framtiden också.
          </note>
          <note xml:id="i-ee763d66053733b7-0">
            Tekniska Verken säger att man har fått ett tillstånd av Koncessionsnämnden
            att förbränna en viss mängd, och det vill man utnyttja till bristningsgränsen.
            Eftersom vi i Sverige är duktiga på att få ner sopberget och själv
            ta hand om det genom sortering och på andra sätt, t.ex. lägga
            avfall i trädgården, säger Tekniska
          </note>
          <note xml:id="i-06ee3fac75415ab6-0">
            Verkens chef att man ändå måste ha in den kapacitet som man har
            tillstånd för, och då blir det industriavfall eller avfall från
            Tyskland eller från andra länder, bara det kommer. Dessutom tjänar
            man på det, och det är god ekonomi.
          </note>
          <note xml:id="i-a85f2acbf33413df-0">
            Det är det som stör mig. Politiker i Tyskland säger: Vi tycker
            inte om att man bränner det här avfallet, utan vi vill ha en helt
            annan sortering. Befolkningen i Tyskland vill också detta. Den
            har tagit sitt ansvar, och politikerna har en press på sig. Därför
            skall vi som är politiker i Sverige inte tillåta att Sverige tar
            emot avfallet och bränner det.
          </note>
          <note xml:id="i-597f1ba77c7aae0a-0">
            Dessutom är det kartlagt, som Dan Ericsson sade, att det blir
            slagg, och gifterna försvinner inte för att man förbränner. Det
            är en väldigt dålig form. Man säger att mängden för deponin blir
            mindre. Men det blir koncentrerat i aska. Molekylsoporna försvinner
            inte, utan de finns kvar. Den askan kör vi sedan -
          </note>
          <note xml:id="i-0616a09144221b56-0">
            vilket också är enastående - till Danmark. Där har man i sin
            tur andra restriktioner. Tekniska Verken vill inte lägga det som
            deponi, utan man vill ha det som fyllnadsmaterial för vägar. Här
            i Sverige har vi så höga krav att man inte får det. Men i Danmark
            är kraven lägre. Där tar man emot det som utfyllnadsmaterial för
            vägar. Det blir då billigare. För detta har de fått tillstånd.
            Är det Koncessionsnämnden som ger
          </note>
          <note xml:id="i-53d334880b3c718e-0">
            Tekniska Verken dessa tillstånd gång på gång? Detta avfall finns
            med på gröna listan, men man har även fått tillstånd att ta emot
            sådant avfall som finns på gula listan. Det krävs alltså tillstånd,
            vilket de också har fått. De har fått tillstånd för ganska mycket.
            De har också fått tillstånd av våra svenska myndigheter att frakta
            slagget till Danmark, vilket är mycket konstigt.
          </note>
          <note xml:id="i-69bfca27bcfadb46-0">
            Det finns ramdirektiv i EU som säger att närhetsprincipen skall
            gälla. Dessa tycker jag att vi skall följa väldigt noga och att
            energiåtervinning skall ske i yttersta nödfall. Hela denna affär
            innehåller väldigt många komponenter.
          </note>
          <note xml:id="i-4e1c18f2499bbe02-0">
            Anf. 16 Miljöminister ANNA LINDH (s)
          </note>
          <note xml:id="i-040ce1c7e2341fcf-0">
            Herr talman! Det finns några principer som jag tror att Dan Ericsson,
            Kia Andreasson och jag är överens om.
          </note>
          <note xml:id="i-86f11649b80508a4-0">
            Den första principen är att man naturligtvis inte bör ha så många
            och långa transporter av sopor. Det är egentligen också EU:s grundläggande
            regel att varje land själv skall ta hand om detta. Detta har redan
            lyfts fram i EU, och Sverige kommer att tillhöra de länder som
            driver på för att se till att det också blir verklighet. En del
            i detta är det som Dan Ericsson pekar på i sin sista fråga i interpellationen,
            nämligen hur man inkluderar de olika kostnaderna för att se till
            att de långa avfallstransporterna skall kosta mer. Som
          </note>
          <note xml:id="i-2f2312ed2a81e33f-0">
            Dan Ericsson säger är detta komplicerat. Men jag tror att det
            är nödvändigt och att man skall arbeta för detta på EU-nivå. En
            diskussion har inletts, även om det inte finns några riktigt konkreta
            förslag ännu.
          </note>
          <note xml:id="i-737a7c305a074e8a-0">
            Den andra principen som jag tror att vi är överens om är att
            talet om ett kretsloppssamhälle i första hand handlar om återanvändning
            och i andra hand om återvinning. Men när det inte går att vare
            sig återanvända eller återvinna är energiutvinning bättre, vilket
            därmed kan förhindra att man i stället bränner annat material.
            Med energiåtervinning vinner man någonting med sopförbränningen.
            Då bör man använda rena material för förbränning. Det är den sortens
            material som lämpar sig för förbränning och energiutvinning, för
            då är det ju energiutvinning som är syftet.
          </note>
          <note xml:id="i-f153321c265953f6-0">
            Vårt problem är att vi fortfarande inte med säkerhet vet vad
            det är som har hänt i det fall som Dan
          </note>
          <note xml:id="i-28687970123583c9-0">
            Ericsson och Kia Andreasson tar upp. Innan Dan
          </note>
          <note xml:id="i-222044e75aa56776-0">
            Ericsson läste om detta på Internet tog jag kontakt med den tyske
            miljöministern, eftersom vi hade fått uppgifter om att material
            som var avsett för återvinning i Tyskland skickades till Sverige
            för förbränning.
          </note>
          <note xml:id="i-fd48466cb57800bd-0">
            Det finns också andra uppgifter som säger att detta inte är avfall
            som är avsett för återvinning utan avfall avsett för förbränning,
            och i Tyskland har man inte någon kapacitet för förbränning kvar.
            Därför har man valt att exportera avfallet för förbränning. Vilken
            version som stämmer vet vi alltså ännu inte. Det måste vi få bekräftat
            från Tyskland. Den kontinuerliga dialog som vi har fört med tjänstemännen
            handlar i första hand om att de tyska tjänstemännen har bett om
            mer information från Sverige om vad vi har för uppgifter i det
            här fallet. Jag räknar också med att snart få en bekräftelse från
            min tyske kollega på vad det är fråga om för avfall. Det är viktigt
            att Tyskland i huvudsak hanterar detta. I Tyskland har man kommit
            långt när det gäller att ta hand om sitt avfall, men detta visar
            att man inte har kommit så långt som man hade hoppats. Varje land
            bör ta hand om sitt eget avfall. Inriktningen för tyskarna måste
            vara att ta hand om sitt eget avfall, oavsett om det handlar om
            avfall för återvinning eller för förbränning, framför allt för
            att undvika transporterna.
          </note>
          <note xml:id="i-f71344a4d693fa52-0">
            Dan Ericsson ställde sedan en fråga om de olika gränserna. EU
            har inga gränser när det gäller insamling utan gränser för återvinning.
            Man kan då alltså ha högre återvinningskrav, vilket vi har haft
            i Sverige på ett antal punkter. Men skälet till att man har haft
            dessa maximigränser, som kan se väldigt underliga ut, är bl.a.
            att man skall klara av att återvinna allt sitt avfall själv och
            att det inte skall bli som i detta fall, nämligen att avfallet
            skall exporteras för återvinning. Man skall alltså undvika detta
            genom att ha något slags minimi- och maximigränser. Tanken är
            att gränserna skall höjas i takt med att länderna bygger ut sin
            kapacitet för återvinning.
          </note>
          <note xml:id="i-f1697ca3036aac3b-0">
            Herr talman! Jag tror som sagt var att vi är överens om principerna.
            När det sedan gäller den exakta frågan om det tyska avfallet är
            det i första hand tyskarna själva som måste lösa problemet. Vi
            är intresserade av att vara med, men det förutsätter att vi får
            en bekräftelse från Tyskland på vilken sorts avfall det handlar
            om i detta fall.
          </note>
          <note xml:id="i-be1c6ca8c7e5d4e4-0">
            Anf. 17 DAN ERICSSON (kds)
          </note>
          <note xml:id="i-cdff17953851605a-0">
            Herr talman! Ministern försökte ändå besvara frågorna något utförligare,
            men det finns fortfarande en del oklarheter.
          </note>
          <note xml:id="i-c09c8bbe07c9812f-0">
            För det första gäller det de långväga transporterna och det komplicerade
            i att finna metoder för att inkludera miljökostnaden. Ministern
            säger att det förs samtal om denna fråga i EU-sammanhang, som
            jag uppfattade det. Men då måste ni väl ha någonting med i bagaget
            i den diskussionen. Jag skulle nog vilja att ministern vore litet
            mer precis när det gäller i vilket forum samtalen förs och vad
            som tas upp från svensk sida i diskussionen om hur man skall få
            en rättvisande prisbild beträffande transporterna.
          </note>
          <note xml:id="i-7ba2e338cffdd61b-0">
            Herr talman! För det andra säger ministern att man fortfarande
            inte vet vad som har hänt när det gäller frågan om Tyskland men
            att man redan i december uppmärksammade den. Man väntar fortfarande
            på en bekräftelse på vad som är riktiga uppgifter. Eftersom detta
            uppmärksammade redan före nyår, har det nu snart gått en och en
            halv månad. Skall jag uppfatta svaret på frågan så att ni har
            ställt en fråga om hur saken förhåller sig, att ni inte har ställt
            några krav eller framfört några principiella uppfattningar om
            att den här typen av transporter inte kan vara i överensstämmelse
            med sunt förnuft? Om jag har uppfattat det rätt, så har ni ställt
            en fråga och väntar fortfarande på ett svar. Är detta riktigt
            uppfattat?
          </note>
          <note xml:id="i-63f038a1bb7acc46-0">
            När det gäller EU:s krav på en gräns för återvinning säger ministern
            att vi kan ha högre återvinningskrav. Det har vi i Sverige också
            på en del produkter, som ministern säger. Men det finns en maximigräns.
          </note>
          <note xml:id="i-79644b3a11e9cc31-0">
            Jag fick inget besked om ifall ministern verkar för att gränsen
            skall ändras. Ministern säger att det ligger i tanken att kraven
            skall höjas successivt. Men mot bakgrund av vad som nu händer,
            när tyskarna uppenbarligen inte längre klarar av att hantera sitt
            eget avfall, vore det väl rimligt att ministern drev frågan litet
            hårdare än vad som framskymtade i svaret. Man tycks vara nöjd
            med sakernas tillstånd och driver inte frågan.
          </note>
          <note xml:id="i-2d6c052fd7660fd9-0">
            Herr talman! En fråga lämnade ministern därhän, vilket jag kan
            förstå om hon saknar kunskap om den, nämligen förbränningen av
            däck. Hur ser ministern på detta? Är det verkligen rimligt att
            vi tar emot och förbränner däck från Tyskland för att sedan skicka
            avfallet till Danmark?
          </note>
          <note xml:id="i-5b121c95d7f3b18d-0">
            Anf. 18 KIA ANDREASSON (mp)
          </note>
          <note xml:id="i-0bcef38955e0c3a4-0">
            Herr talman! Det är förfärligt att man eldar tyska däck, vilket
            man bevisligen gör. Det finns uppgifter om att 15 000 ton däck
            eldas i Linköping. Det som stör mig är kraftvärmeverkschefernas
            inställning. De uttalar att de tycker att det är positivt och
            säger t.o.m.
          </note>
          <note xml:id="i-2e9885819839fac1-0">
            att de gör en god gärning för miljön. Det är deras inställning.
          </note>
          <note xml:id="i-5b65146e4e3aa39e-0">
            Jag tycker att miljöministern skulle ta dem i örat! I
          </note>
          <note xml:id="i-4a197abe870dc9f4-0">
            alla fall tycker jag att hon skall gå ut med information till
            dessa värmeverkschefer om att vi inte tycker att återvinningssystemet
            skall vara på det här viset. Vi skall inte hålla på och elda upp
            avfallet. Det är ju inte det som är det primära och det bästa.
          </note>
          <note xml:id="i-abeb09712a9c91fb-0">
            Sedan gäller det kontrollen. Vi tillåter gråzoner.
          </note>
          <note xml:id="i-e00b49f0ae62bf41-0">
            Det plastavfall som kommer på Grüne Punkt-märkta lastbilar är
            egentligen inte Grüne Punkt, utan det handlar om en gråzon. När
            tyska konsumenter slänger sitt Grüne Punkt-avfall, kommer det
            också in annat avfall i påsen, och det just detta andra avfall,
            som är inte är Grüne Punkt-märkt utan som är Sortierrest, som
            vi tar hand om. Egentligen tillhör detta gult avfall som man skall
            tillstånd för, men det hamnar på grön lista. Det är detta som
            gör det så krångligt.
          </note>
          <note xml:id="i-ef96a433a7d3ef93-0">
            De svenska kommunala värmeverken får, som jag sade innan, mycket
            mindre avfall. Skall de nu befästa sin inställning genom att ta
            emot avfall från andra länder eller genom att öka förbränningen
            av industriavfall är ju detta mycket alarmerande. Jag skulle vilja
            att miljöministern tar upp detta i sitt svar.
          </note>
          <note xml:id="i-b09c5d8976435b9b-0">
            Anf. 19 Miljöminister ANNA LINDH (s)
          </note>
          <note xml:id="i-47edb71e5cd7ffa5-0">
            Herr talman! Jag skall försöka svara på de olika tekniska frågorna.
            Transportkostnaderna diskuteras i
          </note>
          <note xml:id="i-31b6b87c3c47af74-0">
            Technical Adaption Commity. Där diskuteras också mandatet att
            ändra bilagorna i avfallsdirektivet, och där finns möjligheten
            att påverka transportkostnaderna. Men det är som sagt var rätt
            komplicerat.
          </note>
          <note xml:id="i-1ea4845edde23445-0">
            Dessutom har Sverige arbetat för att ändra EU:s transportförordning,
            så att vissa avfallsslag som i dag står på den gröna listan istället
            lyfts upp till den gula listan. Det handlar naturligtvis också
            om att man skall kontrollera vad som ingår i exempelvis det gröna
            avfallet.
          </note>
          <note xml:id="i-5dc24c3724297d92-0">
            Dan Ericsson ansåg att han fick ett matt svar när det gällde
            återvinningsgränserna. Skälet är att höjda återvinningsgränser
            i just det här fallet inte skulle vara någon lösning. I det här
            fallet är problemet nästan det motsatta. Tyskland har högre återvinningsgränser
            än man har möjlighet att klara av. Framför allt har man inte anläggningar
            för att också klara energiutvinningen.
          </note>
          <note xml:id="i-fe6f39de63f09883-1"/>
          <note xml:id="i-ec5a0dea0873e88a-0">
            Trots detta avser Sverige att driva på, och har i flera sammanhang
            gjort det, för att gränserna skall höjas. Vi var ju inte medlemmar
            när direktivet antogs, men när olika avfallslagar senare har diskuterats,
            har
          </note>
          <note xml:id="i-6c7de3ec3aaa9b41-0">
            Sverige hela tiden varit drivande för att det skall bli så höga
            gränser som möjligt. Vi har också väldigt tydligt markerat att
            varje land måste ha möjlighet att självt så långt möjligt gå i
            täten för en så hög återvinning som det någonsin är möjligt.
          </note>
          <note xml:id="i-fcdcccb8fefa2ff5-0">
            När det gäller frågan om däck vill jag gärna kontrollera saken
            litet närmare, frågeställaren hann inte med det förut, innan jag
            direkt berör den.
          </note>
          <note xml:id="i-436c393d5e36fbcb-0">
            Själva principen är vi överens om. Vi skall få ner transporterna.
            Vi skall ha ett kretslopp. Då återstår frågan om vad vi har sagt
            till våra tyska kolleger. Vi var relativt upprörda när vi hörde
            av oss till dem i december. Då hade vi fått uppgifterna att det
            var fråga om plastavfall som egentligen skulle gå direkt till
            återvinning som i stället brändes i Sverige. Det fanns väldigt
            tydliga signaler i det brevet om vad vi ansåg om den sortens export.
            Sedan har de tyska tjänstemännen hört av sig för att få fram så
            fullödig information som möjligt.
          </note>
          <note xml:id="i-a4face9363dcf241-0">
            Om Dan Ericsson anser att de tyska tjänstemännen och politikerna
            har agerat senfärdigt, får han väl be sina partikamrater i Tyskland
            att skynda på processen.
          </note>
          <note xml:id="i-38e603691c8f02e8-0">
            Anf. 20 DAN ERICSSON (kds)
          </note>
          <note xml:id="i-a9439f4d928e98fa-0">
            Herr talman! Det är klart att vi också försöker verka med de
            instrument vi har för att påverka våra systerpartier. Nu kan ju
            kanske inte precis kristdemokraterna i Tyskland jämföras med kristdemokraterna
            i
          </note>
          <note xml:id="i-ba3dc8bb35dcbb57-0">
            Sverige. De har ju också kontakter med andra partier.
          </note>
          <note xml:id="i-76318d1ca6c2772d-0">
            Det finns ett par saker som jag avslutningsvis vill ta upp. När
            det gäller däcks- eller gummifrågan, är det bra om miljöministern
            nu tar reda fakta. Ju mer man rotade i detta, desto mer konstiga
            uppgifter fick man.
          </note>
          <note xml:id="i-121bb1ca29b8f1a9-0">
            Här ligger kanske både en och flera hundar begravda.
          </note>
          <note xml:id="i-a8f0389068c693f7-0">
            Det är bra om ministern tittar mer på detta. Det är ju faktiskt
            så att svenska miljömyndigheter har vetat om det. Då är det rimligt
            att miljöministern, som ytterst har ansvaret, undersöker saken.
            Detta kan inte vara en rimlig hantering, och det vore kanske bra
            om ministern sade det.
          </note>
          <note xml:id="i-c448afb2f123bd7c-0">
            Jag vill också ta upp detta med att tyskarna producerar mer avfall
            än vad man klarar av. Det är väl rimligt att ministern i kontakterna
            skickar mycket tydliga signaler; så här kan det inte vara. Precis
            som ministern sade, måste varje land klara av att hantera sitt
            eget avfall. Jag vet inte hur de tyska planerna för utbyggnad
            av avfallssystemet ser ut, men från svensk sida måste vi skicka
            tydliga signaler om att detta inte är acceptabelt. Detta måste
            man hantera på egen hand.
          </note>
          <note xml:id="i-26cf03011bbe9cc8-0">
            Jag hoppas att ministern får ett besked från Tyskland om hur
            det ligger till. Ligger det till på det sätt som vi tror, och
            som vi tycker är felaktigt, så hoppas jag att ministern arbetar
            aktivt för att förändra det, så att vi får stopp på denna typ
            av transporter. Jag hoppas också att hon skickar ut den tydliga
            signalen till dem som sysslar med detta i Sverige, att det inte
            är en bra verksamhet. Sedan hoppas jag att ministern snabbt lägger
            fram ett förslag till deponiskatt. Det kan faktiskt vara ett sätt
            att lösa detta.
          </note>
          <note xml:id="i-b65cdbbff3201c99-0">
            Anf. 21 KIA ANDREASSON (mp)
          </note>
          <note xml:id="i-234f20ea6be5f20c-0">
            Herr talman! Detta är inget lätt problem. Dan
          </note>
          <note xml:id="i-32fc3cd3e80fb56b-0">
            Ericsson säger att lösningen skall vara en deponiskatt.
          </note>
          <note xml:id="i-a15fd65154f2fac0-0">
            Men av detta exempel tycker jag faktiskt att man kan se att en
            deponiskatt också kan leda till att man i ökad utsträckning väljer
            förbränning. I vissa kommuner finns det indikationer på att man
            säger att det är bättre att förbränna om det blir dyrt med deponi.
            Man kan tjäna på det. Det ekonomiska systemet blir lättare.
          </note>
          <note xml:id="i-24d17c3be1021716-0">
            Detta är alltså inga lätta frågor. Vi måste se till att det inte
            blir på det viset, för jag tycker inte att det vore mycket bättre.
          </note>
          <note xml:id="i-65c0be35efa3a309-0">
            Det som också bekymrar mig är hur det skall gå med det svenska
            producentansvaret. Vi ser att plastproducenterna inte kan ta ansvaret
            för förpackningarna. Det finns plaster som man inte kan återvinna
            osv.
          </note>
          <note xml:id="i-4e2d889ccfd9f5e4-0">
            och det är väldigt dyrt.
          </note>
          <note xml:id="i-1058370258a83832-0">
            I Tyskland har företag gått samman och försökt få en anläggning
            för krackning av 300 000 ton blandat plastavfall per år, men nu
            har dessa planer och detta bygge ställts in. Anläggningen kunde
            inte garanteras tillräckligt med plast beroende på att det skulle
            bli ganska dyrt att lämna plast på detta ställe. Men om vi tar
            emot och förbränner plast, och om andra länder gör det, förhindrar
            det utvecklingen mot att hitta bättre lösningar - som just krackningsanläggningar
            osv.
          </note>
          <note xml:id="i-220118b7978b452d-0">
            Dessa lösningar kräver mycket kapital. Därför måste det bli kontroll
            och strängare krav.
          </note>
          <note xml:id="i-65698ffe19bf75b2-0">
            Anf. 22 Miljöminister ANNA LINDH (s)
          </note>
          <note xml:id="i-15ac037de6f1136a-0">
            Herr talman! Syftet med deponiskatten är att vi skall minska
            sopberget och att det skall bli dyrare att hanterar sopor. Deponi
            är dock det allra sämsta alternativet. Först kommer återanvändning,
            sedan återvinning och sedan energiutvinning. Så långt vinner man
            ju ändå något. Deponi är det allra sämsta.
          </note>
          <note xml:id="i-9c18af64a0e3ef1b-0">
            När det gäller återvinning av plaster är ett viktigt inslag att
            vi i Sverige har givit ett uppdrag för att få fram ett system
            för märkning av plaster. Detta menar vi är mycket viktigt, bl.a.
            med tanke på frågan om hur man skall hantera plaster ur återvinningssynpunkt.
          </note>
          <note xml:id="i-265dcb5662983f11-0">
            När det gäller däcken kan jag inte komma med någon omedelbar
            reaktion. En känsla man får är dock att däcken är ett område som
            borde flyttas från den s.k. gröna listan till den s.k. gula listan
            i EU. Det skulle åtminstone minska risken för den här sortens
            problem.
          </note>
          <note xml:id="i-f4cc059edfde1094-0">
            Jag är övertygad om att vi är överens i fråga om principerna.
            Vi skall ha så få transporter av sopor som möjligt. Vi skall också
            se till att vi har ett fungerande kretslopp med i första hand
            återanvändning, i andra hand återvinning, i tredje hand energiutvinning
            och först i fjärde hand deponi. Jag kommer att arbeta för detta
            gentemot EU. Jag kommer också att framföra det till den tyska
            miljöministern. Jag hoppas att också
          </note>
          <note xml:id="i-2b1bbd652bed1ff4-0">
            Dan Ericsson och Kia Andreasson använder sina partikontakter
            i Tyskland så att vi hjälps åt med att se till problemen löses
            där de har uppstått, alltså i Tyskland.
          </note>
          <note xml:id="i-b23521a6229d92ae-1">
            Överläggningen var härmed avslutad.
          </note>
          <note xml:id="i-638ce036a30af88c-0">
            8 § Hänvisning av ärenden till utskott
          </note>
          <note xml:id="i-70ec4e2cc56cb1d9-0">
            Föredrogs och hänvisades
          </note>
          <note xml:id="i-a6e19b9bf5344fc4-0">
            Motioner
          </note>
          <note xml:id="i-cb55d516aff37463-0">
            1995/96:K23-K25 till konstitutionsutskottet
          </note>
          <note xml:id="i-4d7960f0298b3591-0">
            1995/96:Kr1-Kr5 till kulturutskottet
          </note>
          <note xml:id="i-963f83956803b26f-0">
            1995/96:Kr6 yrk. 1 och 3 till kulturutskottet
          </note>
          <note xml:id="i-76b4c6f2885eb8c5-0">
            yrk. 2 till utbildningsutskottet
          </note>
          <note xml:id="i-f24d8a321c826473-0">
            1995/96:Ub7 yrk. 1, 2 och 4 till utbildningsutskottet
          </note>
          <note xml:id="i-a679295e745a77f9-0">
            yrk. 3 till kulturutskottet
          </note>
          <note xml:id="i-28fadb9234745258-0">
            yrk. 5 och 6 till socialförsäkringsutskottet
          </note>
          <note xml:id="i-d8ea61ed07ab32a3-0">
            1995/96:Ub8 till utbildningsutskottet
          </note>
          <note xml:id="i-32e0b3ae5c4f5bda-0">
            1995/96:Ub9 yrk. 1, 2, 4-6 och 11 till utbildningsutskottet
          </note>
          <note xml:id="i-3df321e952029391-0">
            yrk. 3 till socialförsäkringsutskottet
          </note>
          <note xml:id="i-258f5b7e206b5ee2-0">
            yrk. 7-10 till kulturutskottet
          </note>
          <note xml:id="i-20c6e5bf3e0fb403-0">
            1995/96:Ub10 yrk. 1 till kulturutskottet
          </note>
          <note xml:id="i-c9bda40492aca198-0">
            yrk.2, 4, 5 och 7 till utbildningsutskottet
          </note>
          <note xml:id="i-c3e73d7c599d5fb2-0">
            yrk. 3 och 6 till socialförsäkringsutskottet
          </note>
          <note xml:id="i-dcfd74645561b529-0">
            1995/96:Ub11 till utbildningsutskottet
          </note>
          <note xml:id="i-ad1d55a806d41d37-0">
            1995/96:Jo16 yrk. 1 till socialförsäkringsutskottet
          </note>
          <note xml:id="i-161675ffd8af6938-0">
            yrk. 2 och 3 till utbildningsutskottet
          </note>
          <note xml:id="i-ea44e3582de653ac-0">
            yrk. 4 till näringsutskottet
          </note>
          <note xml:id="i-475f39451a7e0066-0">
            yrk. 5-9 till jordbruksutskottet
          </note>
          <note xml:id="i-91c1e47e39383249-0">
            1995/96:A11 och A12 till arbetsutskottet
          </note>
          <note xml:id="i-462dd6d9a53b25b0-0">
            1995/96:Sf9-Sf19 till socialförsäkringsutskottet
          </note>
          <note xml:id="i-4f5f38cd9b83d19e-0">
            1995/96:L24-L27 till lagutskottet
          </note>
          <note xml:id="i-2345f0b506b09e76-0">
            1995/96:K20-K22 till konstitutionsutskottet
          </note>
          <note xml:id="i-19e5effedf399aa2-0">
            9 § Bordläggning
          </note>
          <note xml:id="i-25d0a680391043ce-0">
            Anmäldes och bordlades
          </note>
          <note xml:id="i-873cdecb7fb39813-0">
            Lagutskottets betänkande
          </note>
          <note xml:id="i-5d42adacf37824d5-0">
            1995/96:LU17 Ändring i lagen om Sveriges allmänna hypoteksbank
          </note>
          <note xml:id="i-9fafa0b747b873dd-0">
            Kulturutskottets betänkanden
          </note>
          <note xml:id="i-ad60f0936d15e379-0">
            1995/96:KrU7 Språkvård
          </note>
          <note xml:id="i-d87f1433da35db52-0">
            1995/96:KrU8 Kulturmiljöfrågor
          </note>
          <note xml:id="i-8667acf82dc3aad4-0">
            1995/96:KrU9 Forskningsinformation m.m.
          </note>
          <note xml:id="i-68dfc0b2d2b5e875-0">
            Jordbruksutskottets betänkanden
          </note>
          <note xml:id="i-30d08b7e68e32679-0">
            1995/96:JoU9 Vatten- och luftvård
          </note>
          <note xml:id="i-9b1ce753a67d43ab-0">
            1995/96:JoU13 Avfallshantering
          </note>
          <note xml:id="i-88a31b7a88fd11c5-0">
            1995/96:JoU14 Djurskydd m.m.
          </note>
          <note xml:id="i-326d2cf9af6d7d08-0">
            10 § Anmälan om interpellationer
          </note>
          <note xml:id="i-7d5c6ea2843eb043-0">
            Anmäldes att följande interpellationer framställts
          </note>
          <note xml:id="i-c42d84ee469adcf7-0">
            den 8 februari
          </note>
          <note xml:id="i-29bcb806fcad207f-0">
            1995/96:80 av Elver Jonsson (fp) till arbetsmarknadsministern
          </note>
          <note xml:id="i-89420bcc0d100932-0">
            Situationen på arbetsmarknaden
          </note>
          <note xml:id="i-41b4469d83667493-0">
            den 9 februari
          </note>
          <note xml:id="i-5803994f3939c646-0">
            1995/96:81 av Chatrine Pålsson (kds) till socialministern
          </note>
          <note xml:id="i-3aff595a7883ddcb-0">
            Mammografiscreening
          </note>
          <note xml:id="i-47d0d94b219c658e-0">
            Interpellationerna redovisas i bilaga som fogas till riksdagens
            snabbprotokoll tisdagen den 13 februari.
          </note>
          <note xml:id="i-40cbf4366fd8de7f-0">
            11 § Anmälan om frågor
          </note>
          <note xml:id="i-1cb02a973136edc5-0">
            Anmäldes att följande frågor framställts
          </note>
          <note xml:id="i-c42d84ee469adcf7-1">
            den 8 februari
          </note>
          <note xml:id="i-d701bb31b19e332a-0">
            1995/96:279 av Ingrid Näslund (kds) till utrikesministern
          </note>
          <note xml:id="i-84b054e4d5e3b927-0">
            EU och religionsfriheten
          </note>
          <note xml:id="i-df1d108d1a702c33-0">
            1995/96:280 av Marie Granlund (s) till arbetsmarknadsministern
          </note>
          <note xml:id="i-99e88d7d831a8885-0">
            Transportstödet
          </note>
          <note xml:id="i-e824395e3b003f80-0">
            Frågorna redovisas i bilaga som fogas till riksdagens snabbprotokoll
            tisdagen den 13 februari.
          </note>
          <note xml:id="i-fd16b1c6bd075eb5-0">
            12 § Kammaren åtskildes kl. 10.01.
          </note>
          <note xml:id="i-2600ce69ed762a4a-0">
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
