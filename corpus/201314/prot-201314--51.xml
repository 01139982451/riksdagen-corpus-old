<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--51</head>
          <docDate when="2013-12-20">2013-12-20</docDate>
        </div>
      </front>
      <body>
        <div>
          <note xml:id="i-671beaaf485eeace-0">
            ﻿
          </note>
          <note xml:id="i-aa0fcd08679a5b53-0">
            Riksdagens protokoll
          </note>
          <note xml:id="i-e25d20cdd8bef472-0">
            2013/14:51
          </note>
          <note xml:id="i-36f120ee41538444-0" type="date">
            Fredagen den 20 december
          </note>
          <note xml:id="i-6fc81271ffbf6133-0">
            Kl. 09:00 - 10:19
          </note>
          <note xml:id="i-f82da91513b0c724-0">
            1 § Justering av protokoll
          </note>
          <note xml:id="i-265f02f334d09e9f-0">
            Protokollet för den 13 december justerades.
          </note>
          <note xml:id="i-d6f9628b9d612151-0">
            2 § Anmälan om återtagande av plats i riksdagen
          </note>
          <note xml:id="i-3622fa240593f241-0">
            Talmannen meddelade att Ardalan Shekarabi (S) skulle återta sin
            plats i riksdagen från och med den 1 januari 2014, varigenom uppdraget
            som ersättare skulle upphöra Agneta Karlsson (S).
          </note>
          <note xml:id="i-79b197495895a919-0">
            3 § Anmälan om faktapromemorior
          </note>
          <note xml:id="i-b966f123fc70cd16-0">
            Talmannen anmälde att följande faktapromemorior om förslag från
            Europeiska kommissionen hade kommit in och överlämnats till utskott:
          </note>
          <note xml:id="i-8de9e6026f793e1d-0">
            KOM(2013) 740
          </note>
          <note xml:id="i-2aed78b0558c2670-0">
            KOM(2013) 800
          </note>
          <note xml:id="i-714eaa4d54e5801d-0">
            4 § Anmälan om granskningsrapporter
          </note>
          <note xml:id="i-46dc6ab91fbf2620-0">
            Talmannen anmälde att följande granskningsrapporter hade kommit
            in från Riksrevisionen:
          </note>
          <note xml:id="i-71bdb80ed9ca5bfb-0">
            5 § Ärenden för hänvisning till utskott
          </note>
          <note xml:id="i-54daae6c29431a86-0">
            Följande dokument hänvisades till utskott:
          </note>
          <note xml:id="i-1af2cf45512707cc-0">
            den 12 februari 2014
          </note>
          <note xml:id="i-841e157a3941dcdd-0">
            den 11 februari 2014
          </note>
          <note xml:id="i-6e65a842a17a3b45-0">
            6 § Svar på interpellationerna 2013/14:171 och 174 om regeringens
            finanspolitik och Västmanland och Dalarna
          </note>
          <note type="speaker" xml:id="i-783f9018ae9a75e5-0">
            Anf. 1 Finansminister ANDERS BORG (M):
          </note>
          <u who="unknown" next="cont" xml:id="i-049454171e00a269-0">
            <seg xml:id="i-a927db66b337246e-0">
              Herr talman! Roza Güclü Hedin och Anna Wallén har frågat mig
              varför regeringen har prioriterat skattesänkningar framför satsningar
              på infrastruktur och utbildning i budgetpropositionen för 2014.
            </seg>
            <seg xml:id="i-720793362c9eafd1-0">
              Regeringen prioriterar vid varje budgetproposition de åtgärder
              som kan förväntas ge störst samlad effekt för en bättre fungerande
              ekonomi. Sedan tillträdet 2006 har regeringen kunnat göra satsningar
              på både infrastruktur och utbildning samt kunnat sänka skatterna
              för framför allt låg- och medelinkomsttagare. Detta har kunnat
              ske tack vare och som en del av en politik som har fokuserat på
              att få fler i arbete. En politik för fler i arbete behöver innefatta
              såväl sänkta skatter på arbete som infrastruktursatsningar och
              utbildningssatsningar.
            </seg>
            <seg xml:id="i-1248141a972926e3-0">
              Sverige lägger betydande resurser på utbildning och infrastruktur.
              Regeringen har ökat resurserna på dessa områden. Våra utgifter
              för utbildning som andel av bnp är 25 procent högre än genomsnittet
              bland OECD-länderna. Antalet som börjar på högskolan har ökat
              sedan 2006. Regeringen höjde i och med förra årets infrastrukturproposition
              satsningarna på infrastruktur med nära 20 procent till 522 miljarder
              kronor 2014–2025. De ansvariga planupprättarna i respektive län
              har för närvarande i uppdrag att föreslå planer för utveckling
              av den regionala transportinfrastrukturen. Regeringen ska därefter
              under våren 2014 fatta beslut avseende den nationella planen och
              länsplanerna.
            </seg>
            <seg xml:id="i-714886633ceb0ec7-0">
              Regeringen har för 2014 lagt fram en offensiv budgetproposition.
              Givet det svaga efterfrågeläget finns det ett behov av att under
              de närmaste åren stimulera efterfrågan. Vi satsar därför framför
              allt på att stärka hushållens ekonomi och därigenom tillväxten.
              Jobbskatteavdragen stärker vidare tillväxtförutsättningarna genom
              att göra det mer lönsamt att arbeta. Jobbskatteavdragen bedöms
              på sikt öka sysselsättningen med 119 000 personer.
            </seg>
          </u>
          <note xml:id="i-f25067cd47266896-0">
            Anf. 2 ANNA WALLÉN (S):
          </note>
          <u who="unknown" prev="cont" xml:id="i-84ae77b1e23a4a5e-0">
            <seg xml:id="i-b98cf5e231905f44-0">
              Herr talman! Jag vill börja med att tacka finansminister Anders
              Borg för svaret på min interpellation. Över 13 000 människor i
              Västmanland, som jag kommer från, är arbetslösa. Över 400 000
              människor i Sverige är arbetslösa. Samtidigt ropar näringslivet
              efter kompetens. Var femte rekryteringsförsök misslyckas. Rekryteringsgapet
              blir större och större. Detta får stora samhällsekonomiska konsekvenser
              och hämmar tillväxten.
            </seg>
            <seg xml:id="i-1eeef7d7b1109b53-0">
              I det läget väljer regeringen, med finansminister Anders Borg
              i spetsen, att prioritera bort investeringar i det som gör människor
              anställbara, nämligen utbildning. Regeringen lägger i sin budget
              20 gånger mer pengar på skattesänkningar än på satsningar på skolan.
            </seg>
            <seg xml:id="i-5db8aafcb2b172be-0">
              Bakom arbetslöshetssiffrorna finns en massa människor, en massa
              människor med vilja att arbeta och med erfarenheter som arbetsmarknaden
              behöver. De kanske bara behöver en kort arbetsmarknadsutbildning
              eller en praktikplats för att kunna ta steget att bli anställda.
              I stället hamnar allt fler i ett socialt och ekonomiskt utanförskap.
              Det är alarmerande.
            </seg>
            <seg xml:id="i-6f38ac62c8abf970-0">
              Människor tvingas då, som sista utväg, att söka ekonomiskt bistånd
              för att få mat på bordet och tak över huvudet. Utbetalningarna
              av försörjningsstöd har ökat med 31 procent sedan 2007. Mitt bland
              de siffrorna finns en massa barn, barn som oroar sig för sina
              föräldrars ekonomi.
            </seg>
            <seg xml:id="i-c71e38993ab2add7-0">
              Sociala medier används i dag flitigt. Den senaste tiden har jag
              fått en massa meddelanden framför allt på Facebook, där man vädjar
              till mig att stödja barnfamiljer som har det väldigt tufft ekonomiskt.
              Det handlar om allt från att ge stöd till att de ska kunna köpa
              mat, blöjor och kläder, och nu i jultider är det många som vill
              ha hjälp med julklappar till sina barn.
            </seg>
            <seg xml:id="i-c50ddc6844162fe7-0">
              Jag skulle vilja delge Anders Borg en konversation som jag hade
              på Facebook. Jag får ett meddelande från Maria i Västerås:
            </seg>
            <seg xml:id="i-cb1f60ac70f89b93-0">
              – Hej, hej, min kompis är diakon och undrar om det finns några
              familjer som är villiga att bli hemlig fadder till en familj i
              Västerås genom att köpa två julklappar till barnen.
            </seg>
            <seg xml:id="i-8cbbb537753790b6-0">
              Marika från Västerås svarar:
            </seg>
            <seg xml:id="i-b3556eaa4ec22614-0">
              – Hjälp mig lite, är ni snälla. Jag känner mig kluven. Det känns
              som att jag översvämmas av rop på hjälp. Och jag vill hjälpa.
              Och jag har hjälpt genom gåvor till Läkare Utan Gränser, skänkt
              diverse saker i Facebookgrupper, exempelvis till och med trasiga
              skor, som samlar in kläder och nu även julklappar.
            </seg>
            <seg xml:id="i-83d93884b51bf011-0">
              Marika fortsätter:
            </seg>
            <seg xml:id="i-2cc742d19b43ce3e-0">
              – Samtidigt växer en känsla i mig av att det här är fel. Borde
              inte vårt samhälle se till att barnen har mat och kläder och att
              föräldrarna har råd med julklappar? Borde inte nationer världen
              över skicka humanitär hjälp finansierad med skattemedel i stället
              för att vi ska skänka hundralappar hit och dit? Borde inte Svenska
              kyrkan ha pengar att använda till de behövande?
            </seg>
            <seg xml:id="i-70cad139dbd7b009-0">
              – Om jag fortsätter att bidra med gåvor, skriver Marika, känns
              det som att jag accepterar ett skitsystem och bidrar till att
              behålla det. Samtidigt vill jag inte att människor ska lida en
              enda dag i onödan. Jag känner mig så kluven. Hur tänker ni? avslutar
              Marika.
            </seg>
            <seg xml:id="i-c2c67ac4f38ce4d3-0">
              Jag vill därför ställa Marikas fråga till mannen som är ytterst
              ansvarig, nämligen finansminister Anders Borg: Borde inte vårt
              samhälle se till att man har mat och kläder till sina barn? Barnfattigdom
              hör inte hemma i Sverige och ingen annanstans heller. Det viktigaste
              för att barn inte ska behöva växa upp i fattigdom är att deras
              föräldrar får ett jobb. Det är också viktigt att vi har en skola
              där varje barn får en bra utbildning och fritidsaktiviteter som
              inte kostar skjortan.
            </seg>
            <seg xml:id="i-dfa18cd82c833089-0">
              Anders Borg har satsat stora pengar på att subventionera privatköpt
              läxläsningshjälp, samtidigt som Anders Borg aldrig har skjutit
              till resurser till läxläsningsverksamhet i skolan eller på fritidshemmen.
              Det spelar stor roll inte minst för de barn som har det jobbigt
              hemma.
            </seg>
            <seg xml:id="i-4f439d30678df175-0">
              Jag vill nu fråga Anders Borg: Borde inte vårt samhälle fungera
              så att våra barn har mat på bordet och vinterkläder? Varför får
              inte alla barn läxläsningshjälp?
            </seg>
          </u>
          <note type="speaker" xml:id="i-309f8b14bdc0e263-0">
            Anf. 3 ROZA GÜCLÜ HEDIN (S):
          </note>
          <u who="roza_guclu_hedin_7ec1ab" xml:id="i-2fae58077629d681-0">
            <seg xml:id="i-97dc31588868adca-0">
              Herr talman! Jag vill också tacka ministern för svaret på min
              interpellation. Och jag vill börja med att berätta varför jag
              ställde den här interpellationen till ministern.
            </seg>
            <seg xml:id="i-63494436a7d7032d-0">
              I mitten av september såg jag att en ny Facebooksida hade startat:
              Matkassen. För er som inte vet vad det är kan jag säga att det
              är en sida som sköts och drivs helt ideellt av några personer
              som från början fick en idé om att skänka en fredagsmyskasse till
              en behövande barnfamilj. Därför startade sidan där privatpersoner
              agerar givare och hjälper andra med det mest grundläggande. Gensvaret
              blev enormt.
            </seg>
            <seg xml:id="i-58566cb801712208-0">
              Om man går in och läser på sidan kan man se att de hittills har
              hjälpt över 1 400 barnfamiljer på tre månader med det som man
              kan tycka borde vara självklarheter. Det handlar om mammor och
              pappor som behöver mat, välling, blöjor, kläder och leksaker till
              sina barn, människor som har det ekonomiskt kärvt, som har hamnat
              mellan stolarna, är utförsäkrade, sjukskrivna eller ensamstående
              med små marginaler.
            </seg>
            <seg xml:id="i-f2f4d749c31aab18-0">
              Herr talman! Jag vill inte stå här i dag och dra några snyfthistorier.
              Men jag kan inget annat än att bli ledsen. Det jag pratar om är
              verkligheten, och utvecklingen är oroväckande. När jag såg omfattningen
              av det som skedde på den här sidan blev jag arg. Vissa påstår
              att det inte finns någon barnfattigdom, att debatten är överdriven.
            </seg>
            <seg xml:id="i-f57aed2a8a5923d5-0">
              Jag vill att ministern svarar på en sak: Är dessa 1 400 barnfamiljer
              på låtsas? Är deras livssituation tagen ur luften? Och, framför
              allt, är detta något ministern tar på allvar och vill göra någonting
              åt?
            </seg>
            <seg xml:id="i-4a901c6a9da0af4a-0">
              Ministern säger i sitt svar att regeringen ser budgetpropositionen
              som mycket offensiv och att efterfrågan ska stimuleras genom att
              stärka hushållens ekonomi. Och det gör man – klassisk moderat
              politik – genom att sänka skatterna, vilket leder till en minskning
              av offentlig sektor, en minskning av skolan och en minskning av
              tryggheten.
            </seg>
            <seg xml:id="i-440f6830ce903919-0">
              Jag blir provocerad när jag har facit i hand. Anders Borgs stimulans
              gynnar inte dem som i dag står utan jobb: våra pensionärer och
              de med sjukersättning eller försörjningsstöd. Snarare stimuleras
              en klyftökning. Stimulansen gynnar uppenbarligen inte de 1 400
              barnfamiljer som behöver samhällets och andra medmänniskors stöd
              för att klara sin vardag.
            </seg>
            <seg xml:id="i-2d1ca913ac703e90-0">
              Det är nog faktiskt bara Anders Borg och den borgerliga regeringen,
              herr talman, som tror att verkligheten är en annan. De anser kanske
              inte att det är deras ansvar. Det är kanske den arbetslöse, den
              sjuke och pensionären som bör kämpa lite extra för att få vardagen
              att gå ihop.
            </seg>
            <seg xml:id="i-72f75007918c5f7f-0">
              De blundar för en mängd människor, närmare bestämt de 400 000
              arbetslösa i vårt land. Det är nästan 10 000 arbetslösa i mitt
              län Dalarna som trots regeringens politik fortfarande står utan
              jobb och sysselsättning.
            </seg>
            <seg xml:id="i-e3f9ed42285ebb9b-0">
              Arbetslösheten är historiskt hög. Situationen i den svenska skolan
              är under all kritik. Barnen får inte det stöd de behöver i skolan
              för att klara sin skolgång. Det är färre som studerar vidare på
              högskolan. Bara i Dalarna har antalet utbildningsplatser de senaste
              två åren minskat med över 1 000 platser.
            </seg>
            <seg xml:id="i-860566fab2c42de4-0">
              Skattesänkningar inger ingen tröst, Anders Borg, när vi ser att
              klyftorna ökar i landet och att allt fler hamnar i utanförskap
              och försörjningsstöd. Frustrationen ökar hos dem som förväntas
              kunna utföra ett bra arbete inom offentlig sektor: socialarbetare,
              undersköterskor och alla lärare.
            </seg>
            <seg xml:id="i-caf451d409a725fd-0">
              Politiken måste utgå från verkligheten. Något annat är ett svek
              mot dem som varje dag vaknar och inte har någon sysselsättning
              eller något arbete att gå till. Vilken verklighet lever finansministern
              i, herr talman?
            </seg>
          </u>
          <note type="speaker" xml:id="i-96857cfee1bd58de-0">
            Anf. 4 CARL-OSKAR BOHLIN (M):
          </note>
          <u who="carl-oskar_bohlin_06c46e" next="cont" xml:id="i-c877ddb3acd73560-0">
            <seg xml:id="i-f492b73f9d7ebef5-0">
              Herr talman! Jag kan konstatera att det lackar mot jul och att
              det nya året snart är här. Då undrar man: Hur kan man, som socialdemokratisk
              företrädare, stå i den här talarstolen elva dagar före nyårsafton
              och ifrågasätta det femte jobbskatteavdraget när man om elva dagar
              ställer sig bakom samma jobbskatteavdrag?
            </seg>
            <seg xml:id="i-5c4e501bebbe55b7-0">
              Det blir lite märkligt. Det kan tyckas som slöseri med finansministerns
              tid att stå här och ifrågasätta en reform som man är beredd att
              backa upp om elva dagar.
            </seg>
            <seg xml:id="i-74df7a4072e39dd0-0">
              Det vore mer intressant om ni lade tiden på att förklara hur
              ni tänker finansiera reformen. Det är faktiskt färre som känner
              till hur ni finansierar jobbskatteavdraget än som har receptet
              på Spendrups julmust.
            </seg>
            <seg xml:id="i-d100a9382e5423c3-0">
              Om Roza Güclü Hedin nu är intresserad av att jobben ska komma
              till i Dalarna måste man fråga sig varför hon företräder ett politiskt
              alternativ som konsekvent slår allra hårdast mot den viktigaste
              näringen i Dalarna, nämligen vår besöksnäring. Vi är det tredje
              turistlänet, herr talman.
            </seg>
            <seg xml:id="i-9845fe66079884a0-0">
              Låt mig ge ett exempel. Jag besökte för en dryg månad sedan en
              fantastisk entreprenör vid namn Bo Funcke. Han har startat och
              driver den största skidanläggningen utanför fjällvärlden. Han
              anställer varje år 450 personer. Av dem är 300 under 23 år.
            </seg>
            <seg xml:id="i-ca2ce6f0b2cd753f-0">
              Den dag jag var där var det dags för anställningsintervjuer inför
              årets säsong. Jag mötte blickar fyllda av förväntan hos människor
              som var där för sin kanske första arbetsintervju. Det var inte
              utan att jag blev ganska emotionellt påverkad eftersom det var
              på just den arbetsplatsen jag som 17-åring hade min första kontakt
              med arbetsmarknaden när jag började jobba extra som skidlärare.
            </seg>
            <seg xml:id="i-c7d109f03c2d381a-0">
              Tyvärr var Bosse bekymrad. Han var bekymrad inför vad som skulle
              hända nästa säsong. Han har insett att om det rödgröna förslaget
              att tredubbla arbetsgivaravgiften för unga under 23 år går igenom
              kostar det hans företag 2–3 miljoner kronor. Bosse var extremt
              tydlig. Det kommer att slå mot antalet anställda på Romme Alpin.
            </seg>
            <seg xml:id="i-40c5d6ab044f23b9-0">
              Jag frågar mig: Varför vill Roza Güclü Hedin och hennes parti
              förvägra människor att få jobb på Romme Alpin utanför Borlänge?
              Det skulle vara en reform som skulle slå oerhört hårt mot vår
              besöksnäring eftersom den i allt väsentligt sysselsätter unga
              människor – människor som inte tidigare haft en kontakt med arbetsmarknaden.
            </seg>
            <seg xml:id="i-81e64aba15259958-0">
              Då har vi inte ens nämnt den rödgröna föreslagna höjningen av
              restaurangmomsen. Ni riktar och skjuter en tvåstegsraket rätt
              mot Sveriges unga. Det, herr talman, är inte att ta ansvar för
              jobben i Dalarna.
            </seg>
          </u>
          <note xml:id="i-a14fa8a41a278944-0">
            Anf. 5 GUNNAR ANDRÉN (FP):
          </note>
          <u who="carl-oskar_bohlin_06c46e" prev="cont" xml:id="i-28a41cf344580dff-0">
            <seg xml:id="i-4910be1f7a89a393-0">
              Herr talman! Många människor har det svårt i Sverige – i Dalarna
              och i Västmanland – inför julen. Så är det – alldeles för många
              människor. Den grundläggande frågan är: Hur ska samhället förhålla
              sig så att de får det bättre?
            </seg>
            <seg xml:id="i-fb84af67e773186f-0">
              Det finns inte en väg utan två, som samverkar. Det är naturligtvis
              mer stöd, men det grundläggande är något annat: Vi måste eftersträva
              fler jobb.
            </seg>
            <seg xml:id="i-3fc466317ae6ef35-0">
              Ibland kan man förvåna sig en smula över en del inlägg. I de
              inlägg jag hörde från interpellanterna – och jag tyckte att jag
              lyssnade uppmärksamt – nämndes inte orden företagare, företagande,
              företag eller arbetsgivare.
            </seg>
            <seg xml:id="i-b7fc82319c5d7afc-0">
              Det är klart att om man glömmer bort grunden för vårt välstånd,
              nämligen människor i arbete, kommer allt fler att hamna i det
              vi kan kalla utanförskap, som onekligen är ett mångfasetterat
              begrepp.
            </seg>
            <seg xml:id="i-a301587e87d155bd-0">
              Jag hörde i går Magdalena Andersson, som är Socialdemokraternas
              företrädare i ekonomiska frågor på riksplanet. Hon var bekymrad.
              Om jag hade varit i motsvarade situation skulle jag ha intagit
              en annan position inför de siffror som presenterades i går. Jag
              skulle ha varit glad över att sysselsättningen är på väg upp.
              Det är intressant vilken attityd man intar.
            </seg>
            <seg xml:id="i-bc37b3d56f9f8d24-0">
              Sysselsättningen ökar, herr talman. Vi har aldrig haft så många
              i sysselsättning i den grupp som mäts, 20–64 år: ungefär 80 procent.
              Antalet kvinnor inkluderas också i genomsnittet. Det är viktigt
              att säga det, för en del länder mäter på andra sätt och får kanske
              ännu högre siffror.
            </seg>
            <seg xml:id="i-b69cbfc85dcd1c34-0">
              Vi ska vara glada över att konjunkturen håller på att vända,
              för det kommer att hjälpa människor i både Västmanland och Dalarna
              genom att skapa ökad köpkraft i dessa län.
            </seg>
            <seg xml:id="i-30cc127e515e1388-0">
              Jag har noterat att herr vice ordföranden i skatteutskottet,
              Leif Jakobsson, sitter här. Tillsammans gjorde vi en resa tidigare
              i år till Malmö. En av de saker jag tror att vi båda slogs av
              då var att utanförskapet i Malmö i väldigt hög grad har skapats
              av för dålig köpkraft i stora grupper i staden.
            </seg>
            <seg xml:id="i-20b3ac1f5f7694ff-0">
              Det måste man göra något åt, och det kan man inte göra på annat
              sätt än genom att höja sysselsättningsgraden. Det är det allra
              viktigaste. Det hade de fullt klart för sig i Malmö, och alla
              politiker där jobbar för det.
            </seg>
            <seg xml:id="i-e5be3a567ce86af0-0">
              Allra sist: Finns det någon motsättning mellan skattesänkningar
              och satsning på infrastruktur och utbildning? Det är en högst
              ideologisk fråga.
            </seg>
            <seg xml:id="i-6b8030e17e57a434-0">
              Jag har, som jag har sagt tidigare, aldrig riktigt förstått varför
              Socialdemokraterna numera – de har inte alltid gjort det – anser
              att din lön, din pension och din ersättning från företagande tillhör
              staten och det offentliga och inte i grunden tillhör det som Ernst
              Wigforss kallade lönen för mödan. Där har jag en svårighet att
              förstå den socialdemokratiska ideologin.
            </seg>
          </u>
          <note type="speaker" xml:id="i-a76a976b05d9c5e2-0">
            Anf. 6 Finansminister ANDERS BORG (M):
          </note>
          <u who="unknown" next="cont" xml:id="i-049454171e00a269-1">
            <seg xml:id="i-ed8e60190521185f-0">
              Herr talman! Debatten handlar om vad man ska göra med ett land
              när det drabbas av en internationell lågkonjunktur. År 2008 föll
              Lehman Brothers, och sedan dess har världen befunnit sig i kris.
              Eurozonen har haft fallande tillväxt de senaste två åren och alltså
              befunnit sig i recession under såväl 2012 som 2013. Arbetslösheten
              är nu uppe på 12 procent.
            </seg>
            <seg xml:id="i-8f39409d657dbbb2-0">
              Det är rätt uppenbart att den enda motåtgärd man kan vidta om
              världen växer långsamt och man är ett litet, exportberoende land
              är att stötta den inhemska efterfrågan och samtidigt förstärka
              den internationella konkurrenskraften. Det är väldigt tydligt
              att det har varit de två huvudspår regeringen har arbetat utifrån.
            </seg>
            <seg xml:id="i-901188fcf3709a42-0">
              Vi har gjort breda satsningar på infrastruktur. Vi ligger i dag
              bland de utvecklade länder i Europa som har högst infrastruktur
              och offentliga investeringar. Vi ligger tillsammans med Danmark
              i topp när det gäller satsningar på utbildning, för det är centralt
              och viktigt. Vi är tillsammans med de nordiska länderna det land
              som lägger störst resurser på aktiva åtgärder för att hålla människor
              i aktivitet under en period av arbetslöshet.
            </seg>
            <seg xml:id="i-16e8032f4f94fc44-0">
              Samtidigt har vi gjort breda insatser för att förstärka konkurrenskraften.
              Vi har sänkt bolagsskatten, tagit bort förmögenhetsskatt och kraftigt
              ökat investeringarna i forskning och utveckling, och vi har förbättrat
              skatteklimatet för entreprenörer. Till detta kommer att vi har
              varaktigt förbättrat arbetsmarknadens funktionssätt genom jobbskatteavdrag,
              som också har hållit uppe den inhemska konsumtionen.
            </seg>
            <seg xml:id="i-d93093bfb4114c10-0">
              Vi har alltså brett stöttat efterfrågan i Sverige och samtidigt
              försökt förstärka den internationella konkurrenskraften. Det är
              klart att man kan jobba med att enbart stimulera efterfrågan genom
              höjda barnbidrag eller till och med åtgärder som höjd a-kassa,
              vilket försämrar ekonomins långsiktiga funktionssätt, men det
              är naturligtvis bättre om man i stället vidtar åtgärder som både
              gör att man stöttar konjunkturen och leder till att fler människor
              på lång sikt kommer i arbete.
            </seg>
            <seg xml:id="i-b8f8f818b2e2ade6-0">
              Vi ser också att Sverige går i rätt riktning. Eurostat publicerade
              bara för någon vecka sedan sin månadsstatistik för sysselsättningen,
              och Sverige ligger tillsammans med ett antal länder i Öst- och
              Centraleuropa högst när det gäller sysselsättningstillväxt – vi
              hade i den senaste egna månadsstatistiken en ökning på 75 000
              personer. Vi kan till exempel notera att KI i den bedömning som
              presenterades i veckan räknade med en sysselsättningsökning under
              2013 och 2014 på 100 000 personer.
            </seg>
            <seg xml:id="i-89d9b03ec8f29473-0">
              Sverige avviker alltså från den övriga europeiska utvecklingen
              genom att vi faktiskt får en starkare sysselsättningsutveckling
              än vi hade väntat oss. Samma sak ser vi när det gäller arbetslösheten:
              Jämfört med i december förra året har vi fått revidera ned arbetslöshetsprognoserna
              från 8 ½ till 7 ½ procent. Detta beror naturligtvis på att en
              del av de åtgärder vi har vidtagit bidrar till att stötta efterfrågan
              och förstärka ekonomins funktionssätt.
            </seg>
            <seg xml:id="i-fdb8b30d86b79f09-0">
              Sedan är det också centralt att vi håller sammanhållningen i
              ekonomin i god ordning under en kris. Ett samhälle mår inte bra
              av att drivas isär. Det är därför regeringen i praktiskt taget
              alla budgetar under mandatperioden har lagt fram åtgärder riktade
              till hushåll med mindre ekonomiska marginaler. Vi har höjt flerbarnstilläggen,
              förbättrat bostadstilläggen för förtidspensionärer och pensionärer,
              förstärkt barndelen i studiemedlen, höjt barndelen i bostadsbidragen
              och generellt höjt bostadsbidragen.
            </seg>
            <seg xml:id="i-4ed107a494a734e5-0">
              Detta är riktade åtgärder för att förbättra den ekonomiska situationen
              för dem med små marginaler. Vi kan konstatera att andelen barn
              som enligt Eurostats statistik lever under svåra materiella förhållanden
              har minskat från 3 procent till något över 1 procent under perioden
              2006 till i dag – samtidigt som genomsnittet för Europa ligger
              på nära nog 10 procent. Andra länder liknande oss, typ Tyskland
              och Frankrike, ligger på ungefär 5 procent.
            </seg>
            <seg xml:id="i-6e4e23ae57da5ca2-0">
              Tack vare att vi har en stark välfärdsstat och tack vare att
              vi har tillfört resurser har Sverige alltså klarat av sammanhållningen
              under krisen bättre än de flesta andra länder. Det är bra krispolitik,
              herr talman.
            </seg>
          </u>
          <note xml:id="i-87ee5086cc6955db-0">
            Anf. 7 ANNA WALLÉN (S):
          </note>
          <u who="unknown" prev="cont" xml:id="i-84ae77b1e23a4a5e-1">
            <seg xml:id="i-9f853dfaee522d8b-0">
              Herr talman! Anders Borg beskriver i sitt inlägg hur framgångsrikt
              Sverige är – hur bra det går och hur väl vi har klarat den ekonomiska
              krisen. Men det är bara att lyssna på det jag sade i mitt förra
              inlägg: Föräldrar vädjar via Facebook att människor i Sverige
              ska hjälpa dem för att de ska kunna ha mat och kläder till sina
              barn. Jag tror inte att de har samma bild av det framgångsland
              som Anders Borg nyss beskrev.
            </seg>
            <seg xml:id="i-14884156ff853d55-0">
              I går hade Anders Borg en presskonferens där han siade om läget
              för 2014. Han trodde då att arbetslösheten, som i dag är strax
              över 8 procent, skulle hamna på 7,7 procent. Jag vet inte riktigt
              vilken spådam Anders Borg går till, men mitt tips är att kanske
              byta. År 2011 sade spådamen till Anders Borg att arbetslösheten
              under 2014 skulle vara på 5 procent. Anders Borg har nu elva dagar
              på sig att pressa arbetslösheten från 8 till 5 procent, herr talman.
            </seg>
            <seg xml:id="i-76ee454e3b91e54a-0">
              Klyftorna i samhället ökar. Det vi nu ser är hur en tredjedel
              av svenskarna med sänkta inkomster halkar efter alltmer. Ett uttryck
              för detta är ökningen av den relativa fattigdomen i Sverige, alltså
              den del av hushållen som har en inkomst som är mindre än hälften
              av Medelsvenssons. Den gruppen har enligt SCB ökat från 5,2 procent
              2006 till 8,3 procent 2011.
            </seg>
            <seg xml:id="i-1fde6e8c67766c44-0">
              Förklaringarna till att fler och fler halkar efter är mycket
              enkla: Arbetslösheten har skjutit i höjden under Alliansens tid
              vid makten, och allt färre arbetslösa har i dag ett försäkringsskydd.
              Allt fler lever under längre perioder på försörjningsstöd och
              bidrag. Barnbidraget har inte höjts sedan 2005, och pensionärer
              med ett helt arbetsliv i ryggen betalar i dag högre skatt än de
              som arbetar.
            </seg>
            <seg xml:id="i-dab93425dfffb53f-0">
              Vid årsskiftet genomför regeringen en ny inkomstskattesänkning,
              det så kallade femte jobbskatteavdraget. Det ger omkring 270 kronor
              mer i månaden för en vanlig löntagare och kostar statskassan 12
              miljarder. Stödet för det nya avdraget är dock svagt – enligt
              en ny opinionsundersökning som Sifo gjort på uppdrag av SVT:s
              Agenda tycker 58 procent av de tillfrågade att det är mycket dåligt
              eller ganska dåligt att införa ett femte jobbskatteavdrag. Svenska
              folket har fått nog av skattesänkningar, Anders Borg. Man får
              helt enkelt betala ett alltför högt pris för skattesänkningarna.
              Barnen får betala, och vi klarar inte vår gemensamma välfärd.
            </seg>
            <seg xml:id="i-f4ea9583321cfe39-0">
              Vad drar Anders Borg för slutsatser av att svenska folket har
              fått nog av skattesänkningar, och var är regeringens satsningar
              på jobb och utbildning?
            </seg>
            <seg xml:id="i-ab343eefef1ad87b-0">
              I stället för att göra skattesänkningar vill vi socialdemokrater
              genomföra en rad insatser för jobb, skola, sjukvård och sammanhållning.
              För att se till att fler får jobb investerar vi i bristyrkesutbildningar
              så att de jobb som redan finns men inte tillsätts kan tillsättas.
              Vi investerar i yrkesintroduktionsjobben, och vi ersätter fas
              3 med extratjänster i välfärden. Vi ska göra om den av regeringen
              djupt misskötta Arbetsförmedlingen till en matchningsspecialist,
              och vi vill komma till rätta med det rekryteringsgap som råder,
              där många företag och arbetsgivare inte hittar den kompetens de
              söker. Vi vill rikta ett kraftigt stöd till de arbetsgivare som
              tar sig an en ung person och färdigutbildar honom eller henne
              på arbetsplatsen.
            </seg>
            <seg xml:id="i-611cbf1ff2e19bb1-0">
              Vi vill också – håll i dig nu, Gunnar Andrén – ta bort den andra
              sjuklöneveckan för att minsta risken för småföretag som vill nyanställa.
              Vi prioriterar mindre klasser i skolan, obligatorisk sommarskola
              och läxläsningshjälp för alla. Vi möter och ser behovet av att
              stärka barnbidraget och underhållsstödet. Vi socialdemokrater
              vill inte höja skatten för vanliga löntagare; vi vill i stället
              öka intäkterna till staten genom att ta bort dyra och ineffektiva
              skattesänkningar som regeringen har infört. På så sätt får vi
              råd med satsningar på jobb och utbildning.
            </seg>
            <seg xml:id="i-34db3b4bbd5ddfab-0">
              Anders Borg! Du måste inse att skattesänkarvinden har vänt. När
              ska regeringen och Moderaterna inse att skattesänkningspolitiken
              skapar ett ojämlikt samhälle, och var är era satsningar på jobb
              och utbildning?
            </seg>
          </u>
          <note type="speaker" xml:id="i-dbefa02357b1e818-0">
            Anf. 8 ROZA GÜCLÜ HEDIN (S):
          </note>
          <u who="roza_guclu_hedin_7ec1ab" xml:id="i-2fae58077629d681-1">
            <seg xml:id="i-bfb0a646f9fca361-0">
              Herr talman! Jag vill först bemöta Carl-Oskar Bohlin med att
              jag tycker att det är respektlöst att säga att jag står här och
              slösar finansministerns tid när jag precis har berättat om de
              1 400 barnfamiljer som behöver hjälp till kläder, mat, välling
              och blöjor åt sina barn. Det tycker jag är respektlöst, herr talman.
            </seg>
            <seg xml:id="i-bc0d3e3f708cba6a-0">
              I måndags träffade jag en tjej som heter Carola. Hon är en av
              dessa hjältinnor som gör skillnad. Hon är 30 år, utbildad barnskötare
              och har sedan hon var 18 år kämpat med extrajobb och försörjningsstöd
              och aldrig fått någon fast tjänst. För två somrar sedan ville
              hon tillbringa en sommar tillsammans med sin son. Hon fick försörjningsstödet
              kapat för att hon inte kunde aktivt söka arbete under två veckor.
            </seg>
            <seg xml:id="i-9092cceb06eade54-0">
              Hon fick välja sonen eller hyran. Hon valde naturligtvis sitt
              barn och sålde allt som gick att sälja i hemmet för att kunna
              ge sin son en fin sommar.
            </seg>
            <seg xml:id="i-d8494dab65686ebf-0">
              Det här gjorde att hon valde att själv göra någonting för alla
              dem som är i samma situation som hon själv. Hon startade även
              hon en Facebooksida där hon hjälper och har hjälpt hemlösa och
              behövande i Falun med mat, kläder och det allra mest nödvändiga.
              Hon är en hjältinna. Hon vill starta en gratis lokalbutik där
              hon kan ge människor det som de behöver, säger hon. Och jag säger
              till Carola: Du är unik, du är fantastisk. Framför allt är du
              inte egoistisk, men det du gör och vill göra ska du inte behöva
              göra i Sverige 2013.
            </seg>
            <seg xml:id="i-556a02f468a281ed-0">
              Säg mig, Anders Borg, om politik handlar om att vilja något,
              kan man då välja bort detta? Ska det vara så här i Sverige 2013?
            </seg>
            <seg xml:id="i-a9f297e0df6ce647-0">
              Anders Borg är bra på att jämföra Sverige med andra länder. Allt
              är bra; det är inga bekymmer. Och du är bra på att läsa statistik
              men har väldigt svårt att se människor som lever i en annan verklighet.
              Ser inte Anders Borg den verklighet som jag beskriver?
            </seg>
            <seg xml:id="i-72a18c9af64bc400-0">
              Riksdagens utredningstjänst har tagit fram siffror för försörjningsstödet
              i Dalarna. Siffrorna är tydliga. Man kan se en markant ökning
              i de flesta av länets 15 kommuner. Ökningarna har skett i högre
              takt mellan 2006 och 2012. Finns det ett samband med er politik?
              Jag vet inte. Men de som arbetar med personer som uppbär försörjningsstöd
              vittnar om ett tuffare klimat, ökade krav i arbetslivet och fler
              i behov av social rehabilitering. Man säger att de flesta har
              en stark önskan att få arbeta men att det krävs en matchning.
              De slussas mellan olika instanser som alla svarar att det inte
              finns några resurser. Hur är detta förenligt med arbetslinjen?
              Om allt är så bra, varför har inte detta blivit bättre, Anders
              Borg?
            </seg>
            <seg xml:id="i-8cd2ffe4ef793fba-0">
              Enligt Arbetsförmedlingens bedömning finns det en efterfrågan
              på arbetskraft, men det finns en missmatch. Även näringslivet
              ropar efter kompetent arbetskraft.
            </seg>
            <seg xml:id="i-c56240d144b20397-0">
              Herr talman! Jag är orolig för den utveckling som sker i landet
              när kommuner får kämpa med att hålla ekonomin i balans och göra
              svåra avvägningar och ställa grupper mot varandra. Ska man satsa
              på skolan, på fler lärare, på minskade förskolegrupper, på de
              socialt utsatta, på fler händer i vården eller andra nödvändiga
              investeringar för att stärka kommunens attraktionskraft?
            </seg>
            <seg xml:id="i-7f9d58c4adb2162d-0">
              Jag är också orolig för de rapporter som kommer in om att allt
              fler människor i Sverige lider av psykisk ohälsa. Vad gör Anders
              Borg för dessa människor?
            </seg>
          </u>
          <note type="speaker" xml:id="i-a36ce8cbc6de319f-0">
            Anf. 9 CARL-OSKAR BOHLIN (M):
          </note>
          <u who="carl-oskar_bohlin_06c46e" next="cont" xml:id="i-c877ddb3acd73560-1">
            <seg xml:id="i-4e09c8f11cd50821-0">
              Herr talman! Anledningen till att jag ifrågasatte hur Roza Güclü
              Hedin valde att använda sin tid är det närmast insiktslösa att
              stå i kammaren och ondgöra sig över ett jobbskatteavdrag som Socialdemokraterna
              om elva dagar själva kommer att förespråka. Kommer vi att få höra
              en interpellation på andra sidan årsskiftet av Roza Güclü Hedin
              där hon ondgör sig över samma jobbskatteavdrag? Nej, sannolikt
              inte, därför att då måste åsiktsmånglarna på Sveavägen 68 skriva
              nya talepunkter till Hedin och hennes gelikar i riksdagen.
            </seg>
            <seg xml:id="i-625c904ff6a1259f-0">
              Låt mig konstatera en sak: Alla de problem som Roza Güclü Hedin
              tar upp i denna kammare är allvarliga och svåra, men de kan bara
              avhjälpas av att människor kommer i egen försörjning. Då kvarstår
              fortfarande min fråga till Rosa: Varför vill ni göra det svårare
              att anställa, framför allt unga människor?
            </seg>
            <seg xml:id="i-d8d104453ee42c8d-0">
              Jag har besökt hundra företag under den här mandatperioden –
              det är jag stolt över att ha hunnit med – och kan konstatera att
              ingen av dessa hundra företag och företagare har sagt till mig
              att de tänker anställa fler om deras kostnader för att ha anställda
              ökar – snarare tvärtom. Det finns en genuin oro, bland annat den
              jag delgav från Bo Funcke i Borlänge som anställer 300 unga under
              23 år varje säsong. Han är orolig för att han kommer att behöva
              friställa personal om de rödgröna får igenom förslagen om att
              tredubbla kostnaderna för att anställa unga.
            </seg>
            <seg xml:id="i-e45d99ed7eadd180-0">
              Herr talman! Höjningen av arbetsgivaravgiften och höjningen av
              restaurangmomsen är en tvåstegsraket, skjuten mot Sveriges unga,
              som driver dem längre från arbetsmarknaden och mot mer av utanförskap.
              Det är inte vad Sverige behöver.
            </seg>
          </u>
          <note xml:id="i-c1bba00cc6396a39-0">
            Anf. 10 GUNNAR ANDRÉN (FP):
          </note>
          <u who="carl-oskar_bohlin_06c46e" prev="cont" xml:id="i-28a41cf344580dff-1">
            <seg xml:id="i-82c868a86a401567-0">
              Herr talman! Jag gladdes verkligen av att lyssna till Anna Walléns
              anförande. Det fanns någonting i den långa uppräkningen av allt
              gott som Socialdemokraterna skulle göra som också berörde företagen,
              nämligen borttagandet av ansvaret för den andra sjuklöneveckan.
              Detta är också någonting som mitt lilla parti numera omfattar
              – när vi får råd med det. Det finns andra aspekter på att stimulera
              till god personalpolitik och sjuklönepolitik inom företagen som
              är motivet för att vi har infört detta en gång i tiden.
            </seg>
            <seg xml:id="i-32f1a3248dcabdba-0">
              I övrigt blir jag ganska bekymrad.
            </seg>
            <seg xml:id="i-62154f55d8a333d3-0">
              Herr talman! Gustav Fröding skrev redan 1881 en dikt som heter
              Äktenskapsfrågan . Där var den centrala frågan: Så ska vi hat!
              Var ska vi tat? Det är en fråga som fortfarande är mycket aktuell.
            </seg>
            <seg xml:id="i-e7ee9bb517ea987e-0">
              Jag är bekymrad över att Socialdemokraterna, Vänsterpartiet och
              Miljöpartiet glömmer vem som skapar välstånd. Vi ska ha skatter
              i Sverige, och vi ska ha skatt efter bärkraft. Men om vi snöper
              företagsamheten och företagande och inte får några företag och
              efterfrågan på varor, då blir det väldigt knapert med det som
              vi alla behöver, nämligen mycket resurser till den offentliga
              sektorn som fördelar välfärden efter behov.
            </seg>
            <seg xml:id="i-b70afd31fb86f70a-0">
              Herr talman! Ett av de största problemen med Socialdemokraterna
              är att de ibland glömmer bort detta med företagandet. Det tror
              jag inte att de vill, men de är så övertygade om att andra saker
              är viktigare.
            </seg>
            <seg xml:id="i-485e487442976cf0-0">
              Utan företag stannar Sverige.
            </seg>
          </u>
          <note type="speaker" xml:id="i-72ab5f9ea443a3a6-0">
            Anf. 11 FREDRIK SCHULTE (M):
          </note>
          <u who="fredrik_schulte_6d2a2e" xml:id="i-6311725a460f5394-0">
            <seg xml:id="i-bc536079237e4818-0">
              Herr talman! Man kan fråga sig varför vi behöver vara så många
              moderater här i debatten. Jag tror att väljarna förväntar sig
              att vi ska ha en ärlig, öppen och transparent debatt inför valet
              där vi redogör för våra konkreta sakpolitiska förslag, granskar
              varandra och granskar effekterna av de sakpolitiska förslagen.
            </seg>
            <seg xml:id="i-c06e7e30f05109e6-0">
              Tyvärr gör Socialdemokraterna allt för att inte tala om sina
              faktiska förslag, och de gör allt för att förvränga sanningen
              och förespeglar en annan bild av verkligheten än den som faktiskt
              råder.
            </seg>
            <seg xml:id="i-3dca415361f822e6-0">
              Jag ska ägna min tid i talarstolen åt att lite mer ingående redogöra
              för och penetrera den statistik som Socialdemokraterna felaktigt
              levererar här i talarstolen. Sedan får övriga alliansföreträdare
              sköta den allmänpolitiska debatten.
            </seg>
            <seg xml:id="i-591e2c253f5fb447-0">
              Jag ska börja med antalet försörjningsstödstagare, alltså de
              som får det man kallar socialbidrag. Socialdemokraterna hävdar
              i sina två interpellationer att den siffran har ökat med 31 procent.
              Då talar de alltså om att statens och det offentligas utgifter
              för detta har ökat med 31 procent.
            </seg>
            <seg xml:id="i-e4d97f8b84dc501a-0">
              Problemet är bara, herr talman, att de har fått fram fel siffra.
              De hävdar att siffran för utgifterna 2007 är 8,1 miljarder. Den
              verkliga siffran är 8,7 miljarder.
            </seg>
            <seg xml:id="i-40244dc92ca44fde-0">
              De har inte heller tagit hänsyn till det som vi kallar inflation,
              alltså att pengarnas värde förändras över tiden. Min pappa brukar
              säga: På min tid kostade en kola minsann 3 öre. Ja, men det beror
              ju på att inflationen har gjort att 3 öre då var värt mycket mer
              än i dag.
            </seg>
            <seg xml:id="i-17614cbcc2d914aa-0">
              Vi har också haft en befolkningsökning, alltså blivit fler svenskar.
              När vi blir fler svenskar är det ganska rimligt att anta att en
              lika stor andel kommer att fortsätta att vara arbetslösa, i försörjningsstöd
              och så vidare, inte minst då vi har haft den värsta ekonomiska
              krisen sedan depressionen.
            </seg>
            <seg xml:id="i-4ebc324167429715-0">
              Vidare har de också missat att Alliansen faktiskt har fattat
              aktiva beslut om att höja försörjningsstödsnormen för att ge mer
              pengar till samhällets utsatta.
            </seg>
            <seg xml:id="i-fb9550c8ee9c76de-0">
              Korrigerar man för det får man en fin liten kurva som jag har
              tagit fram, och jag kommer att lägga upp detta på min blogg så
              att alla kan se precis var statistiken kommer från.
            </seg>
            <seg xml:id="i-96a957c97bb38f06-0">
              Under den socialdemokratiska tiden vid makten hade Sverige rekordhöga
              utgifter för försörjningsstöd. Sedan hade vi en liten ökning under
              krisen – som sagt den värsta krisen sedan depressionen. Trots
              det är vi nu nere på nästan samma nivåer som tidigare. I alla
              övriga europeiska länder är kurvan spegelvänd. Det har varit lägre
              och sedan blivit högre under krisen.
            </seg>
            <seg xml:id="i-5697d5d2c61fc443-0">
              Tittar vi på antalet biståndsmottagare, inklusive barn, kan vi
              se exakt samma siffra. Den har minskat kraftigt. Under vår tid
              vid makten har den trots krisen legat stabilt lågt.
            </seg>
            <seg xml:id="i-99d5a6374557e2eb-0">
              Vidare är den andel av befolkningen som får försörjningsstöd
              nästan på pricken så låg som den var under rekordåret 2006.
            </seg>
            <seg xml:id="i-de4e1313c3baf913-0">
              Den beskrivning av verkligheten som Socialdemokraterna gör är
              alltså inte seriös.
            </seg>
            <seg xml:id="i-713c5fc2a5089eb8-0">
              Det talas också om att vi drar ned på antalet studieplatser.
              Min kurva visar antalet helårsstudenter sedan 1996, och vi kan
              se att det aldrig har varit högre än under vår tid vid makten.
              Tittar vi på förändringarna av antalet studieplatser kan vi se
              att Alliansen har gjort den största ökningen av antalet studieplatser
              i svensk politisk historia.
            </seg>
            <seg xml:id="i-8db8e470c68d9941-0">
              Vi gjorde en liten minskning efter att den värsta lågkonjunkturen
              hade försvunnit, men ni gjorde en större minskning 2006. Hur kommer
              det sig? Förklara gärna det.
            </seg>
          </u>
          <note type="speaker" xml:id="i-6cd183e7940137a1-0">
            Anf. 12 Finansminister ANDERS BORG (M):
          </note>
          <u who="unknown" next="cont" xml:id="i-049454171e00a269-2">
            <seg xml:id="i-65ce5a66c458b342-0">
              Herr talman! Vi har alltså gått igenom den djupaste internationella
              lågkonjunkturen sedan 30-talet. Internationellt talar man om den
              stora recessionen. Det skrivs böcker om vad ett globalt finansiellt
              sammanbrott har betytt för världsekonomin, och vi kommer att ägna
              decennier åt att analysera detta.
            </seg>
            <seg xml:id="i-ac334bebf63d273c-0">
              Utgår vi från KI:s decemberprognos, och det är väl en annan spågumma,
              kan vi konstatera att Sverige har klarat sysselsättningen bättre
              än nästan alla andra europeiska länder.
            </seg>
            <seg xml:id="i-5a2d44803aa6cba9-0">
              När det gäller arbetskraften har vi haft en unik utveckling under
              krisen. Människor har inte, som under 90-talet, lämnat arbetsmarknaden.
              Tvärtom har människor kommit in på arbetsmarknaden under krisen.
            </seg>
            <seg xml:id="i-53277362854aa8ca-0">
              Tittar vi på långtidsarbetslösheten ser vi att Sverige har en
              av de lägsta nivåerna i Europa.
            </seg>
            <seg xml:id="i-ff79522c0c00b48a-0">
              Tillväxtsiffrorna visar att Sverige klarar sig bättre än de flesta
              europeiska länder, kanske till och med allra bäst av de utvecklade
              europeiska länderna.
            </seg>
            <seg xml:id="i-a607d51262d29207-0">
              När det gäller reallöner och konsumtion står Sverige i en klass
              för sig. Sedan 2006 har det skett en ökning av reallöner och konsumtion
              med nära 20 procent.
            </seg>
            <seg xml:id="i-3264d12c0b10c3eb-0">
              Även när det gäller social utsatthet har Sverige gått i motsatt
              riktning mot många europeiska länder i och med att andelen som
              lever i materiell fattigdom har minskat och i och med att vi fortfarande
              ligger, justerat för våra välfärdsutgifter, på de lägsta inkomstskillnaderna
              av de utvecklade länderna.
            </seg>
            <seg xml:id="i-7ee41e4d2c4c6e89-0">
              Vad beror detta på? Jo, jag tog egentligen upp KI-rapporten för
              att man här gör en fördjupad och uppdaterad bedömning av hur regeringens
              åtgärder har påverkat ekonomin. Man konstaterar att jobbskatteavdragen,
              förändringarna av arbetslöshetsförsäkring och sjukförsäkring samt
              förändringarna av den aktiva arbetsmarknadspolitiken sammantaget
              har sänkt jämviktsarbetslösheten med lite över 1 procent och ökat
              den potentiella sysselsättningen med strax under 4 procent. Det
              är alltså en sysselsättningsökning på i runda slängar 180 000
              personer tack vare dessa åtgärder.
            </seg>
            <seg xml:id="i-325fb2dc1e190e95-0">
              Varför är detta centralt? Jo, för att Socialdemokraternas oppositionspolitik
              tillsammans med Miljöpartiets och Vänsterpartiets nära nog vänder
              på de beräkningar som KI gjort.
            </seg>
            <seg xml:id="i-64e0a1173d7f7ad4-0">
              Ni ska höja skatterna, och ni ska höja arbetsgivaravgifterna
              för unga. Ni ska bygga ut arbetslöshetsförsäkringen så att en
              större andel får tillgång till arbetslöshetsersättning och fler
              får 80 procent i ersättning. Ni vill ta bort alla spärrar i sjukförsäkringen,
              vilket ni paradoxalt nog tror kostar 1,3 miljarder. Jag tror att
              13 miljarder är en mer korrekt beskrivning av de socialdemokratiska
              förslagen.
            </seg>
            <seg xml:id="i-35daeb5bf44a9e7b-0">
              Lägger vi ihop förslagen från Socialdemokraterna, Vänsterpartiet
              och Miljöpartiet handlar allt om att rulla tillbaka de åtgärder
              som har gjort att Sverige har stuckit ut internationellt när det
              gäller sysselsättning och ekonomisk tillväxt. Det handlar om att
              gå i en riktning som gör att fler långsiktigt blir arbetslösa
              och om att försämra arbetsmarknadens funktionssätt.
            </seg>
            <seg xml:id="i-75fc60be26d7d9a0-0">
              Ni avviker till och med från socialdemokrater i övriga Europa.
              I Danmark kortar man a-kassan, och i Holland gör man uppstramningar
              av socialförsäkringssystemet. I Sverige tror ni i stället att
              lösningen på krisen är att föra ut människor från arbetsmarknaden.
              Grundidén i Socialdemokraternas ambitioner att få ned arbetslösheten
              handlar om att öppna vägar ut från arbetsmarknaden.
            </seg>
            <seg xml:id="i-c6a24922b3f8c906-0">
              Tyvärr leder denna politik inte till ökad välfärd. Det leder
              inte till ökad trygghet att människor låses fast i arbetslöshet
              och att hundratusentals människor förlorar sina arbeten. Er politik
              leder i stället till att vi får betala mer pengar för bidrag och
              skatter och får en sämre ekonomisk utveckling med lägre tillväxtförutsättningar
              och högre arbetslöshet.
            </seg>
            <seg xml:id="i-764d997ae1d91a55-0">
              Det är intressant att vi kan få en debatt om Socialdemokraternas
              åtgärder och förslag som leder till ökad arbetslöshet.
            </seg>
          </u>
          <note xml:id="i-3fdd3e023ee0814d-0">
            Anf. 13 ANNA WALLÉN (S):
          </note>
          <u who="unknown" prev="cont" xml:id="i-84ae77b1e23a4a5e-2">
            <seg xml:id="i-1a637cb34344dafc-0">
              Herr talman! Fredrik Schulte sade tidigare att någon kanske undrar
              varför det är så många moderater i kammaren. Jag tror att ni är
              så många för att ni är oroliga för att finansministern inte kan
              hantera debatten. Om det hjälper är dock ytterst tveksamt.
            </seg>
            <seg xml:id="i-d2c32f1ebccbac2a-0">
              Fredrik Schulte sade att vi socialdemokrater förvränger verkligheten.
              Det kanske ter sig så om man rör sig mellan Östermalm och Riksdagshuset
              och lever i den verkligheten. Men om Fredrik Schulte kan slita
              sig från att skriva sina diagram välkomnar jag honom att spendera
              en dag med mig i den verklighet där jag möter de föräldrar som
              vädjar om mat till sina barn på Facebook.
            </seg>
            <seg xml:id="i-4b336911bf4916b4-0">
              Anders Borg brukar i sitt sista inlägg i debatter säga att just
              denna debatt har visat hur lyckosam regeringens politik är och
              har varit. Skattesänkningarna har lett till massor av jobb, och
              lyckliga människor skuttar hem från sina fina jobb på fredagseftermiddagen.
              Samtidigt skräms han med att Socialdemokraterna ska chockhöja
              skatterna och tvinga människor in i bidragsberoende.
            </seg>
            <seg xml:id="i-434aa3cf6a5604e6-0">
              Det är helt fel. Vi socialdemokrater ser att något är fel i Sverige
              i dag när föräldrar måste vädja på Facebook för att få mat till
              sina barn. I stället för att sänka skatten, som den borgerliga
              regeringen gör, prioriterar vi investeringar i jobb och utbildning.
            </seg>
            <seg xml:id="i-f83447d2e7104811-0">
              Jag sade i mitt tidigare inlägg exakt vad vi vill göra, så jag
              ska inte upprepa det. Men vi prioriterar satsningar på skolan
              så att alla våra barn ska få en bra start i livet.
            </seg>
            <seg xml:id="i-6264f9ba5d886bbf-0">
              Du kan skippa din klassiska slutkläm, Anders Borg, och ta in
              vad vi har debatterat i dag. Alla de barn i Sverige som oroar
              sig för sina föräldrars ekonomi håller inte med dig om att Sverige
              är en framgångssaga.
            </seg>
            <seg xml:id="i-3f07eaa5b4fbb904-0">
              Jag avslutar med att önska dig en god jul, finansministern. Jag
              önskar att du under din ledighet ägnar dessa barn en tanke. Jag
              vill förresten att du gör mer än att tänka. Du sitter på makten
              att förändra Sverige. Du kan fatta beslut som gör att barnens
              arbetslösa föräldrar kan få jobb eller utbildning. Jag hoppas
              att du finner andra lösningar än de misslyckade skattesänkningarna.
            </seg>
          </u>
          <note type="speaker" xml:id="i-f1731a30f4e5db36-0">
            Anf. 14 ROZA GÜCLÜ HEDIN (S):
          </note>
          <u who="roza_guclu_hedin_7ec1ab" xml:id="i-2fae58077629d681-2">
            <seg xml:id="i-f4fb5fb20bcebdf1-0">
              Herr talman! Min kollega Anna Wallén gav ett bra svar till Fredrik
              Schulte.
            </seg>
            <seg xml:id="i-68dcaafc360416ed-0">
              Ni är även välkomna till min verklighet. Jag har i dag debatterat
              denna fråga utifrån den verklighet jag känner till från möten
              med klienter och kolleger i mitt dagliga arbete som socialsekreterare.
              Det är en verklighet som ni inte ser.
            </seg>
            <seg xml:id="i-ba2b3ab383053bbe-0">
              Jag inser att denna debatt kan pågå länge, för det finns uppenbara
              systemfel. Men jag tror inte att lösningen på dessa problem är
              skattesänkningar, och det är väl en ideologisk skillnad mellan
              oss.
            </seg>
            <seg xml:id="i-8e44fe8a899c3dbc-0">
              Jag ser inte de problem som jag har nämnt i mina inlägg som att
              jag vill öka bidragen eller att jag vill att människor ska fastna
              i fattigdomsfällor. Tvärtom redogjorde jag tidigt i mitt första
              inlägg för att regeringen redan gillrat denna fälla och att den
              i det borgerligt styrda Sverige redan är full av människor.
            </seg>
            <seg xml:id="i-5043362cb51c6f9c-0">
              Jag har talat om verklighetens Sverige, Anders Borg. Jag hoppas
              att du tar till dig av det vi har sagt i dag. Jag måste också
              ta tillfället i akt att påpeka en del i ministerns interpellationssvar.
            </seg>
            <seg xml:id="i-8ff2fe92d2df6999-0">
              Dalarna är Sveriges fjärde största exportlän och tredje största
              turistlän. Dalarnas stål- och pappersindustri är viktig för Sveriges
              tillväxt, och det vet Anders Borg, även om statsministern vid
              något tillfälle sade att basindustrin är basically gone.
            </seg>
            <seg xml:id="i-0863143eec07fddd-0">
              Det duger inte att man säger att regeringen ska återkomma med
              beslut gällande den nationella planen för infrastruktursatsningar.
              Här finns utrymme att stimulera förutsättningarna mer.
            </seg>
            <seg xml:id="i-bfaa66e0c3dd2260-0">
              Jag hinner inte säga allt jag vill säga. Men jag vill också önska
              mina kolleger Carl-Oskar Bohlin, Fredrik Schulte, Gunnar Andrén
              och finansministern och talmannen en god jul och ett gott nytt
              år. Jag hoppas att ni får tid att fundera lite extra mycket på
              de människor och de barn som inte får en julklapp i år.
            </seg>
          </u>
          <note type="speaker" xml:id="i-981695e79b95be62-0">
            Anf. 15 FREDRIK SCHULTE (M):
          </note>
          <u who="fredrik_schulte_6d2a2e" next="cont" xml:id="i-de0d282ba686a73b-0"/>
          <note xml:id="i-e884cfc299f78fc9-0">
            Herr talman! Jag vill önska en god jul även till Roza Güclü Hedin
            och Anna Wallén.
          </note>
          <u who="fredrik_schulte_6d2a2e" prev="cont" xml:id="i-b795aed50720ff96-0">
            <seg xml:id="i-24dc8a080d32fd9d-0">
              Roza och Anna är duktiga debattörer, och vi hörde retoriskt fina
              framträdanden här i talarstolen från dem. Men jag tror att alla
              som lyssnade på debatten kan konstatera att det var bara floskler
              och retoriska klyschor. Aldrig bemötte de på något sätt den statistik
              som jag redogjorde för och som jag kommer att länka till på min
              blogg, www.schulte.se, så att alla kan se att det inte bara jag
              som har suttit och ritat lite grann.
            </seg>
            <seg xml:id="i-72dfee7ad8a44426-0">
              Det är alldeles uppenbart så att detta med att granska fakta
              och statistik och verkligen ta del av hur verkligheten ser ut
              inte var någonting som man fick lära sig på Bommersvik och på
              SSU-kurserna.
            </seg>
            <seg xml:id="i-8b285f9519a3afee-0">
              Jag förstår att ni har fått mejl. Jag har också fått en massa
              mejl. Jag förstår att ni har varit ute och sett hemskheter i samhället.
              Jag har också varit ute och sett hemskheter i samhället. Jag jämför
              gärna kalendrar för att se vem som har gjort mest besök i verkligheten.
              Jag kan slå vad om en julmust om vem det är. Jag är rätt övertygad
              om att jag vinner den kampen.
            </seg>
            <seg xml:id="i-7e94c3cf45eb2ff5-0">
              Min poäng är, Anna och Roza, att det var jobbigt på er tid också.
              Det var politiker som fick mejl på er tid också därför att det
              var fler människor med försörjningsstöd under er tid vid makten.
              Det var fler människor som var gömda i utanförskap och bortsopade
              i förtidspensioner och liknande.
            </seg>
            <seg xml:id="i-f49cbb97d1af92ae-0">
              Jag försöker här argumentera för att man, bara för att man fick
              ett mejl, inte kan tro att det beskriver hur verkligheten verkligen
              är. Det är därför som vi har SCB, Konjunkturinstitutet och andra
              statliga myndigheter för att granska och ge en objektiv bild av
              hur verkligheten ser ut. Denna verklighet ser mycket bättre ut
              än den som ni förespeglar.
            </seg>
            <seg xml:id="i-7c04356f320a1029-0">
              Jag är inte nöjd. Jag kommer inte att vara nöjd förrän vi har
              full sysselsättning och förrän vi inte har någon människa som
              tvingas leva på bidrag. Men låt oss inte inbilla oss att Sverige
              är sämst i Europa när vi är bäst i Europa. Vi har fortfarande
              mycket kvar att göra. Men förespegla oss inte en bild av att verkligheten
              är på något annat sätt än den är.
            </seg>
          </u>
          <note type="speaker" xml:id="i-a784839cb59f56a5-0">
            Anf. 16 Finansminister ANDERS BORG (M):
          </note>
          <u who="unknown" xml:id="i-9be891a226fb0479-0">
            <seg xml:id="i-e7b9edafa4d8ac13-0">
              Herr talman! Det är tydligt att Sverige går i rätt riktning.
              Vi har en lång väg att vandra. Men när det gäller arbetslöshet
              och sysselsättning utvecklas Sverige bättre och starkare än de
              flesta andra europeiska länder, trots att vi är en liten och exportberoende
              nation. Vi har alltså tack vare stigande reallöner hållit uppe
              konsumtionen och tack vare skattesänkningar förbättrat ekonomins
              funktionssätt. När vi får mer tillväxt får vi fler människor i
              arbete, då får vi fler skattebetalare, och då får vi också ökade
              möjligheter, och därmed ökade utgifter, för satsningar i vår välfärd.
              Det är så sambanden ser ut. Mer tillväxt ger mer arbete, som ger
              mer skatteintäkter, som ger mer välfärd. Vrider man denna spiral
              åt fel håll försämrar man både välfärden och sysselsättningen.
            </seg>
            <seg xml:id="i-b6ada2bc3ad71c1a-0">
              Socialdemokraternas politik består inte av en stor satsning på
              utbildning. Den består av kraftiga skattehöjningar som i huvudsak
              läggs på Amspolitik och bidragshöjningar. Det är mycket enkelt
              för de socialdemokratiska ledamöterna att korrigera det. De kan
              helt enkelt göra om sin budget så att den i stället innehåller
              de utbildningssatsningar som de alltid talar om. Men det gör de
              inte. År efter år står de i stället och talar om utbildning, och
              i realiteten föreslår de en kraftig utbyggnad av bidragen. Från
              en mycket omfattande ekonomisk forskning vet vi vad det leder
              till. Det leder till att arbetslösheten stiger, och det leder
              till att sysselsättningen blir lägre, därför att med högre kostnader
              i färre företag som vill anställa och med högre bidrag är det
              fler som stängs ute. Då får vi en varaktig försämring av svensk
              ekonomi. Det gäller generellt, och det gäller naturligtvis även
              basindustrin.
            </seg>
            <seg xml:id="i-a2bbe9654ef8ca22-0">
              Om vi ska tala om basindustrin måste vi tala om Miljöpartiets
              förslag om att avveckla kärnkraften, om Vänsterpartiets förslag
              om att höja bolagsskatten och om Miljöpartiets förslag om lastbilsskatter
              och bensinskatter. Om det är någon som skulle drabbas av en rödgrön
              regering så är det basindustrin. Tunga bördor skulle läggas på
              vår tunga industri som redan står inför en svår omställning.
            </seg>
            <seg xml:id="i-3f940d8a8e4594ba-0">
              Herr talman! Jag vill passa på att önska mina meddebattörer en
              god jul och tillönska dem en stund av eftertanke. Vore det inte
              bättre om vi sänkte skatter och förbättrade välfärden än höjde
              skatter och bidrag och slog ut jobben?
            </seg>
          </u>
          <note xml:id="i-79d9378c4f3c5f80-0">
            Överläggningen var härmed avslutad.
          </note>
          <note xml:id="i-c5252427d04558ce-0">
            7 § Svar på interpellationerna 2013/14:179 och 180 om reformering
            av F-skatten
          </note>
          <note type="speaker" xml:id="i-47dc13f798640bcc-0">
            Anf. 17 Finansminister ANDERS BORG (M):
          </note>
          <u who="unknown" xml:id="i-9be891a226fb0479-1">
            <seg xml:id="i-a635f6b3fc679e6e-0">
              Herr talman! Leif Jakobsson har frågat näringsministern om hon
              avser att införa registreringsskyldighet för utländska företag
              och företagare i syfte att uppnå konkurrensneutralitet och sjysta
              villkor samt om hon inte lyssnar på de förslag som förs fram av
              den del av näringslivet som utsätts för illojal konkurrens från
              utlandet.
            </seg>
            <seg xml:id="i-bfb1db1754a3d480-0">
              Arbetet inom regeringen är så fördelat att det är jag som ska
              svara på den interpellationen.
            </seg>
            <seg xml:id="i-0baeb92d3bdc14cd-0">
              Leif Jakobsson har dessutom frågat mig när den utvärdering som
              riksdagen beställt om det förändrade näringsbegreppet i inkomstskattelagen
              kommer samt om jag är beredd att tillmötesgå de socialdemokratiska
              kraven på att lagstiftningen stramas upp så att en F-skattare
              ska ha fler uppdragsgivare och att utländska F-skattare ska registrera
              sig i Sverige för att få verka.
            </seg>
            <seg xml:id="i-493d219092de3c13-0">
              Skatteverket har på regeringens uppdrag utvärderat den förändring
              av näringsbegreppet i inkomstskattelagen som riksdagen beslutade
              2008. Den samlade bedömningen av utvärderingen, som avrapporterades
              den 11 oktober 2013, är att effekterna på skatteuppbörden och
              skattefelen är små på aggregerad nivå. Effekterna på arbetstagarnas
              ställning, företagens villkor och arbetsmarknaden är obefintliga
              eller mycket små.
            </seg>
            <seg xml:id="i-d046e9b0e085a392-0">
              Lagstiftningen har aldrig ställt upp ett krav på ett visst minsta
              antal uppdragsgivare för att en verksamhet ska bedömas som näringsverksamhet.
              Det har i stället varit fråga om en samlad bedömning av verksamheten.
              Jag ser ingen anledning att ändra på detta.
            </seg>
            <seg xml:id="i-3c79f6c5fff4b72d-0">
              Utländska näringsidkare kan, precis som svenska, bli godkända
              för F-skatt. I samband med detta blir de registrerade hos Skatteverket.
              Inte heller detta avser jag att ändra på.
            </seg>
            <seg xml:id="i-82e2c76382d05ae4-0">
              I övrigt gäller att den som bedriver skattepliktig näringsverksamhet
              i Sverige ska registreras enligt reglerna i skatteförfarandelagen.
              Där finns också regler om att den som är arbetsgivare ska registreras.
              Vi har vidare regler om att utländska arbetsgivare ska registrera
              personal som har utstationerats till Sverige.
            </seg>
            <seg xml:id="i-f3447d2b05a6acb6-0">
              Inom några branscher har det konstaterats att det finns särskilda
              problem med fusk och illojal konkurrens. Där har särskilda åtgärder
              vidtagits. Jag tänker då bland annat på personalliggare för restauranger,
              frisörer och tvätterier och kassaregisterkrav i kontantbranscherna.
            </seg>
            <seg xml:id="i-05241d8e9b1d5d54-0">
              Jag kan lugna Leif Jakobsson i hans oro över att regeringen inte
              skulle lyssna på näringslivet. Det är efter att ha hört bland
              andra näringslivets synpunkter som regeringen har gjort ett omtag
              när det gäller åtgärder mot skattefusk i taxibranschen och mot
              svartarbete i byggbranschen. Ett förslag om redovisningscentraler
              för taxametrar är ute på remiss. En utredare kommer med sitt förslag
              om åtgärder mot svartarbete i byggbranschen den 31 januari 2014.
            </seg>
            <seg xml:id="i-17dd399697d65b4a-0">
              Regeringen bereder således redan åtgärder för rättssäkra och
              likvärdiga konkurrensvillkor i skattehänseende. I avvaktan på
              den beredningen är jag inte beredd att föreslå ytterligare anmälningsskyldighet
              för företag.
            </seg>
          </u>
          <note type="speaker" xml:id="i-e47de8a41da233c6-0">
            Anf. 18 LEIF JAKOBSSON (S):
          </note>
          <u who="leif_jakobsson_79f517" xml:id="i-641ee15e365599d6-0">
            <seg xml:id="i-51d6134e2d4ff678-0">
              Herr talman! Jag tackar för svaren. Jag har ställt två interpellationer
              till två ministrar. Men tydligen har Anders Borg fått ta över
              besvarandet av den ena från Annie Lööf. Jag valde att ställa den
              ena interpellationen till Annie Lööf eftersom det verkar som om
              näringsministern har något slags vetorätt när det gäller att åtgärda
              olika former av fusk och annat. Ett enigt skatteutskott ville
              till exempel ha månadsrapportering på plats om elva dagar, men
              regeringen har inte levererat detta. Därför tänkte jag att jag
              kunde få höra direkt från den som har vetorätt i regeringen hur
              hon ser på det, men det fick jag inte.
            </seg>
            <seg xml:id="i-633a6a53ef74a84e-0">
              När jag hör det här svaret tycker jag att det andas att allting
              är bra från ett helikopterperspektiv. Det finns inga inslag av
              ökad illojal konkurrens och inget missbruk med F-skatt eller annat.
              Då undrar man: Lever vi verkligen på samma planet? Det är bara
              att slå upp en tidning vilken dag som helst, åka ut på ett företag
              eller prata med människor som är företagare eller som jobbar om
              hur de känner den här illojala konkurrensen inpå kroppen.
            </seg>
            <seg xml:id="i-ec76522857f88060-0">
              Senast nu i veckan har vi sett att ett taxiföretag avskedar folk
              som vill organisera sig fackligt. I går fick vi en rapport från
              Helsingforss Byggmästareförening som säger: Oseriösa företag som
              inte följer lagar och regler konkurrerar ut seriösa företagare
              med pressade priser. Resultatet blir att allt färre byggarbetare
              har anställningar hos seriösa byggföretag trots att efterfrågan
              ökar. Det säger Elisabeth Martin på Helsingforss Byggmästareförening.
              Hon avslutar: Läget i Helsingfors är akut. Oegentligheterna i
              byggbranschen riskerar nu att påverka Helsingforss möjlighet till
              tillväxt mer direkt än tidigare när företag får svårt att ta emot
              order snabbt. Detta publicerades på Helsingforss Byggmästareförenings
              hemsida i går.
            </seg>
            <seg xml:id="i-ff1323d33b875555-0">
              Det är inte bara de här branscherna som vi så väl känner som
              drabbas, utan detta händer på många andra områden också och inte
              bara inom traditionella LO-yrken. Vi läser jämt och ständigt om
              hur personal i flygbranschen, kabinpersonal och piloter, tvingas
              säga upp sina anställningar och hitta på att de är företagare
              för att de ska få lov att jobba. Vi har en utveckling på journalistsidan
              som gör att många tvingas ut från sina anställningar och sedan
              får fortsätta att som F-skattare försöka sälja artikel för artikel,
              rad för rad och öre för öre.
            </seg>
            <seg xml:id="i-5afcd871ff55bd31-0">
              F-skatten är på väg att bli ett substitut till anställning. Det
              är det som vi vänder oss mot. Det här hänger ihop med en väldig
              massa andra brister i lagstiftning och kontroller. Det är därför
              som vi har lagt fram ett tiopunktsprogram – för att få ordning
              och reda på svensk arbetsmarknad.
            </seg>
            <seg xml:id="i-85d5dd7b309971d5-0">
              När det gäller utländska F-skattare är det ganska orimligt att
              hävda att det finns något slags kontroll på det, det vet alla
              som sysslar med det här. Många med bulgarisk eller rumänsk F-skattsedel
              kör lastbilar i det här landet åt svenska åkerier och är förmedlade
              genom irländska bemanningsföretag. Om man frågar någon av dem
              var de betalar skatt får man bara ett stort skratt tillbaka.
            </seg>
            <seg xml:id="i-ce9c7a1ee3ef5184-0">
              Jag måste säga, herr talman, att det här svaret gör mig väldigt
              orolig. Det är precis som om Anders Borg väljer att undvika verkligheten
              i stället för att inse att det här är ett accelererande problem
              som det måste göras något åt.
            </seg>
          </u>
          <note type="speaker" xml:id="i-0d875cd8f38b02d8-0">
            Anf. 19 Finansminister ANDERS BORG (M):
          </note>
          <u who="unknown" xml:id="i-9be891a226fb0479-2">
            <seg xml:id="i-ba6498f36be0b58a-0">
              Herr talman! Låt mig redovisa den skrivelse som inkommit från
              Skatteverket, för det är ju den som ger oss en grund att föra
              den här debatten. Skatteverket konstaterar att den här regeländringen
              inte har haft några stora effekter. Skatteverket konstaterar vidare
              att det skedde en förändring i riktning mot öppnare villkor för
              F-skattsedlar redan innan lagändringen, alltså under den socialdemokratiska
              regeringsperioden. Jag förstår att Socialdemokraterna tyckte att
              det var bra, eftersom man inte valde att ändra lagstiftningen
              när man följde detta. Det hängde ihop med att domstolarna signalerade
              att näringsbegreppet hade tolkats väl snävt. Man konstaterar sedan
              från Skatteverkets sida att det därefter inte skett några dramatiska
              förändringar av användandet av F-skattsedlar eller av andelen
              F-skattsedlar som man säger nej till, utan det handlar om en förändring
              som i sammanhanget kan betraktas som liten.
            </seg>
            <seg xml:id="i-5348b87d0a9bf46e-0">
              För att vidare klargöra hur de här villkoren har varit har Skatteverket
              bett Arbetsmiljöverket att se över konsekvenserna. Där drar man
              slutsatsen att lagändringen inte har haft någon direkt effekt
              för Arbetsmiljöverkets möjligheter att utöva tillsyn i enlighet
              med arbetsmiljölagen och arbetstidslagen. Man gör helt enkelt
              bedömningen att det inte har haft någon direkt betydelse för arbetstagarnas
              ställning.
            </seg>
            <seg xml:id="i-cf94b84d6e77e921-0">
              Det är alltså den bedömning som Arbetsmiljöverket gör. Det är
              den utgångspunkt som vi har för den här debatten. Vi måste rimligen
              jobba så att vi ber myndigheter klarlägga hur förhållanden ser
              ut och sedan lyssnar på klarläggandena som görs.
            </seg>
            <seg xml:id="i-51218b56437c492d-0">
              Det här är också föga förvånande, för redan när den här lagstiftningen
              lades fram konstaterade Lagrådet att det i praktiken inte innebar
              någon större förändring av lagstiftningen. Man ifrågasatte till
              och med om det var väsentligt att göra de här lagförändringarna,
              eftersom de inte skulle ha någon större effekt.
            </seg>
            <seg xml:id="i-5064118e1bd36196-0">
              I grund och botten har alltså F-skattesystemet fungerat väl.
              Man kan alltid behöva göra uppföljningar, och nu har Skatteverket
              gjort det. De har till och med bett arbetsmiljöverk och tillväxtverk
              att gå vidare i undersökningen och titta på sina respektive områden,
              och man landar alltså i slutsatsen att det inte har haft några
              dramatiska konsekvenser.
            </seg>
            <seg xml:id="i-ba582c37e153e5a4-0">
              Då har jag svårt att se varför Socialdemokraterna förordar att
              vi ska göra det väsentligt svårare att bli företagare. Sedan är
              det naturligtvis så att vi gemensamt har ansvar både för att hålla
              ordning på svensk arbetsmarknad och för att hålla ordning på skatteintäkterna.
              Det är naturligtvis glädjande att den här regeringen har kunnat
              göra mycket omfattande framsteg när det gäller skatteindrivningen.
              Vi ser i dag hur tusentals människor lämnar självrättelser och
              det kommer in miljarder till den svenska statskassan därför att
              vi har lyckats förhandla fram nya skatteavtal med andra länder.
              Vi ser hur legitimiteten i skattesystemet dramatiskt har förbättrats
              under de här åren tack vare att människor uppfattar att med RUT,
              ROT och jobbskatteavdrag är skattesystemet rimligt anpassat till
              människors vardagsliv.
            </seg>
            <seg xml:id="i-a7bc67f289aac7d3-0">
              Vi har också gjort riktade och centrala insatser mot de branscher
              där vi vet att skattefusk och skatteöverutnyttjande är påtagligt.
              Det kommer vi naturligtvis att gå vidare med att göra. Som jag
              aviserade i interpellationen finns det nya åtgärder som är på
              väg fram både för byggbransch och taxibransch, och de är antingen
              ute på remiss eller kommer att presenteras här inom kort.
            </seg>
            <seg xml:id="i-92a8bc789187865c-0">
              Regeringen gör alltså viktiga insatser för att både hålla ordning
              på svensk arbetsmarknad och säkra våra viktiga skatteintäkter,
              herr talman.
            </seg>
          </u>
          <note type="speaker" xml:id="i-37479ab78826369c-0">
            Anf. 20 LEIF JAKOBSSON (S):
          </note>
          <u who="leif_jakobsson_79f517" xml:id="i-641ee15e365599d6-1">
            <seg xml:id="i-bdc1fbf0d1180b67-0">
              Herr talman! Den rapport från Skatteverket som finansministern
              hänvisar till härrör från ett tillkännagivande från skatteutskottet.
              Jag ska villigt erkänna att jag hade velat att det hade skett
              väldigt mycket tidigare, men vi valde faktiskt att försöka ha
              ett enigt utskott och försöka kompromissa oss fram till en text.
              Därför blir det lite av ett moment 22 att bara diskutera huruvida
              just regeländringen 2009 har den betydelsen eller ej. Det väsentliga
              är att se vad som händer på marken, att missbruket ökar och att
              allt fler människors anställning hotas av att andra erbjuder sitt
              arbete billigare genom F-skattsedlarna. Det är det som vi vill
              komma ifrån.
            </seg>
            <seg xml:id="i-23eca8cdb0e5ae0d-0">
              Jag vill säga om den här skatteverksrapporten att det låter väldigt
              öppet att man till och med frågar en annan statlig myndighet,
              alltså Arbetsmiljöverket. Men jag förutsätter att Finansdepartementet
              remitterar det här omedelbart, så att arbetsmarknadens parter
              också får ge sin bild av detta och berätta om de upplever att
              den bild som finansministern ger är den riktiga.
            </seg>
            <seg xml:id="i-5556024c1678132b-0">
              Jag förutsätter alltså att det blir en remissomgång direkt efter
              helgerna. När vi får remissvaren kanske vi får en bättre bild
              av hur verkligheten på svensk arbetsmarknad ser ut nu.
            </seg>
            <seg xml:id="i-ad08f5aa7aaef160-0">
              Jag vill säga några allvarsord. Det här innebär att skattepengar
              försvinner, och det är allvarligt men kanske inte det allra allvarligaste.
              Det allvarligaste är att de vanliga människor som går till jobbet
              varje dag, betalar skatt, tar ansvar för sin försörjning och samhället
              runt omkring drabbas. När deras fundamentala trygghet, anställningstryggheten,
              jobbet och försörjningen hotas, inte därför att deras egen kompetens
              är sämre eller att företagets produkter eller tjänster inte längre
              efterfrågas, utan därför att det uppstår en illojal konkurrens
              där andra tvingas att sälja sitt arbete under det pris som kollektivavtalen
              stipulerar genom att använda bland annat F-skattsedeln sätter
              man i gång många farliga krafter, finansministern. När tillvaron
              börjar gunga för vanliga människor och när de som bestämmer samtidigt
              håller högstämda middagstal om globalisering och fri rörlighet
              blir det lätt för människor att peka på andra och börja prata
              om att det här med öppna gränser kanske inte är så bra för oss
              vanliga människor.
            </seg>
            <seg xml:id="i-223e5debb664b3b8-0">
              Om inte de andra argumenten för att få ordning och reda på arbetsmarknaden
              tilltalar finansministern borde i alla fall detta göra det. Den
              svenska modellen handlar nämligen inte bara om att det finns en
              massa löntagare som accepterar alla möjliga sorters förändringar.
              Den handlar om att det ska gå sjyst till och att det ska gå riktigt
              till. När det fackliga löftet då utmanas av olika regler och en
              finansminister som negligerar de problem som finns på allt fler
              områden skulle jag vilja säga att det inte är konstigt att Moderaterna
              läcker som ett såll till Sverigedemokraterna.
            </seg>
          </u>
          <note type="speaker" xml:id="i-bff25bab47ff341f-0">
            Anf. 21 Finansminister ANDERS BORG (M):
          </note>
          <u who="unknown" xml:id="i-9be891a226fb0479-3">
            <seg xml:id="i-3308a163757ac8e6-0">
              Herr talman! Jag vill tacka Leif Jakobsson för att vi kan ha
              en debatt om hur skattesystemet uppfattas och fungerar.
            </seg>
            <seg xml:id="i-ffa5d1c1331ae535-0">
              Vi har helt nyligen fått detta mycket gedigna underlag från Skatteverket
              där man tittar på hur företagen ser på skattesystemet och vilken
              oro de upplever för illojal konkurrens.
            </seg>
            <seg xml:id="i-de5f8fb46636a4e1-0">
              Det första vi kan konstatera är att det har skett en påtaglig
              förbättring av hur företagen uppfattar skattesystemet. När den
              här regeringen tillträdde var det nära nog 60 procent av företagen
              som uppfattade att skattesystemet fungerade illa ur företagares
              synvinkel. Nu är vi nere på strax under 20 procent. Vi har alltså
              sett en förbättring av detta.
            </seg>
            <seg xml:id="i-8d42fa60ca103bde-0">
              Man kan också konstatera att andelen företagare som har förtroende
              för att Skatteverket bedriver en bra verksamhet har ökat från
              30 till 50 procent. Det är alltså en förstärkning.
            </seg>
            <seg xml:id="i-0782d0e0c3d40fae-0">
              Skatteverket har också mätt hur företagarna uppfattar att Skatteverket
              fungerar när det gäller att bekämpa och motarbeta skattefusk bland
              företagen. När vi tillträdde var det 12 procent som ansåg att
              det fungerade på ett bra sätt. I dag är det 30 procent som anser
              att Skatteverket på ett bra sätt motverkar fusk och illojal konkurrens.
            </seg>
            <seg xml:id="i-3d546a02c4f125ad-0">
              När det gäller andelen företag som i stor utsträckning uppfattar
              att det finns konkurrens från företag inom branschen som skattefuskar
              har den andel som alltså inte tycker att det finns snedvridande
              skattefusk ökat från 34 till 47 procent.
            </seg>
            <seg xml:id="i-0604781baa0cdfbf-0">
              Andelen som bedömer att svarta löner inte förekommer har också
              förbättrats.
            </seg>
            <seg xml:id="i-4e4b8f015cfb31ee-0">
              Därtill är det en påtaglig förbättring inom just byggsektorn,
              som nämndes här. Där ansåg 35 procent att de var utsatta för konkurrens
              från företag som ägnade sig åt skattefusk. Det har minskat till
              21 procent.
            </seg>
            <seg xml:id="i-e8a83df1070f45a2-0">
              Det har alltså varit en påtaglig förbättring av hur företagarna
              uppfattar skattesystemet. Vad beror det på? Det beror naturligtvis
              på två centrala åtgärder. Den ena är att vi har minskat möjligheterna
              till skatteplanering dramatiskt. En lång rad åtgärder gör att
              det är svårare att föra ut pengar till skatteparadis. Det är väsentligt
              svårare att undvika skattebetalning genom överdriven belåning
              och ränteavdrag. Vi har alltså skärpt kontrollen och minskat möjligheterna
              till skatteplanering.
            </seg>
            <seg xml:id="i-5b568eb15415ce38-0">
              Den andra centrala åtgärden som regeringen har vidtagit är att
              göra skattesystemet mer anpassat till företagare genom viktiga
              förändringar av arbetsgivaravgifter, av RUT och ROT och av till
              exempel restaurangmoms. Tyvärr delar inte Socialdemokraterna denna
              syn på skattesystemet i grunden. De vill gå tillbaka till stora
              skattehöjningar. Det är ganska uppenbart att de omfattande uppmjukningar
              de vill göra av bidragssystemet kommer att leda till en fortsatt
              ökning av skatterna, om olyckan skulle vara framme och vi fick
              en socialdemokratisk regering.
            </seg>
            <seg xml:id="i-43868d2714847cd8-0">
              Om vi får en sådan utveckling och man då mäter detta kommer vi
              återigen att se hur missnöjet med skattesystemet växer, och vi
              kommer återigen att se hur vi får problem med snedvridande konkurrens
              på grund av att man undviker att betala skatt.
            </seg>
            <seg xml:id="i-68ebe141f0b69ca7-0">
              Låt oss glädjas åt att vi framgångsrikt har kunnat bekämpa detta,
              och låt oss i stället debattera vad som kommer att hända med skattefusket
              om vi skulle få Socialdemokraternas skattehöjningar. Är det inte
              så, Leif Jakobsson, att vi då skulle få se en kraftig ökning av
              den illojala konkurrensen därför att Socialdemokraterna med sina
              skattehöjningar skulle driva fram ett högskattesamhälle som skulle
              leda till ökat skattefusk och ökade snedvridningar?
            </seg>
          </u>
          <note type="speaker" xml:id="i-6cd2838bc624c968-0">
            Anf. 22 LEIF JAKOBSSON (S):
          </note>
          <u who="leif_jakobsson_79f517" xml:id="i-641ee15e365599d6-2">
            <seg xml:id="i-7c8300b14cdbdb13-0">
              Herr talman! Jag blir bekymrad när jag hör finansministerns beskrivning
              av och attityd till företagare som går ut på att om de skulle
              betala någon krona eller någon procent mer i skatt skulle de plötsligt
              förvandlas till skattefuskare hela högen. Det är inte min bild.
              Det är absolut inte min bild.
            </seg>
            <seg xml:id="i-ce91c433c7f27746-0">
              Det svar företagarna oftast ger är: Vi bidrar till samhället
              så mycket vi kan och så mycket vi ska. Vi är stolta över det,
              säger de. Men då ska alla företag göra det. Det är precis det
              som är poängen. Det som nu håller på att ske i en lång rad branscher
              är att alla inte gör det.
            </seg>
            <seg xml:id="i-2ea6ded081b33864-0">
              Det är lite oroande när finansministern säger att allt har blivit
              mycket bättre samtidigt som Helsingforss Byggmästareförening,
              som är en central del av ekonomin och möjligheterna för tillväxt
              här i huvudstaden, så sent som i går sade att läget i Helsingfors
              är akut. Oegentligheterna i byggbranschen riskerar nu att påverka
              Helsingforss möjlighet till tillväxt mer direkt än tidigare. De
              säger också att med största sannolikhet ser vi resultatet av att
              den osunda konkurrensen har slagit rot i Helsingforss byggbransch.
              De säger inte att den är på väg tillbaka eller att det har blivit
              mycket bättre, som finansministern försöker påstå.
            </seg>
            <seg xml:id="i-b89696dc525c80f8-0">
              Jag går tillbaka till den grundläggande frågan om att det blir
              farligt i ett samhälle när tillvaron blir hotad för människor
              som jobbar och tar ansvar för sig själv och sina nära och betalar
              sin skatt och allt det där.
            </seg>
            <seg xml:id="i-867b9c8f5f1c515d-0">
              Jag skulle vilja uppmana finansministern att till exempel studera
              de överenskommelser som nu har gjorts i den nya tyska regeringen
              där man kommer att ta till kraftfulla åtgärder för att stoppa
              social dumpning och lönedumpning. Man kommer också att se till
              att bemanningsföretagen och de som jobbar där får jobba under
              rimliga villkor.
            </seg>
          </u>
          <note xml:id="i-5003370d8aaccf75-0">
            God jul herr talman, Anders Borg och alla andra här i kammaren!
          </note>
          <note type="speaker" xml:id="i-4eb5d84851de580a-0">
            Anf. 23 Finansminister ANDERS BORG (M):
          </note>
          <u who="unknown" xml:id="i-9be891a226fb0479-4">
            <seg xml:id="i-8a4624375707442b-0">
              Herr talman! Vi har fått två gedigna underlag för den här debatten.
              Det ena är Skatteverkets genomgång av hur förändringen av F-skattsedlarna
              har påverkat villkoren för skatteundandragande respektive arbetstagarnas
              villkor. Skatteverket och Arbetsmiljöverket har noggrant jobbat
              igenom frågan och drar slutsatsen att det inte har skett någon
              omfattande utvidgning av F-skattebegreppet. Det har inte heller
              skett någon påtaglig förändring av möjligheterna för Arbetsmiljöverket
              att följa upp arbetstagares villkor.
            </seg>
            <seg xml:id="i-384f0e9dbdcc342a-0">
              Det var det som vi i grunden hade anledning att tro eftersom
              det har funnits gedigen statistik som visar att det inte har skett
              någon dramatisk försämring av antalet avslag eller beviljanden
              i och med förändringen av lagstiftningen. Det sker en trendmässig
              ökning av antalet företagare, och det är naturligtvis välkommet.
            </seg>
            <seg xml:id="i-a5c3e50454108fa8-0">
              Det är centralt att Skatteverkets breda undersökningar visar
              att legitimiteten för skattesystemet bland företagare har förbättrats.
              Vi såg utvecklingen mellan 2002 och 2006 där oron för svartarbeten
              och skattefusk ökade, där legitimiteten för skattesystemet minskade
              och missnöjet med skattesystemet tilltog därför att den dåvarande
              regeringen kontinuerligt höjde skatterna och försämrade skattevillkoren.
            </seg>
            <seg xml:id="i-e8b2d5b21d582689-0">
              Om vi vill ta diskussionen på allvar är det klart att vi måste
              känna oro för förslagen om höjda arbetsgivaravgifter, lastbilsskatter,
              bensinskatter, inkomstskatter, ja, praktiskt taget alla olika
              skatteområden som finns.
            </seg>
            <seg xml:id="i-14c35c9969c249ca-0">
              Skälet till att vi nu har en byggsektor som i större utsträckning
              uppfattar att man inte är utsatt för illojal konkurrens är kombinationen
              av ROT-avdrag och andra åtgärder med förstärkt kontroll som har
              förbättrat systemet. Om man tar frågorna på allvar kan man inte
              föreslå breda och omfattande skattehöjningar för företagen utan
              att också inse att det kommer att leda till ökat skatteundandragande
              och ökat skattefusk.
            </seg>
            <seg xml:id="i-7f5b6580665ddd22-0">
              Med de orden vill jag passa på att önska herr talmannen och Leif
              Jakobsson god jul med hopp om en lång och fridsam julhelg för
              oss alla.
            </seg>
          </u>
          <note xml:id="i-79d9378c4f3c5f80-1">
            Överläggningen var härmed avslutad.
          </note>
          <note xml:id="i-488a1740651b0120-0">
            8 § Bordläggning
          </note>
          <note xml:id="i-ca25b1baf811af66-0">
            Följande dokument anmäldes och bordlades:
          </note>
          <note xml:id="i-57587f2ad9c228d1-0">
            9 § Anmälan om frågor för skriftliga svar
          </note>
          <note xml:id="i-c462010510b2eb08-0">
            Följande frågor för skriftliga svar hade framställts:
          </note>
          <note xml:id="i-e2d20ea3e0ada7ea-0">
            den 19 december
          </note>
          <note xml:id="i-701c74ff0adb3496-0">
            Meeri Wasberg
          </note>
          <note xml:id="i-e95158093a3fd2e8-0">
            Pyry Niemi
          </note>
          <note xml:id="i-8efb69319bd64c26-0">
            Isak From
          </note>
          <note xml:id="i-3b5484e1bbc6407e-0">
            Matilda Ernkrans
          </note>
          <note xml:id="i-7c1bb1b7a8c01f78-0">
            Agneta Gille
          </note>
          <note xml:id="i-a09fdf8e550b62b5-0">
            Catharina Bråkenhielm
          </note>
          <note xml:id="i-b3476016e6598f91-0">
            Kristina Nilsson
          </note>
          <note xml:id="i-e051186183ab7ad5-0">
            Åsa Lindestam
          </note>
          <note xml:id="i-ef021e453e65cb5f-0">
            Leif Jakobsson
          </note>
          <note xml:id="i-ef021e453e65cb5f-1">
            Leif Jakobsson
          </note>
          <note xml:id="i-fca9810b75af56f6-0">
            Anders Karlsson
          </note>
          <note xml:id="i-fca9810b75af56f6-1">
            Anders Karlsson
          </note>
          <note xml:id="i-29218d346ccdff72-0">
            Peter Persson
          </note>
          <note xml:id="i-29218d346ccdff72-1">
            Peter Persson
          </note>
          <note xml:id="i-958cac8f5e1945c4-0">
            Agneta Karlsson
          </note>
          <note xml:id="i-958cac8f5e1945c4-1">
            Agneta Karlsson
          </note>
          <note xml:id="i-958cac8f5e1945c4-2">
            Agneta Karlsson
          </note>
          <note xml:id="i-80c21be3db6e8237-0">
            Krister Örnfjäder
          </note>
          <note xml:id="i-c3b0cfc97c9960ea-0">
            Penilla Gunther
          </note>
          <note xml:id="i-21c41934f68844b4-0">
            Kenneth G Forslund
          </note>
          <note xml:id="i-4268b14c3697e537-0">
            Jasenko Omanovic
          </note>
          <note xml:id="i-9821d11b5002a698-0">
            Hannah Bergstedt
          </note>
          <note xml:id="i-9821d11b5002a698-1">
            Hannah Bergstedt
          </note>
          <note xml:id="i-9821d11b5002a698-2">
            Hannah Bergstedt
          </note>
          <note xml:id="i-9821d11b5002a698-3">
            Hannah Bergstedt
          </note>
          <note xml:id="i-9821d11b5002a698-4">
            Hannah Bergstedt
          </note>
          <note xml:id="i-40db3fbfac07295a-0">
            Lise Nordin
          </note>
          <note xml:id="i-9ac6bd3a49713c7e-0">
            Gunvor G Ericson
          </note>
          <note xml:id="i-92a8ab614a480ffb-0">
            Per Svedberg
          </note>
          <note xml:id="i-58360131ff3eae43-0">
            Katarina Köhler
          </note>
          <note xml:id="i-62bbc50a9d2d637c-0">
            Roza Güclü Hedin
          </note>
          <note xml:id="i-4e568698dfa854fd-0">
            Robert Halef
          </note>
          <note xml:id="i-823ef8e900bf2c4e-0">
            10 § Anmälan om skriftliga svar på frågor
          </note>
          <note xml:id="i-e472685423bea8b9-0">
            Skriftliga svar på följande frågor hade kommit in:
          </note>
          <note xml:id="i-e2d20ea3e0ada7ea-1">
            den 19 december
          </note>
          <note xml:id="i-c76c35c331d1b203-0">
            Ingemar Nilsson
          </note>
          <note xml:id="i-04aa096c53dbe708-0">
            Kurt Kvarnström
          </note>
          <note xml:id="i-e45126caa3f516c3-0">
            den 20 december
          </note>
          <note xml:id="i-4758608eebeeaa2b-0">
            Annika Lillemets
          </note>
          <note xml:id="i-fca9810b75af56f6-2">
            Anders Karlsson
          </note>
          <note xml:id="i-958cac8f5e1945c4-3">
            Agneta Karlsson
          </note>
          <note xml:id="i-fbf26426d532e0d4-0">
            11 § Kammaren åtskildes kl. 10.19.
          </note>
          <note xml:id="i-49f9a9b85785a513-0">
            Förhandlingarna leddes av talmannen.
          </note>
          <note xml:id="i-fe2bbdc2cb3f6c09-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
