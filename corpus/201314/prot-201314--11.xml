<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--11</head>
          <docDate when="2013-10-14">2013-10-14</docDate>
        </div>
      </front>
      <body>
        <div>
          <note xml:id="i-8b6eafd88a8c2475-0">
            ﻿
          </note>
          <note xml:id="i-8c43adfd3c2dc66d-0">
            Riksdagens protokoll
          </note>
          <note xml:id="i-b10870a2e2a16c24-0">
            2013/14:11
          </note>
          <note xml:id="i-5fe5b68f439650cd-0" type="date">
            Måndagen den 14 oktober
          </note>
          <note xml:id="i-23a2403ae49e340f-0">
            Kl. 10:00 - 17:18
          </note>
          <note xml:id="i-73366e920cd7bd23-0">
            1 § Allmänpolitisk debatt
          </note>
          <note xml:id="i-6a132e4b8941925e-0">
            Omvärlden och Europa
          </note>
          <note type="speaker" xml:id="i-f51a47ae0d3700f4-0">
            Anf. 1 URBAN AHLIN (S):
          </note>
          <u who="urban_ahlin_3d7d45" xml:id="i-6ee94f908f13438e-0">
            <seg xml:id="i-060d2c6aaabc02e6-0">
              God morgon, herr talman! Jag tänkte inleda denna allmänpolitiska
              debatt genom att tala om en av hörnstenarna i svensk utrikespolitik,
              nämligen vårt engagemang för Förenta nationerna.
            </seg>
            <seg xml:id="i-5b3cdc7df8bbe9c5-0">
              I det svenska engagemanget i Förenta nationerna har historiskt
              tyngdpunkten legat på att vi har deltagit i FN:s fredsbevarande
              operationer. Vi har varit aktiva när det gäller nedrustningsarbetet
              och tagit initiativ till nedrustning. Vi har bidragit till olika
              FN-program. Vi har deltagit i reformarbetet. Vi har alltid sökt
              en plats i FN:s säkerhetsråd när det har varit vår tur i den nordiska
              rotationen.
            </seg>
            <seg xml:id="i-a572f4387f379a66-0">
              På det sättet har det svenska engagemanget för Förenta nationerna
              befästs. Tyvärr har den borgerliga regeringen inte upprätthållit
              denna FN-linje. Svenskt stöd till FN:s fredsbevarande trupper
              har historiskt små proportioner. Jag tror att det i dag är sju
              som är ute i FN-ledda och FN-mandaterade insatser. Det finska
              FN-förbundet har till och med skrivit artiklar och påtalat detta
              och sagt att det är orimligt att Sverige deltar med så lite trupp
              i FN:s fredsbevarande insatser.
            </seg>
            <seg xml:id="i-81edaddcd21a66d8-0">
              Vårt engagemang för nedrustningsarbetet är det väl ingen som
              har sett. Det enda vi har sett är från den här talarstolen när
              vår utrikesminister har raljerat och försökt att förlöjliga de
              initiativ som har tagits. Det var för ett tag sedan det norska
              initiativet om klustervapen. Då stod han här och sade: Bara för
              att Timor-Leste och andra småstater bestämmer sig för att avskaffa
              klustervapen har vi inte kommit någonstans i världen. Föga anade
              utrikesministern att Norge skulle lyckas få till en konvention.
              Till slut släpades även utrikesministern till att skriva under
              detta avtal som förbjuder klustervapen.
            </seg>
            <seg xml:id="i-61f3b57d66b10ee2-0">
              För några månader sedan var det dags igen. Ett antal länder –
              återigen Norge, men också Österrike, Schweiz, Mexiko och andra
              – har tagit upp arbetet om de humanitära aspekterna på kärnvapen.
              Det handlar om att försöka använda det momentum som har skapats
              när det gäller personminor, klustervapen och så vidare. De humanitära
              konsekvenserna av de vapnen är så fruktansvärda, och därför måste
              de förbjudas.
            </seg>
            <seg xml:id="i-3566964d8905f4ae-0">
              Detta har drivits av dessa länder. Svaret från vår utrikesminister
              var: Det är inte några seriösa länder som ägnar sig åt detta.
              Jag har träffat en hel del diplomater från Österrike, Norge och
              Mexiko som är lite uppretade över att vår utrikesminister kallar
              dessa länder för oseriösa. Jag skulle vilja säga att Norge är
              betydligt mer seriöst i nedrustningsarbetet än vad Sverige är.
            </seg>
            <seg xml:id="i-ea33ee7f6b473094-0">
              Helen Clark från UNDP påtalade vid ett besök som jag gjorde i
              FN att Sverige har dragit ned stödet till FN:s utvecklingsprogram
              med 30 procent. Sverige har sedan nästan tio år tillbaka sagt
              att vi är beredda att kandidera till FN:s säkerhetsråd. Men kampanjen
              har inte startat. Sanningen är den att rör man sig i FN-kvarteret
              och talar med människor där är det väldigt många människor som
              undrar: När ska Sverige över huvud taget starta kampanjen? Gör
              man inte det någon gång har man inte chans att vinna en plats
              i FN:s säkerhetsråd.
            </seg>
            <seg xml:id="i-973c70355ec15c14-0">
              Vi tävlar i den västeuropeiska gruppen. Det ska väljas två, och
              det är tre tävlande i denna grupp. Det är Italien, Nederländerna
              och Sverige. Såsom den svenska regeringen just nu beter sig finns
              ingen chans över huvud taget att vinna den duellen. Man tror att
              vi kanske har 30 röster av alla länderna just nu som vi har diskuterat
              och förhandlat oss fram till. Många i FN har redan gett upp och
              tror att det är kört eftersom vi inte har startat någon kampanj.
            </seg>
            <seg xml:id="i-6c6eaefe69eae295-0">
              Min fråga till Carl Bildt är: När avser Sveriges regering att
              starta kampanjen för en plats i FN:s säkerhetsråd? Eller är det
              så att man har gett upp och att det är meningslöst? Säg det då
              från talarstolen, så att vi slipper diskutera det!
            </seg>
            <seg xml:id="i-2fc5f2c019c69e2c-0">
              Det finns nämligen ett dilemma här. Det är att de andra nordiska
              länderna också undrar: Ska Sverige starta sin kampanj eller inte?
              Vill Sverige ha säkerhetsrådsplatsen 2016–2017 eller inte? Det
              påverkar nämligen de nordiska länderna efteråt, speciellt Norge
              som är kandidatland efter oss. De funderar på: Ska Sverige vara
              i säkerhetsrådet i den perioden, eller ska man lämna in? Det kommer
              naturligtvis ha betydelse för Norge, och tiden börjar rinna ut.
            </seg>
            <seg xml:id="i-330f9e88385c8268-0">
              Det är en sak att utrikesministern missköter det svenska engagemanget
              i Förenta nationerna och att vi håller på att försitta vår chans
              att få en plats i säkerhetsrådet. Men det är lika illa att vi
              kanske också förstör möjligheterna för våra nordiska kolleger
              att få en plats i säkerhetsrådet. Svaret måste snart ges. Kommer
              Sverige att ha en kampanj för att få en plats i säkerhetsrådet,
              eller kommer vi att lämna walk over och på det sättet åtminstone
              underlätta för ett annat nordiskt land att få en plats i säkerhetsrådet
              så småningom?
            </seg>
            <seg xml:id="i-79d081cddefb6b15-0">
              Det är klart att det inte är så lätt för utrikesministern att
              svara på frågan. Det är inte av nationella prestigeskäl som vi
              vill sitta i FN:s säkerhetsråd. Det är för att vi vill driva på
              reformarbetet, lyfta upp frågor om SRHR, hbt och deltagande i
              FN:s fredsbevarande trupper, och att vara aktiva i nedrustningsarbetet.
              Vi vill vara med i FN:s säkerhetsråd för att spela en roll och
              för att vi har idéer om hur världen ska förbättras. Det är just
              de idéerna som regeringen saknar, och det är väl därför man inte
              vill sitta med i säkerhetsrådet.
            </seg>
          </u>
          <note type="speaker" xml:id="i-5a36e153580338ed-0">
            Anf. 2 MATS JOHANSSON (M) replik:
          </note>
          <u who="mats_johansson_7ed461" xml:id="i-ffbd40aac127b4a1-0">
            <seg xml:id="i-a0537689876090fa-0">
              Herr talman! Jag tackar Urban Ahlin för hans intressanta föreläsning
              om svensk FN-politik. Jag är säker på att utrikesministern kommer
              att besvara de frågor som ställdes.
            </seg>
            <seg xml:id="i-0a3239f8d3f902c6-0">
              Jag blev lite besviken. Jag trodde att Urban Ahlin nu skulle
              presentera den rödgröna utrikesplattformen när han hade chansen.
              Men dagen är lång. Han kanske återkommer.
            </seg>
            <seg xml:id="i-2df7f13539255eee-0">
              Vi lärde oss i helgen att Vänsterpartiet redan har börjat fördela
              ministerposter. Då blir det extra spännande att få höra hur den
              rödgröna regeringen ska få ihop sin utrikesplattform den här gången.
            </seg>
            <seg xml:id="i-9e06c540bfac8e19-0">
              Den minnesgode kommer ihåg motsvarande övning 2010 på vintern
              när det lades fram en rödgrön plattform. Där hette det att en
              rödgrön regering kommer att kräva att USA avvecklar sina kärnvapen
              och militärbaser utanför landets gränser.
            </seg>
            <seg xml:id="i-1b7f675dcfb2c09c-0">
              Vi var en del som var lite förskräckta över den formuleringen.
              Jag hoppas att den inte längre gäller. Urban Ahlin kan bekräfta
              det nu.
            </seg>
          </u>
          <note type="speaker" xml:id="i-7fdd60605c102d09-0">
            Anf. 3 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-1">
            <seg xml:id="i-afde70dcc4681885-0">
              Herr talman! På den direkta frågan kan jag säga att vi socialdemokrater
              alltid haft den åsikten att om länder accepterar att andra länder
              har militärbaser på sitt område står det naturligtvis dem fritt.
            </seg>
            <seg xml:id="i-62ffb738311cfd9c-0">
              Vad vi och många andra i fredsrörelsen och andra som jobbar för
              nedrustning har krävt när det gäller kärnvapenbaser är att de
              bara borde lokaliseras på landets eget territorium. Det är en
              politik som vi knappast är ensamma om. Det är väldigt många länder,
              nedrustningsarbetare och olika fredsorganisationer som har den
              åsikten. Det är ganska rimligt.
            </seg>
            <seg xml:id="i-b0a000ec7f5e3dcd-0">
              När det gäller hur regeringsfrågan ser ut tycker jag att det
              är fruktansvärt trist att vi ska behandla Sveriges väljare som
              om detta bara är ett spel om vem som tar vem. Vilka ska sitta
              i regeringen? Ska Jonas Sjöstedt vara infrastrukturminister, eller
              ska han inte sitta med i regeringen och så vidare?
            </seg>
            <seg xml:id="i-110dcd22d9d1574f-0">
              Går det egentligen inte ut på att vi ska presentera vår politik
              och vad vi står för? Väljarna ska sedan utefter de önskemål och
              viljor de har rösta på ett politiskt parti. På det sättet avgör
              man hur vikten ska vara i denna kammare.
            </seg>
          </u>
          <note type="speaker" xml:id="i-4ddc97178bd97723-0">
            Anf. 4 MATS JOHANSSON (M) replik:
          </note>
          <u who="mats_johansson_7ed461" xml:id="i-ffbd40aac127b4a1-1">
            <seg xml:id="i-f91babfaf8326af2-0">
              Herr talman! Vi kommer att ha gott om tid under det kommande
              året att diskutera vad som ska ingå i den rödgröna utrikesplattformen.
              Det är icke tu tal om detta. Jag bara undrade om meningen kvarstår
              i den ambition Urban Ahlin har att leda den rödgröna utrikespolitiken.
              Det hette: En rödgrön regering kommer att kräva att USA avvecklar
              sina kärnvapen och militärbaser utanför landets gränser. Vilka
              amerikanska baser var det man avsåg?
            </seg>
          </u>
          <note type="speaker" xml:id="i-94ca93367cd8cc6b-0">
            Anf. 5 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-2">
            <seg xml:id="i-7e8c6c6fb4c24046-0">
              Herr talman! Jag försökte svara på det redan i första repliken:
              Det var kärnvapenbaserna vi avsåg. Men jag är helt medveten om
              att den meningen missuppfattades. Vi har också senare, i andra
              debatter, sagt att det är upp till varje land att självt acceptera
              andra länders militärbaser på sitt territorium. Det står dem fritt
              enligt folkrätten.
            </seg>
            <seg xml:id="i-3debf6283c17ce94-0">
              Låt mig säga att människor har att göra ett val: Vilken politik
              vill jag rösta på? Efter det valet är det nog två partier mindre
              i den här regeringen.
            </seg>
          </u>
          <note type="speaker" xml:id="i-d74a1fff1848f067-0">
            Anf. 6 JOHNNY SKALIN (SD):
          </note>
          <u who="johnny_skalin_3e2441" xml:id="i-4c65a30863ca7bc0-0">
            <seg xml:id="i-a0de8f9bd151c18c-0">
              Herr talman! Få är de som hävdar att engagemanget för allehanda
              politiska frågor i Sveriges riksdag generellt ligger på en undermålig
              nivå. Tvärtom tillhör riksdagen de parlament i världen som sammanträder
              allra flest antal dagar under året. Följdmotioner med synpunkter
              ända ned till semantisk nivå, enskilda motioner i massor och till
              och med långa debatter fram emot kl. 23 på kvällarna är inget
              konstigt för riksdagen.
            </seg>
            <seg xml:id="i-49738d5d95205c81-0">
              Men när det handlar om EU och dess påverkan över det inflytande
              vi folkvalda ledamöter har i riksdagen, i landstingen och i kommunfullmäktige
              ser engagemanget helt annorlunda ut. Det återspeglas inte minst
              i denna debatt, där antalet gruppledare för EU-nämnden endast
              sju månader före EU-valet uppgår till tre personer.
            </seg>
            <seg xml:id="i-1fc83560f262e664-0">
              Jag tänker på utvecklingen inom Europeiska unionen, där motsättningarna
              inom unionen aldrig någonsin har varit större med kravaller i
              hela Sydeuropa, 26 miljoner arbetslösa och 43 miljoner européer
              som inte kan äta sig mätta. Till detta kommer en tidigare totalt
              oöverträffad lagstiftningsvåg från EU, som EU-kommissionen dessutom
              vill bygga vidare på, samtidigt som krav har rests i Holland och
              England på att låta EU återgå till det samarbetsprojekt det en
              gång var tänkt att vara. Med tanke på detta menar i alla fall
              jag att det inte är någon underdrift att hävda att frågan om EU:s
              utveckling kort sagt aldrig har varit mer aktuell eller viktigare
              att diskutera än i dag. Därför vore det enda rimliga att den absoluta
              merparten av den utrikespolitiska diskussionen också skulle vigas
              åt att diskutera just EU:s framtid.
            </seg>
            <seg xml:id="i-4bcf0fcd5b06da6a-0">
              Sett till det faktum att 60 procent av besluten i kommunfullmäktige,
              50 procent av besluten i landstingen och 43 procent av propositionerna
              till riksdagen kommer till under påverkan av EU borde EU rimligen
              inte kunna anses vara något annat än den enskilt viktigaste inrikes-
              och utrikespolitiska frågan att hantera just nu.
            </seg>
            <seg xml:id="i-21feb247ed987991-0">
              Det är i spåren av kraven på folkomröstningar i EU-länder, som
              specifikt kommer att behandla frågan om EU:s överstatlighet och
              det elände som EMU och euron har skapat, som alla som anser att
              makten ska utgå ifrån folket och som har synpunkter på EU:s maktfullkomlighet
              har en gyllene chans att visa att man menar allvar när man hävdar
              att EU:s makt har gått alldeles, alldeles för långt.
            </seg>
            <seg xml:id="i-3f7a9b66e9ce8447-0">
              Medan man i Tyskland, England och Holland deklarerar att Bryssel
              inte behöver göra allt och att diskussionen om EU:s utveckling
              är viktig sitter Socialdemokraterna här hemma i Sverige i knät
              på regeringen i EU-frågorna och har dessutom munkavlen på i frågan
              om var makten ska utövas. Det är inte för inte som man som demokratins
              försvarare förskräcks av den passiva och folkligt avvisande hållning
              som dessa partier besitter. För medan liberalerna för 95 år sedan
              stod för frihetstanken och demokratin och så föredömligt både
              krävde och drev igenom allmän och lika rösträtt sitter nu en liberal
              representant inte bara som regeringens EU-minister utan även som
              självutnämnd federalist.
            </seg>
            <seg xml:id="i-f138e4a97a9bb4d7-0">
              Men om man ska säga något positivt om Folkpartiet trots att utvecklingen
              bland liberalerna har gått en sådan tragisk och på alla sätt sorglig
              väg från att vara demokratins yttersta förkämpar till att numera
              vara dess yttersta motsats får man säga att de åtminstone är ärliga
              med att de är helt bekväma med att ge bort väljarnas makt över
              landet.
            </seg>
            <seg xml:id="i-b7a863538274dbe1-0">
              Det, herr talman, är mer än vad man kan säga om Centerpartiet,
              som gång på gång upprepar sin påstådda skepsis mot EU, men som
              vid varje omröstningstillfälle likväl står bakom den maktöverförande
              politik som regeringens EU-minister för. Missförstå mig inte;
              det är förstås jättebra att Centerpartiet är med och kämpar för
              frågor som att bevara det svenska snuset eller att rovdjurspolitiken
              bör bestämmas i Sverige. Men jag menar likväl att om man menar
              allvar med sin EU-kritik måste man också vara konsekvent och stå
              upp för det svenska självbestämmandet, inte minst också i de riktigt
              tunga och maktförskjutande områdena. Att Centerpartiet inte klarar
              av det kan vem som helst utläsa såväl i protokoll över riksdagens
              beslut som i EU-nämndens utdrag. De står bakom regeringen i allt.
            </seg>
            <seg xml:id="i-cfdcaa2eb2b552ec-0">
              Detsamma gäller även Kristdemokraterna alldeles oavsett deras
              uttalade ambition att likt alla andra EU-positiva partier fortfarande
              försöka måla ut EU som ett samarbetsprojekt. Men om EU handlade
              om ett samarbete mellan fria och självständiga stater, såsom Kristdemokraterna
              försöker göra gällande, skulle Sverige knappast behöva kämpa för
              rätten att behålla det svenska snuset – detta särskilt i och med
              att det i anslutningsfördraget stod att Sverige skulle beviljas
              ett permanent undantag för just detta.
            </seg>
            <seg xml:id="i-e04edac9eb91b8e8-0">
              Faktum är att det inte ens skulle behöva skrivas in några som
              helst undantag i några fördrag. Själva grunddefinitionen på samarbete
              är nämligen att två eller flera personer eller organisationer
              arbetar tillsammans för ett gemensamt mål. Någon form av samsyn
              är alltså själva grundnödvändigheten för att kunna kalla något
              för ett samarbete – alltså att man är överens om det man vill
              göra. Alla i den här kammaren känner mycket väl till att det inte
              fungerar så.
            </seg>
            <seg xml:id="i-72cf605d8dfb678e-0">
              Med dessa ord ser jag fram emot replikskiften med samtliga riksdagspartier.
            </seg>
          </u>
          <note xml:id="i-ccf910352001ef08-0">
            I detta anförande instämde Julia Kronlid och Markus Wiechel (båda
            SD).
          </note>
          <note type="speaker" xml:id="i-70e3a4233191b326-0">
            Anf. 7 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-0">
            <seg xml:id="i-0225533faa29fb82-0">
              Herr talman! Det är med ganska stor förvåning som jag sitter
              och hör vad Johnny Skalin från Sverigedemokraterna säger. I fredags
              på EU-nämnden behagade nämligen Sverigedemokraterna inte ens att
              dyka upp. Och vad var det vi diskuterade där? Det var bland annat
              stora ekonomiska frågor om hur vi ska se till skapa ekonomiskt
              förtroende för varandra i unionen, men utan precis de saker som
              Johnny Skalin lyfter fram. Hur kan vi göra det utan att vi får
              en ekonomisk tvångströja från Europeiska unionen?
            </seg>
            <seg xml:id="i-9f7ee9be3bd65130-0">
              När vi sitter och fattar dessa oerhört viktiga beslut dyker Sverigedemokraterna
              inte ens upp på sammanträdet. Det är ganska slående för hela Johnny
              Skalins anförande. Inte med ett ord förklarade du vad Sverigedemokraterna
              vill i Europapolitiken, utan du kastar dig bara om strupen på
              alla andra. Ni sitter inte i Europaparlamentet, och ni dyker inte
              upp på EU-nämndens sammanträden. Var ligger seriositeten över
              huvud taget hos Sverigedemokraterna när det gäller Europapolitiken?
            </seg>
          </u>
          <note type="speaker" xml:id="i-ce5a392ea7ba6bea-0">
            Anf. 8 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-4c65a30863ca7bc0-1">
            <seg xml:id="i-3dcea07c22268898-0">
              Herr talman! Jag beklagar att vi inte hade någon representant
              på plats vid det förra EU-nämndsmötet. Det är ytterst sällan det
              inträffar vare sig det handlar om EU-nämnden eller sakpolitiska
              utskott. Men sådant händer, och sådant händer de allra flesta
              partier någon gång under mandatperioden. Det finns omständigheter
              som inte ens vi kan påverka.
            </seg>
            <seg xml:id="i-e8fc30d63dbe761a-0">
              Vad vill vi? Vi vill naturligtvis låta folket avgöra frågorna.
              Var ska makten utövas? Ska makten utövas i Sverige? Ska den utövas
              i EU, eller ska den utövas någon annanstans? Jag menar att det
              endast är väljarna som är behöriga att avgöra frågan. Det är inte
              de folkvalda representanterna i Sveriges riksdag.
            </seg>
            <seg xml:id="i-bdc42db7fb000640-0">
              Jag anser – och det är min personliga uppfattning och mitt partis
              uppfattning – att stora övergripande frågor ska föregås av folkomröstningar.
              Vi vet att vi har en regering och en opposition som samtliga har
              varit med om att driva igenom flera fördrag efter den tidigare
              folkomröstningen. De har alla skjutit över makt från oss på en
              rad områden, och de områden där makten inte har skjutits ifrån
              oss jobbar man frekvent med i dag.
            </seg>
          </u>
          <note type="speaker" xml:id="i-dbbb0b0161f1bbfa-0">
            Anf. 9 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-1">
            <seg xml:id="i-3bcb8033d2270400-0">
              Herr talman! Jag kan alltså summera Sverigedemokraternas Europapolitik
              med att de inte har någon Europapolitik, utan de vill låta andra
              avgöra den helt och hållet. Det är ganska skrämmande.
            </seg>
            <seg xml:id="i-a6e0bb0ed97dfccc-0">
              Precis som du sade i ditt inledningsanförande, Johnny Skalin,
              behandlar Europapolitiken i dag stora saker som inbegriper nästan
              alla samhällsområden. Då måste man som ett seriöst parti också
              ha en politisk position. Det går inte att urskulda sig och säga
              att man inte bär ansvar och inte har någon åsikt.
            </seg>
            <seg xml:id="i-004eea958585a73c-0">
              Jag är i flera delar för att man ska ha folkomröstningar. Jag
              bejakade också folkomröstningen om euron, och jag respekterar
              resultatet. Men jag kommer inte att acceptera att man ursäktar
              sig in i Europaparlamentet.
            </seg>
          </u>
          <note type="speaker" xml:id="i-96ae71369fbf866f-0">
            Anf. 10 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-4c65a30863ca7bc0-2">
            <seg xml:id="i-b5457310574f1078-0">
              Herr talman! Det är ett faktum att Centerpartiet och övriga partier
              här har varit med om att driva igenom ett Lissabonfördrag som
              har överfört makten på 68 politiska områden. Det har inte vi gjort,
              och vi skulle aldrig göra det heller. Det är så stora politiska
              frågor att folket måste få vara med och avgöra dem.
            </seg>
            <seg xml:id="i-be36f4322e9a0363-0">
              Det är inte sant att vi inte är med och påverkar. Vi sitter i
              EU-nämnden varje vecka, förutom förra veckan, och anmäler frekvent
              avvikande meningar för att hindra den här maktöverföringen. Det
              gör inte Centerpartiet.
            </seg>
          </u>
          <note type="speaker" xml:id="i-517436a8a176b01b-0">
            Anf. 11 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-3">
            <seg xml:id="i-46c9c5d3bff48934-0">
              Herr talman! Johnny Skalin gör det väl enkelt för sig när han
              säger: Var ska frågorna ligga? Ska de avgöras i nationalstaten,
              i Sverige, i Helsingfors eller ska de avgöras i Bryssel?
            </seg>
            <seg xml:id="i-e3785d65f3540bda-0">
              Riktigt så enkel ser inte verkligheten ut. Det finns politiska
              beslut som fortfarande avgörs här i Helsingfors men också frågor
              som avgörs i Bryssel. Varför ser det ut på det sättet? Jo, därför
              att när det gäller miljöförstöring, gränsöverskridande brottslighet
              med mera har nationalstatens förmåga eller räckvidd att påverka
              helt enkelt försvunnit i den globaliserade värld som vi lever
              i. Därför är det lämpligt att de besluten fattas på europeisk
              nivå.
            </seg>
            <seg xml:id="i-b6e3c942c14c69ec-0">
              Men jag tycker ändå att Johnny Skalin lyfter upp en viktig fråga
              när det gäller den diskussion som jag tror kommer att föras eftersom
              Tyskland, Holland, England och andra har talat om huruvida vi
              verkligen har rätt balans mellan vad som ska avgöras i nationalstaten
              och vad som ska avgöras i Bryssel.
            </seg>
            <seg xml:id="i-91a410b423b5d365-0">
              Hollands EU-minister har sagt: Europe where necessary, national
              state where possible. Och jag tycker att det är ett ganska rimligt
              förhållningssätt.
            </seg>
          </u>
          <note type="speaker" xml:id="i-52345c4aa0b3e712-0">
            Anf. 12 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-4c65a30863ca7bc0-3">
            <seg xml:id="i-bed6716cf9c9724a-0">
              Herr talman! Jag tycker att det är ytterst beklämmande att Sveriges
              riksdag säger att frågan inte är så enkel. Frågan är jätteenkel.
              Jag anser att makten utgår från folket. Det står till och med
              inskrivet i grundlagen, men jag tycker inte att Sveriges riksdag
              följer det. När det handlar om så här stora, övergripande frågor
              måste folket få en möjlighet att tycka till.
            </seg>
            <seg xml:id="i-5db233f1e3f41bab-0">
              Den möjligheten kommer man nu att få i Holland och i England.
              Det är min förhoppning. Den debatten förs åtminstone i de här
              två länderna. Jag tycker att det är en ytterst nykter och upplyftande
              debatt om att man ska låta folket avgöra om man har överfört nog
              mycket makt och kanske ska tänka sig att ta tillbaka lite makt
              till landet.
            </seg>
            <seg xml:id="i-b82152e2cc669672-0">
              Om vi skulle kunna föra den diskussionen här i Sverige tror jag
              att vi skulle komma mycket längre i den politiska diskussionen.
              I nästan alla politiska församlingar har EU majoritet över inflytandet
              i den politiska processen. Det tycker jag inte är rätt.
            </seg>
          </u>
          <note type="speaker" xml:id="i-457113809b1318a0-0">
            Anf. 13 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-4">
            <seg xml:id="i-2f17105ec7643751-0">
              Herr talman! Hade Johnny Skalin lyssnat på mig hade han hört
              att jag sade att jag tyckte att det var en viktig debatt och att
              det är rimligt att man för en diskussion om huruvida vi har hittat
              den balans som krävs mellan nationalstaten och Bryssel. Jag räds
              inte den debatten alls, men det är inte så enkelt som Johnny Skalin
              försöker göra det till när han säger att antingen avgör man sakerna
              i Helsingfors eller också gör man det i Bryssel.
            </seg>
            <seg xml:id="i-be896c1ad82f7d93-0">
              Mitt partis utgångspunkt är att det finns en hel del frågor som
              bäst avgörs i Bryssel, och det finns också frågor som bäst avgörs
              i Helsingfors. Det är den politiken vi för.
            </seg>
          </u>
          <note type="speaker" xml:id="i-08f2359ab3d1b885-0">
            Anf. 14 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-4c65a30863ca7bc0-4">
            <seg xml:id="i-14c5cfd57d8db3d8-0">
              Herr talman! Då är det min grundpoäng att vi också måste föra
              den diskussionen mer allvarligt än vad vi gör i Sveriges riksdag
              i dag. Här står vi nu i ett enskilt replikskifte, men var finns
              den stora, övergripande diskussionen om de här frågorna? De här
              frågorna är på tapeten i stora, avgörande länder ute i Europa,
              men här duckar man och säger att det är jättebra att vi diskuterar
              detta, men man för det inte vidare till en djupare diskussion.
              Det skulle jag vilja se att vi gjorde i den här kammaren, men
              tyvärr är vi det enda partiet som driver den frågan.
            </seg>
          </u>
          <note type="speaker" xml:id="i-28c7b1d3fbc453f1-0">
            Anf. 15 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-241989f4c58ea5bc-0">
            <seg xml:id="i-39a59ffb01f86754-0">
              Herr talman! Johnny Skalin ställer några frågor till Kristdemokraterna
              om att vi vill lämna över kompetens när det gäller tobak och snus.
              Vi vill självfallet minska snus- och tobakskonsumtionen för människors
              bästa. Men vi har också mycket starkt sagt att vi är för subsidiariteten,
              så det är bara de beslut som vi tycker gynnar svenska medborgare
              som vi går med på. Det var mycket tydligt att vi gärna ville ha
              ett direktiv för konkurrensneutralitet på plats, men vi ska naturligtvis
              se till att inte alla frågor beslutas i EU. Det var vi också tydliga
              med att driva.
            </seg>
            <seg xml:id="i-d635d2f8d80cd7e2-0">
              EU är framför allt ett samarbete. Jag stämmer in i andras frågor
              här: Vad vill egentligen Sverigedemokraterna? Finns det ingenting
              som är bra på miljöområdet och när det gäller brottsbekämpande
              över gränserna, fred och frihet och den fria rörligheten, det
              vill säga flera av de frågor som gör att Sverige är ett välmående
              land? Även det borde väl Sverigedemokraterna kunna ställa upp
              på.
            </seg>
          </u>
          <note type="speaker" xml:id="i-ee872628d2407280-0">
            Anf. 16 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-4c65a30863ca7bc0-5">
            <seg xml:id="i-2c101fdaf670e2fc-0">
              Herr talman! I mitt anförande nämnde jag att man gärna kämpar
              för det svenska snuset. Jag tycker att det är jättebra att man
              gör det i Sveriges riksdag, speciellt eftersom vi i anslutning
              till fördraget skrev in att vi skulle ha ett permanent undantag.
              Men man duckar i de stora, övergripande frågorna. Det var vad
              jag anförde i mitt anförande.
            </seg>
            <seg xml:id="i-cabe2a1e8bb0c12c-0">
              Vad gäller EU som helhet vill jag säga att jag kallar mig själv
              för en Europavän, men jag är kanske inte en EU-vän i den bemärkelsen
              som Kristdemokraterna och andra partier är. Jag tror på samarbete.
              Jag tror på ett utbyte med andra länder. Vi måste vara med i den
              öppna handeln. Vi måste samarbeta i stora, gränsöverskridande
              frågor som handel, kriminalpolitik och så vidare. Det har jag
              alltid varit tydlig med. Det har alltid mitt parti varit tydligt
              med. Därför är det för mig obegripligt att man står här i kammaren
              i Sveriges riksdag 2013 och fortfarande inte har förstått någonting
              av det vi har sagt, speciellt eftersom vi ständigt upprepar vad
              vi tycker både här och i EU-nämnden.
            </seg>
          </u>
          <note type="speaker" xml:id="i-082a63c9b0e0372e-0">
            Anf. 17 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-241989f4c58ea5bc-1">
            <seg xml:id="i-455ec4529ec8c62b-0">
              Herr talman! Det är fortfarande mycket otydligt. Vi tror att
              det är bra att vi kämpar för att människor inom EU, inklusive
              Sverige, har en bra hälsa, och det var det vi ville åstadkomma
              med snus- och tobaksdirektivet. Därför var vi positiva till vissa
              delar av det, men vi har också undantag enligt vårt anslutningsfördrag.
            </seg>
            <seg xml:id="i-8060f6caec07498e-0">
              Jag är ändå fortfarande mycket förvånad över att Sverigedemokraterna
              inte kan visa den här positiva hållningen. Du säger att ni är
              ganska positiva, Johnny Skalin, men egentligen är ni också mycket
              negativa. Det är mycket svårt att förstå vad Sverigedemokraterna
              vill med EU.
            </seg>
          </u>
          <note type="speaker" xml:id="i-8b5451ad903f8ddb-0">
            Anf. 18 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-4c65a30863ca7bc0-6">
            <seg xml:id="i-c35fee5a79d0d900-0">
              Herr talman! För min del är det mycket enkelt. Vi vill återgå
              till ett samarbete, det vill säga det som väljarna röstade på
              1994. Jag anser att de svenska väljarna röstade på någonting som
              kallades för samarbete. Det var den debatt som fördes, och det
              var den fråga som ställdes inför valet. Europeiska unionen ser
              inte sådan ut i dag, och det är där vår grundkritik i EU-frågorna
              ligger. Det handlar inte om att vi på något vis vill klippa av
              Europa från Sverige. Vi är en del på en global marknad. Det kommer
              vi att fortsätta att vara. Vi måste samarbeta även i gränsöverskridande
              frågor. Där har vi varit mycket tydliga.
            </seg>
          </u>
          <note type="speaker" xml:id="i-f932a31c634580c8-0">
            Anf. 19 LARS OHLY (V):
          </note>
          <u who="lars_ohly_9f9bb3" xml:id="i-3eac7e3589175924-0">
            <seg xml:id="i-e14dc345f6c197e9-0">
              Herr talman! För tio år sedan fattade den här kammaren beslut
              om en politik för global utveckling. Två perspektiv skulle vara
              övergripande och överordnade på alla politiska områden som hade
              med internationellt samarbeta att göra. Det var fattigdomsbekämpning
              och respekt för mänskliga rättigheter.
            </seg>
            <seg xml:id="i-9bd5525d504477ba-0">
              Utrikesministern, som sitter här, brukar ibland roa sig med att
              kalla andra regeringar och länder för oseriösa. Låt oss då betrakta
              hur den svenska regeringen behandlar det svenska biståndet.
            </seg>
            <seg xml:id="i-fb12c2137591b476-0">
              Det svenska biståndet har under senare år blivit utsatt för en
              mängd olika avräkningar, som man kallar det. Man tar bort sådant
              som man menar är kostnader som hänger ihop med biståndet. Numera
              är till exempel minröjning i andra länder en del av det svenska
              biståndet. Det var tidigare en del av försvarsbudgeten. Det betyder
              att det totala biståndet har minskat.
            </seg>
            <seg xml:id="i-2a2480209090d4b6-0">
              Flyktingmottagande betalas till viss del med biståndspengar.
              Det har mängder av internationella organisationer ifrågasatt,
              och i Sverige har vi traditionellt alltid hållit oss för goda
              för att använda biståndspengar till den typen av åtgärder.
            </seg>
            <seg xml:id="i-8797a336fe330739-0">
              En del skulder som inte finns har skrivits av genom avräkningar.
              Det låter inte rimligt.
            </seg>
            <seg xml:id="i-25783798afec7de2-0">
              Man har använt pengar från biståndet till ambassadbyggen, och
              då borde man kunna tänka sig att det åtminstone gällde ambassadbyggen
              i länder som fick svenskt bistånd. Därför måste man fråga sig
              vad ambassaden i Reykjavik har med svenskt bistånd att göra. Varför
              avräknas ett ambassadbygge i Reykjavik från det svenska u-landsbiståndet?
            </seg>
            <seg xml:id="i-0d8dace14db7cece-0">
              Dessutom har en minister fått sin lön genom biståndspengar.
            </seg>
            <seg xml:id="i-4f5cedff84b239c0-0">
              Uppfinningsrikedomen är stor på Utrikesdepartementet, men jag
              tror att man ska vara lite försiktig med att kalla andra länder
              och regeringar för oseriösa samtidigt som man behandlar det svenska
              biståndet på det här sättet. Pengar som skulle gå till fattigdomsbekämpning
              och respekt för mänskliga rättigheter går nu i stället till ambassadbyggen
              och ministerlöner. Det finns anledning för utrikesministern att
              vara lite självkritisk.
            </seg>
            <seg xml:id="i-28de76746edb2093-0">
              Dessutom behövs en handelspolitik som sannolikt är mycket viktigare
              än biståndspolitiken för att åstadkomma en verklig fattigdomsbekämpning.
              Det krävs en handelspolitik som verkligen tar ställning och som
              faktiskt inser att mycket av vårt välstånd är uppbyggt genom att
              vi hade möjlighet att skydda vår egen produktion i ett uppbyggnadsskede.
              Det går inte att lägga samma schema och samma regler rakt av på
              alla länder samtidigt som man förbehåller sig rätten att skydda
              sin egen produktion genom subventioner. Det är precis vad Europeiska
              unionen gör i dag. Man subventionerar och ser till att europeiska
              produkter, framför allt från jordbruksområdet, kan exporteras
              på världsmarknaden till lägre priser än vad produktionen kostar.
              Det gör man för att gynna sina egna verksamheter, på bekostnad
              av produktionen i länder i tredje världen som försöker producera
              på rimliga villkor.
            </seg>
            <seg xml:id="i-8250ae1f80e2684a-0">
              Det andra perspektivet, mänskliga rättigheter, är minst lika
              viktigt – att alltid, i varje läge, försvara mänskliga rättigheter
              och förhindra övergrepp och förtryck. Där har den svenska krigsmaterielexporten
              en speciell ställning. Sverige är en av de största exportörerna
              av vapen och krigsmateriel i världen. Räknat per capita är den
              oerhört stor. Det betyder att det spelar roll vad vi gör. Vi har
              ett regelverk, men det har uttunnats. Det har genom åren blivit
              allt lättare att få rätt att exportera även till regimer som rimligtvis
              inte kan sägas försvara mänskliga rättigheter. Saudiaffären finns
              fortfarande i färskt minne. Saudiarabien är en stor handelspartner
              till Sverige när det gäller krigsmateriel. Bahrain är ett annat
              exempel, och för den delen även Egypten.
            </seg>
            <seg xml:id="i-c90337827b70fb0f-0">
              Förra året exporterade vi vapen för 9 miljarder kronor. Det är
              inte någon jättestor summa, men frågan är: Ska Sverige fortsätta
              att beväpna länder och regioner som är osäkra, otrygga och där
              konsekventa övergrepp mot mänskliga rättigheter sker?
            </seg>
            <seg xml:id="i-81bd8b457d5d389f-0">
              Eller ta för den delen exemplet med handelsminister Ewa Björling
              som ett år innan Gaddafis fall åkte ned till Tripoli i Libyen
              och ville sälja övervakningssystem till den libyska regimen. Är
              det sådant Sverige ska syssla med när vi har en politik vars övergripande
              mål ska vara fattigdomsbekämpning och respekt för mänskliga rättigheter?
            </seg>
            <seg xml:id="i-e880f65fbf9abb64-0">
              Jag sitter själv i Krigsmaterielexportutredningen som ska lägga
              fram förslag i december 2014. Men det här är frågor som inte kan
              vänta till dess. Det finns beslut som måste fattas innan dess.
              Det finns beslut som har med demokrati och mänskliga rättigheter
              att göra som regeringen genast bör ta ansvar för. Stoppa krigsmaterielexporten
              till krigförande stater, stoppa krigsmaterielexporten till diktaturer
              och se till att Sveriges anseende som en försvarare av mänskliga
              rättigheter återupprättas!
            </seg>
          </u>
          <note type="speaker" xml:id="i-b8e0a640cd045287-0">
            Anf. 20 MATS JOHANSSON (M) replik:
          </note>
          <u who="mats_johansson_7ed461" xml:id="i-ffbd40aac127b4a1-2">
            <seg xml:id="i-b9a8d04714ea880a-0">
              Herr talman! Jag har samma fråga till Lars Ohly som jag hade
              till Urban Ahlin, nämligen vilka ministerposter som Vänsterpartiet
              gör anspråk på nu när ni har börjat fördela ministerposterna.
              Är det utrikesministerposten, försvarsministerposten och biståndsministerposten?
              De är några av de områden där, enligt min mening, kommunister
              inte bör ha inflytande över den svenska nationella politiken.
            </seg>
            <seg xml:id="i-f52738d19c43471a-0">
              Jag fick inget riktigt besked av Urban Ahlin. Jag accepterar
              att det är ett år kvar till valet och att frågan får anstå när
              det gäller hur den rödgröna utrikesplattformen kommer att se ut,
              men jag antar att det som Lars Ohly var med och skrev 2010 om
              att USA skulle utrymma alla militärbaser utanför det egna territoriet
              fortfarande är Vänsterpartiets ståndpunkt.
            </seg>
          </u>
          <note type="speaker" xml:id="i-f8160d2f022f0ff3-0">
            Anf. 21 LARS OHLY (V) replik:
          </note>
          <u who="lars_ohly_9f9bb3" xml:id="i-3eac7e3589175924-1">
            <seg xml:id="i-640c9edd85fde906-0">
              Herr talman! I det här läget aspirerar Vänsterpartiet på varenda
              ministerpost. Vi går till val som ett parti som vill få makt och
              inflytande, och jag skulle gärna se Jonas Sjöstedt som statsminister.
              Jag skulle själv gärna ta kulturministerposten i en sådan regering.
              Men ministerposterna fördelas inte före ett val. De fördelas efter
              ett val. När vi har vunnit det valet får vi diskutera hur ministerposterna
              ska fördelas och vem som ska sitta på vilken post.
            </seg>
            <seg xml:id="i-a7efa8724b6ad8c0-0">
              När det gäller politikens innehåll ser jag, till skillnad från
              Mats Johansson, ett stort problem i att USA tar sig rättigheter
              att trampa andra på fötterna. Till exempel gäller det samarbetet
              mellan svenska FRA och NSA. Har Mats Johansson något att säga
              om att svenska myndigheter samarbetar med myndigheter i USA som
              övervakar människor på väldigt lösa boliner? Tycker Mats Johansson
              att det är rimligt?
            </seg>
          </u>
          <note type="speaker" xml:id="i-3b4fbbe762ab51c9-0">
            Anf. 22 MATS JOHANSSON (M) replik:
          </note>
          <u who="mats_johansson_7ed461" xml:id="i-ffbd40aac127b4a1-3">
            <seg xml:id="i-f147b080fe21345c-0">
              Herr talman! Min fråga gällde om Vänsterpartiet står fast vid
              att USA bör utrymma alla militärbaser utanför det egna territoriet,
              det vill säga dra sig tillbaka från Europa och lämna fältet fritt
              för den ryska upprustningen. Det var den fråga som Lars Ohly inte
              besvarade. Men jag tackar för beskedet om att Vänsterpartiet gör
              anspråk på alla ministerposter. Det känns bra att väljarna får
              den upplysningen, och så får de ta ställning till om det är värt
              att ta den risken genom att rösta på Socialdemokraterna.
            </seg>
          </u>
          <note type="speaker" xml:id="i-b38cc0de084720d7-0">
            Anf. 23 LARS OHLY (V) replik:
          </note>
          <u who="lars_ohly_9f9bb3" xml:id="i-3eac7e3589175924-2">
            <seg xml:id="i-d4f4035c31e42771-0">
              Herr talman! Om Mats Johansson är någorlunda seriös skulle jag
              tro att han säger samma sak om Moderaterna. Ni aspirerar på samtliga
              ministerposter. Det gör varje parti. Om ni får över 50 procent
              kommer ni inte att ta in några trilskande småpartier, som dessutom
              sannolikt inte finns kvar i riksdagen i det läget.
            </seg>
            <seg xml:id="i-c4b4ed811292a69e-0">
              Men ministerposter, Mats Johansson, fördelas inte före ett val.
              De fördelas efter ett val, och det gäller – oavsett vilket valresultat
              vi får – såväl för en borgerlig regering som för en eventuell,
              ny rödgrön regering. Det väntar vi med att göra.
            </seg>
          </u>
          <note type="speaker" xml:id="i-7a316e0fd64677c5-0">
            Anf. 24 Utrikesminister CARL BILDT (M):
          </note>
          <u who="unknown" xml:id="i-68c5cacf31b09a7e-0">
            <seg xml:id="i-f382113ad614db7b-0">
              Herr talman! Låt mig börja med att säga att en sak som skiljer
              mig från Lars Ohly är att jag inte aspirerar på att bli kulturminister.
              Men det är inte det som dagens debatt handlar om, utan den handlar
              om att Sveriges röst i Europa och världen faktiskt är viktig.
              Vi ska försöka göra skillnad. I en debatt som denna är det naturligt
              att oppositionens roll är att kritisera och att vi från regeringssidan
              ska undvika att slå oss alltför mycket för bröstet, och sedan
              ska vi gemensamt försöka att blicka framåt.
            </seg>
            <seg xml:id="i-8ff9179512fb8fa7-0">
              Men det finns i alla fall anledning att notera att vi värderas
              relativt väl. En europeisk tankesmedja, där också Urban Ahlin
              sitter i rådet, anser att vi tillhör de inflytelserika länderna
              utrikespolitiskt sett i Europa. En internationell opinionsundersökning
              noterar att den svenska regeringen har ett större stöd för sin
              utrikespolitik än vad de allra flesta regeringar i västvärlden
              har, och det var kanske inte bara en tillfällighet att USA:s president
              Obama kom till Sverige för att diskutera utrikespolitik.
            </seg>
            <seg xml:id="i-6d7d8b8a405221bb-0">
              Urban Ahlin höll sitt vanliga anförande. Låt mig återkomma till
              det. Det var i stort sett samma sak som tidigare, och det behöver
              inte vara något fel i det – upprepning är ju all inlärnings moder,
              sägs det.
            </seg>
            <seg xml:id="i-6a86488e39a97890-0">
              Låt mig ange tre frågor som är viktiga för svensk utrikespolitik
              just nu och som vi inte kan bortse från.
            </seg>
            <seg xml:id="i-2280d19843be84c7-0">
              Den första är tragedin i Syrien. Sverige gör mycket. Vi är en
              av de största givarna av humanitärt bistånd. Vi har gett mer än
              300 miljoner kronor i år och vi är beredda att göra mer. Ändå
              är det otillräckligt. Man känner otillfredsställelsen nästan varje
              dygn över det som pågår i Syrien och nere i Levanten.
            </seg>
            <seg xml:id="i-bdea4a995ebe88e9-0">
              De internationella insatserna måste skärpas. Det gäller Europa
              och den gemensamma asyl- och migrationspolitiken. Alla måste vara
              med i den och inte bara ett eller annat land. Vi är generösa i
              flyktingpolitiken, men alla måste kunna ställa upp.
            </seg>
            <seg xml:id="i-79421a26e5917441-0">
              Det gäller ansträngningarna att snabbt få till stånd en fredskonferens
              i Genève. Vi stöder mycket aktivt FN:s och Arabförbundets medlare
              Lakhdar Brahimi och har nära kontakt med honom.
            </seg>
            <seg xml:id="i-1f1384e31bc1895b-0">
              Det gäller arbetet med att förstöra Syriens kemiska vapen efter
              de hemska attacker som har skett. Vi har ställt mycket betydande
              resurser till FN:s och OPCW:s förfogande, och vi vill nu utöver
              detta ställa ett militärt Herculesflygplan till FN:s och OPCW:s
              förfogande för olika transporter i det här sammanhanget. Jag hoppas
              att mycket snart kunna återkomma till riksdagen rörande detta.
              Jag utgår från att vi får riksdagens partiers stöd för detta.
              Att stödja och stärka FN i dess konkreta arbete är mycket viktigt.
            </seg>
            <seg xml:id="i-d3925df4aa9bc87d-0">
              Den andra frågan är FN:s östliga partnerskap inför dess tredje
              toppmöte i Vilnius i slutet av november. Det här går tillbaka,
              som alla vet, på ett initiativ som Polen och Sverige tog under
              våren 2008 gällande att sträcka ut en hand av samarbete och hjälp
              till EU:s mest omedelbara grannländer i öst och att ge dem en
              möjlighet att steg för steg vara med i det europeiska samarbetet.
            </seg>
            <seg xml:id="i-9232477f346c8870-0">
              Nu står vi redo att parafera mycket omfattande samarbetsavtal,
              framför allt men inte enbart, på det ekonomiska området med Georgien
              och Moldavien och förhoppningsvis underteckna ett motsvarande
              avtal med ukrainarna. Det är ett mycket omfattande och mycket
              viktigt omvandlande samarbete för dessa länder, men plötsligt
              vill Ryssland att de i stället ska ingå i deras tullunion. Plötsligt
              kommer hot och konkreta åtgärder riktade mot dessa länders egen
              förmåga, egen vilja och egen rätt att själva välja sin väg i dagens
              Europa. Detta är oacceptabelt. Varje europeiskt land måste självt
              ha friheten att välja sin väg. Hot och sanktioner hör inte hemma
              i det Samarbetseuropa som vi vill vara med och bygga.
            </seg>
            <seg xml:id="i-3d0abd3b3d6d531b-0">
              Nästa vecka kommer jag tillsammans med Polens utrikesminister
              – det var vi som tog initiativet – att besöka de tre mest aktuella
              länderna för att ytterligare understryka vårt starka stöd för
              deras rätt att själva välja sin väg och också deras rätt att delta
              fullt ut i det europeiska samarbetet.
            </seg>
            <seg xml:id="i-fd8fdba671ee1fce-0">
              För det tredje kommer vi till friheten och säkerheten på nätet.
              Plötsligt har vi fått en omfattande debatt om övervakning, säkerhet
              och frihet på nätet. Det är bra. Det är inget nytt för oss. Vi
              har klara regelverk för hur detta fungerar i Sverige. Det förvånar
              oss inte – vi är inte naiva – att andra länder bedriver underrättelsetjänst
              på nätet. Vi vet också att det finns regimer som censurerar, som
              kontrollerar, som begränsar och som vill utvidga detta till så
              stora delar av världen som möjligt.
            </seg>
            <seg xml:id="i-04b4da66ff03852d-0">
              Därför har vi satt frågorna om nätets frihet mycket högt på den
              internationella dagordningen. I morgon åker jag till Seoul i Korea
              för att delta i en stor internationell konferens om detta och
              för att diskutera friheten och säkerheten på nätet. Vi ligger
              i absolut framkant i den debatten. Helsingfors Internet Forum
              har blivit ett nav i den globala debatten. Jag kommer att diskutera
              nya steg för att föra debatten om globala regler för nätet vidare
              när jag träffar andra i Seoul.
            </seg>
            <seg xml:id="i-b98a46f561a45184-0">
              Nätet är ingen fluga. Det blir allt viktigare för fler, för utvecklingsländerna,
              för friheten och för säkerheten. Därför är detta arbete så viktigt.
            </seg>
            <seg xml:id="i-31469b905382a181-0">
              Jag nämner dessa tre områden eftersom de är aktuella, och för
              att de visar på vikten av att ha en utrikespolitik som ligger
              i framkant och som tar tag i de nya och aktuella frågorna, som
              förmår andra länder att röra sig och därmed påverkar den internationella
              debatten som sitter fast i det gamla och är rädd för det nya,
              som genom idéer och initiativ värnar våra intressen och främjar
              våra värderingar i en tid av ständigt skiftande utmaningar. Det
              hoppas jag att jag har i alla fall betydande delar av oppositionens
              stöd för, alldeles bortsett från de randanmärkningar som kan komma
              i övrigt.
            </seg>
            <seg xml:id="i-650bb477b6d16741-0">
              Detta kommer utöver de andra viktiga saker som vi gör. Att hjälpa
              svenska medborgare runt om i världen är en uppgift som blir allt
              viktigare och, låt mig också säga, alltmer krävande dag för dag.
              Arbetet med att stärka det nordiska och baltiska samarbetet gäller
              just nu inte minst säkerhetspolitiken.
            </seg>
            <seg xml:id="i-e7edb08f6610a3c7-0">
              Vi vill vara en tydlig röst för medborgerliga fri- och rättigheter
              också där det kan vara obekvämt eller impopulärt. Jag nämnde friheten
              för nätet; alla applåderar inte det. Alla applåderar inte Birgitta
              Ohlsson när hon arbetar aktivt runt om i Europa för hbt-personers
              rätt, och många tyckte att det var lite egenartat att Fredrik
              Reinfeldt för några år sedan ägnade hela sitt anförande i FN:s
              generalförsamling bara åt kvinnors rättigheter.
            </seg>
            <seg xml:id="i-28da6609aaaaf2bf-0">
              Låt mig säga parentetiskt till Urban Ahlin att det handlar om
              två saker när vi minskar anslaget till UNDP – för det är rätt
              att vi gör det. För det första handlar det om att organisationen
              har kritiserats för ineffektivitet. Det kan vi inte vara likgiltiga
              inför. För det andra handlar det om att vi har prioriterat om
              fördelningen av pengarna bland annat för att stödja UN Women.
              Det var en politisk markering mot ineffektivitet och för kvinnors
              rättigheter. Det behöver inte vara alldeles fel att göra sådana
              prioriteringar i stället för att bara sitta fast i att allt som
              FN gör per automatik råkar vara rätt.
            </seg>
            <seg xml:id="i-f37e3dcf36a08edb-0">
              Sedan handlar det om att bygga ett bättre och starkare Europa
              och europeiskt samarbete. Det handlar om förutsättningarna för
              vår ekonomi. Det handlar om stabilitet och säkerhet i Europa i
              dess helhet. Det handlar om att hjälpa länder i vår närhet så
              mycket vi kan. Det handlar om Europas röst i världen. Vi går mot
              vad vi kan kalla en multiregional värld, och är vi inte med i
              den är vi inte med alls, alldeles oavsett vad vi säger i denna
              kammare.
            </seg>
            <seg xml:id="i-5ac3cd3010d855e9-0">
              På den punkten tror jag att Socialdemokraterna tycker samma sak
              i grunden; det är viktigt. Men två av oppositionspartierna i denna
              kammare, Sverigedemokraterna och Vänsterpartiet, är faktiskt för
              att Sverige helt och hållet ska lämna Europeiska unionen och därmed
              det europeiska samarbetet. Ni vill mäla ut, och ni vill de facto
              bygga murar mot övriga Europa, hur mycket ni än försöker dölja
              detta med retorik och med än det ena och än det andra. Det är
              en farlig politik. Den är farlig för Sveriges framtid, både ekonomiskt
              och politiskt.
            </seg>
            <seg xml:id="i-a982442c20a126b1-0">
              Vi behöver mer samarbete, mer samarbete i Norden, i Europa och
              i världen, för att kunna tillvarata våra intressen och värna och
              främja våra värderingar. Där ligger en kärna i Sveriges utrikespolitik.
              Den hoppas jag att vi har bred enighet kring, trots de marginella
              partierna långt ut på den ena och den andra kanten.
            </seg>
          </u>
          <note xml:id="i-596436b5fe2ffbd4-0">
            I detta anförande instämde Ismail Kamil (FP).
          </note>
          <note type="speaker" xml:id="i-9cc5868c20dd91a3-0">
            Anf. 25 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-5">
            <seg xml:id="i-512fa83e36eaf431-0">
              Herr talman! Jag ställde en fråga till utrikesministern. Den
              handlade om kandidaturen till FN:s säkerhetsråd. Kommer vi att
              få ett svar? Tänker Sverige kandidera eller tänker man inte kandidera?
              De andra nordiska länderna väntar på ett svar från utrikesministern
              eftersom det påverkar deras möjligheter att få en plats i säkerhetsrådet.
              Jag har kritiserat utrikesministern för att ha ägnat detta för
              lite uppmärksamhet, för att man inte har startat kampanjen och
              för att det nog i praktiken är kört för Sverige när det gäller
              att få en plats i FN:s säkerhetsråd. Vi riskerar att hamna sist
              i vår grupp, precis som i MR-rådet. Det beror på att regeringen
              har visat FN för lite intresse.
            </seg>
            <seg xml:id="i-400d45f9879591f4-0">
              Jag vill ha svar på frågan. Ja eller nej? Kommer vi att ha startat
              kampanjen, eller kommer vi att lämna över stafettpinnen till Norge?
              Det är väl bättre att de lyckas få en plats i säkerhetsrådet om
              vi ändå kommer att misslyckas.
            </seg>
            <seg xml:id="i-a800b9f517a07886-0">
              När det gäller tillfället med Obama hade han väl inte varit här
              i början av september om inte mötet med Putin hade ställts in.
            </seg>
            <seg xml:id="i-6313c92270e805a7-0">
              Jag håller fullständigt med när det gäller Syrien. Vi hoppas
              också på Genève 2-konferensen. Regeringen kan räkna med fullständigt
              stöd från det socialdemokratiska partiet när det gäller stöd till
              OPCW att föra ut kärnvapen från Syrien.
            </seg>
            <seg xml:id="i-b07ca134783d1986-0">
              Vi delar också regeringens åsikt när det gäller Östliga partnerskapet.
            </seg>
          </u>
          <note type="speaker" xml:id="i-ab58a785b5107056-0">
            Anf. 26 Utrikesminister CARL BILDT (M) replik:
          </note>
          <u who="unknown" next="cont" xml:id="i-cc083f6e4b104ee1-0">
            <seg xml:id="i-237484f05a86922b-0">
              Herr talman! Urban Ahlin hade två frågor till mig gällande FN-politiken.
              Den ena gällde UNDP, och jag har svarat honom. Det är bra att
              vara mot ineffektivitet. Det är bra att vara för kvinnor. Det
              är dåligt att bara automatiskt säga ja till allt i FN.
            </seg>
            <seg xml:id="i-a761fe723049ab23-0">
              När det gäller kandidatur till säkerhetsrådet är vi en kandidat
              till säkerhetsrådet. Ingenting har ändrats, och vi har inte meddelat
              något annat.
            </seg>
            <seg xml:id="i-6ceb308e5054230e-0">
              Utrikesministern, eller förlåt Urban Ahlin, talar mycket om Norge.
              Ja, jag ska tala med den norska regeringen, en ny sådan som kommer
              nu.
            </seg>
            <seg xml:id="i-120441136f2c422e-0">
              Ja, Urban Ahlin är ju utrikestalesman i alla fall.
            </seg>
          </u>
          <note xml:id="i-8bbba6b6b1011cde-0">
            (URBAN AHLIN (S): Efter valet!)
          </note>
          <u who="unknown" prev="cont" xml:id="i-3d90be688ec1e1f9-0">
            <seg xml:id="i-af81d043da82fa18-0">
              Jaså, är det också avgjort? Ja, man ser andra namn figurera i
              tidningarna. Vi får se hur det blir med den saken.
            </seg>
            <seg xml:id="i-5eb89a9c4acb7344-0">
              Men när det gäller Norge ska jag tala med den nya norska regeringen
              som sammanträder om detta. Det är klart att det då på ett eller
              annat sätt behövs insatser för information. Jag vill gärna säga
              att det när det blir sådana insatser blir mer än vad Socialdemokraterna
              har förslagit i sin motion. Det var ju en pytt-, pytt-, pyttsumma
              som inte räcker någonstans alls, men det blir inga stora, dyra,
              flådiga kampanjer. Jag tycker att det har funnits en tendens i
              FN att göra detta till nästan röstköp på ett sätt som nästan är
              motbjudande.
            </seg>
            <seg xml:id="i-8e30b5b380493a91-0">
              (Applåder)
            </seg>
          </u>
          <note type="speaker" xml:id="i-7db7bdb3be1989a1-0">
            Anf. 27 URBAN AHLIN (S) replik:
          </note>
          <u who="urban_ahlin_3d7d45" next="cont" xml:id="i-10e4476431ca00e6-0">
            <seg xml:id="i-ec0d60a1d8485616-0">
              Herr talman! Det är smickrande av utrikesministern att utse mig
              till utrikesminister. En gång gjorde jag ungefär liknande misstag
              när jag kallade utrikesministern för statsminister.
            </seg>
          </u>
          <note xml:id="i-32e17f672e850d58-0">
            (Utrikesminister CARL BILDT (M): Ajdå!)
          </note>
          <u who="urban_ahlin_3d7d45" prev="cont" xml:id="i-2b5d23b110b747d4-0">
            <seg xml:id="i-083c689dc807565e-0">
              Vi kan väl hålla oss till Lars Ohlys förslag och dela ut ministerposterna
              efter valet.
            </seg>
          </u>
          <note type="speaker" xml:id="i-5da708461f9937f1-0">
            (Utrikesminister CARL BILDT (M):
          </note>
          <u who="unknown" xml:id="i-68c5cacf31b09a7e-1">
            <seg xml:id="i-7b4ca574bc36bbc4-0">
              Och varken Urban eller jag blir väl kulturminister.)
            </seg>
            <seg xml:id="i-f4cb1a0513eb47ca-0">
              Nej, jag kan garantera att jag inte heller kandiderar till det.
              Jag kan lugna alla kulturpolitiker med det.
            </seg>
            <seg xml:id="i-df3d04d68f4870ed-0">
              Det är viktigt att man nu startar kampanjen. Jag delar utrikesministerns
              uppfattning om att vi naturligtvis inte ska ha några flådiga mångmiljonsatsningar
              på säkerhetsrådskandidatur. Det finns andra länder som satsar
              de pengarna. Men genom engagemang i FN borde Sverige kunna få
              stöd för en plats i FN:s säkerhetsråd. Det är upp till regeringen
              att visa det engagemanget.
            </seg>
          </u>
          <note type="speaker" xml:id="i-8bb0c5cf4b066db1-0">
            Anf. 28 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-2">
            <seg xml:id="i-30fab0b9519d7e30-0">
              Herr talman! Det pyttpytt som Socialdemokraterna föreslagit för
              oss absolut ingenstans. Jag tycker dock att det är bra att Urban
              Ahlin säger att dyra, flådiga kampanjer leder fel. Och det är
              bra om vi kan ha en kritisk inställning till mycket som sker inom
              FN, inklusive en del av det som skett i UNDP.
            </seg>
            <seg xml:id="i-e58b3792b832540a-0">
              Låt mig vidare säga att det är bra om Socialdemokraterna ställer
              upp på det utökade stöd vi nu ger till FN:s arbete mot kemiska
              vapen.
            </seg>
          </u>
          <note type="speaker" xml:id="i-916143d5c97a5b64-0">
            Anf. 29 LARS OHLY (V) replik:
          </note>
          <u who="lars_ohly_9f9bb3" xml:id="i-3eac7e3589175924-3">
            <seg xml:id="i-32cc57438ea2c2b0-0">
              Herr talman! Jag tror att jag talar inte bara för mig själv utan
              för hela Kultursverige när jag välkomnar att Carl Bildt inte är
              kandidat till kulturministerposten.
            </seg>
            <seg xml:id="i-fbe2c4d2e6a7f45a-0">
              Utrikesministern svarade över huvud taget inte på mina frågor.
              Är det rimligt att kalla andra länder oseriösa när man samtidigt
              behandlar det svenska biståndet på det sätt som UD gör med avräkningar
              för ambassadbyggen och ministerlöner. Varför är inte Carl Bildts
              egen lön i så fall en avräkning från biståndet? I biståndet ingår
              väl även utrikespolitik? Vilka är kriterierna? Varför agerar man
              på det sättet? Varför används inte pengarna till fattigdomsbekämpning?
            </seg>
            <seg xml:id="i-32d528392091535e-0">
              Det andra jag vill fråga är varför Sverige fortsätter att exportera
              vapen till krigförande stater, till diktaturer som kränker mänskliga
              rättigheter. Varför fortsätter vi att göda diktaturer och regimer
              som inte respekterar de grundläggande mänskliga rättigheterna?
            </seg>
          </u>
          <note type="speaker" xml:id="i-f37ac4bede44d88e-0">
            Anf. 30 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-3">
            <seg xml:id="i-8911d6d84ba8aa28-0">
              Herr talman! Låt mig börja med frågorna om biståndet. Biståndsanslagen
              fastställs av Sveriges riksdag, och de pengarna går exakt dit
              de ska. Sedan räknar man internationellt även annat som bistånd,
              och det är rätt rimligt. När vi till exempel kontrollerar effektiviteten
              i FN:s biståndsprogram hjälper det utvecklingsländerna och då
              räknas det internationellt in i det så kallade enprocentsmålet.
              Det är det som avräkningen handlar om. Det sker enligt internationella
              regler. Det sker efter internationell översyn. Sverige har inte
              bara fått godkänt, utan Sverige har fått beröm internationellt
              för det sätt på vilket vi handlägger detta.
            </seg>
            <seg xml:id="i-d2da7c049c477425-0">
              När det gäller vapenexporten, försvarsmaterielexporten, vill
              jag säga att den är viktig för svensk säkerhetspolitik. Den sker
              enligt mycket strikta regler. Samtliga de affärer som Lars Ohly
              kritiserade från talarstolen slöts under en tidigare regering
              som Lars Ohly gav sitt aktiva stöd.
            </seg>
          </u>
          <note type="speaker" xml:id="i-fa18a381c2998f48-0">
            Anf. 31 LARS OHLY (V) replik:
          </note>
          <u who="lars_ohly_9f9bb3" xml:id="i-3eac7e3589175924-4">
            <seg xml:id="i-e2bb1ae1a4ab60e9-0">
              Herr talman! Nu bluffar Carl Bildt. Det är inte alls någon internationell
              standard att man ska räkna av biståndsministerns lön eller ambassadbyggen
              i Reykjavik från biståndet. Det är en bluff. Det är en lögn. Ni
              bluffar, Carl Bildt, eftersom ni försöker spara på biståndet och
              använda pengarna till annat. Det är dåligt och oseriöst, och då
              ska du inte kalla andra länder oseriösa.
            </seg>
            <seg xml:id="i-93fcb8dd13e84e5b-0">
              När det gäller vapenexporten vill jag säga att visst, den socialdemokratiska
              regeringen hade inte rena händer, men den nuvarande regeringen
              har aktivt fortsatt med den och till och med försökt sälja övervakningssystem
              till Gaddafis Libyen ett år före hans avgång. Det är inte rimligt.
            </seg>
          </u>
          <note type="speaker" xml:id="i-9fe2c40ba0f669cd-0">
            Anf. 32 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-4">
            <seg xml:id="i-ee8fb1cedda9b609-0">
              Herr talman! Vi sparar inte på biståndet. Vi ökar biståndet kraftigt.
              Det har varit en väldig utökning av biståndet under den borgerliga
              regeringen. De ytterligare så kallade avräkningar som sker har
              vi fått beröm för, alltså det sätt på vilket det sker. De sker
              enligt internationella riktlinjer och det granskningssystem som
              finns. Det skedde under tidigare regeringar, det har skett under
              nuvarande regering, det sker internationellt. Det är en del av
              internationellt erkänd biståndspolitik, och den får vi mycket
              beröm för internationellt.
            </seg>
          </u>
          <note type="speaker" xml:id="i-56837a20598a9151-0">
            Anf. 33 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-0">
            <seg xml:id="i-dc8217f3f9f3d3a4-0">
              Herr talman! Konflikten i Syrien är inne på sitt tredje år. Miljontals
              människor är på flykt, framför allt i närområdet. Utrikesministern
              är naturligtvis fullt medveten om hur förödande situationen kan
              vara för människorna i lägren. Därför ställer jag mig lite frågande
              till hur utrikesministern kan stå bakom regeringens prioriteringar
              när det görs avräkningar på biståndet till förmån för flyktingmottagning
              i Sverige.
            </seg>
          </u>
          <note type="speaker" xml:id="i-ce352f3a5d165d05-0">
            Anf. 34 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-5">
            <seg xml:id="i-b4a381a2b79a8ad1-0">
              Herr talman! Det är klart att jag kan, för det är en rimlig och
              bra politik. Jag är förvånad över att EU-politiken inte kommer
              upp i replikerna från sverigedemokrater. Ni, Markus Wiechel, vill
              ju gå ur Europeiska unionen. Ni vill försämra våra möjligheter
              att gemensamt hjälpa Syrien. Ni vill försämra våra möjligheter
              att bedriva en gemensam asyl- och migrationspolitik.
            </seg>
            <seg xml:id="i-fb74b79450c0d679-0">
              Jag tycker att det är nästan skamligt att ni som ett parti i
              Sveriges riksdag förordar, tillsammans med Vänsterpartiet, att
              vi ska lämna det europeiska samarbetet med alla de möjligheter
              det innebär – också att hjälpa människor i Syrien och i flyktinglägren
              kring Syrien samt dem som behöver hjälp och söker sig till olika
              europeiska länder. Det är den verkliga skiljelinjen i svensk politik.
            </seg>
          </u>
          <note type="speaker" xml:id="i-c8daa7370f66f167-0">
            Anf. 35 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-1">
            <seg xml:id="i-fa8cf6d4c2fa8bba-0">
              Herr talman! Jag är fullt medveten om att EU gör en hel del för
              biståndet, men jag är också fullt medveten om att Sverige har
              möjlighet att hjälpa människor utan att vara medlem i EU. Sverige
              kan göra otroligt mycket genom att satsa på effektivt bistånd,
              exempelvis genom UNHCR. Det borde utrikesministern om någon vara
              medveten om.
            </seg>
            <seg xml:id="i-677453d07228a06b-0">
              Biståndet bör rimligtvis läggas där det gör mest nytta. Var gör
              det mest nytta, i Sverige till asylsökande eller i Syriens flyktingläger?
            </seg>
          </u>
          <note type="speaker" xml:id="i-7bae52a1386b164a-0">
            Anf. 36 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-6">
            <seg xml:id="i-0611cf9bb0268343-0">
              Herr talman! Det som gör allra störst nytta är internationella
              insatser som vi gör gemensamt. Det gör vi genom Förenta nationerna,
              där det är mycket viktigt. Vi är mycket starka, en av de starkaste,
              där. Det gör vi genom Europeiska unionen. Vill man som Sverigedemokraterna
              försvaga oss inom FN och gå ur Europeiska unionen innebär det
              att vi ska göra allting själva. Det blir sämre för Sverige, det
              blir sämre för flyktingarna, det blir sämre för det mesta. Sverigedemokraternas
              isolationism skapar ökade risker för Sverige och försvårar våra
              möjligheter att hjälpa människor i Syrien, kring Syrien och dem
              som söker sig ända till Sverige.
            </seg>
          </u>
          <note xml:id="i-62bfeb4317cc41d3-0">
            I detta anförande instämde Urban Ahlin (S).
          </note>
          <note type="speaker" xml:id="i-1a945a5a84da261c-0">
            Anf. 37 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-4c65a30863ca7bc0-7">
            <seg xml:id="i-ff0152ecffb2bf40-0">
              Herr talman! Utrikesministern nämnde tre prioritetsområden –
              Syrien, det östliga samarbetet och frihet och säkerhet på nätet.
              Frihet och säkerhet på nätet ska jag inte kommentera men däremot
              Syrien.
            </seg>
            <seg xml:id="i-9ae88326edc1a000-0">
              I EU-nämnden anför jag ofta, vilket utrikesministern känner till,
              att vi bör ge mer resurser till FN för att hjälpa flyktingar på
              plats. Jag har också nämnt att vi kan göra det via EU, absolut.
              Det tycker jag att vi kan göra så länge vi är medlemmar i EU.
              Däremot har jag aldrig någonsin sagt att vi vill lämna EU för
              att vi på något sätt skulle vara mot samarbete. Det är snarare
              tvärtom, samarbete har jag hela tiden hävdat att vi är för. Vi
              är för samarbetet, men vi är mot överstatligheten.
            </seg>
            <seg xml:id="i-e7a5562902f69c7d-0">
              Här skulle jag vilja höra hur utrikesministern ser på det som
              uttalad federalist. Hur ska det framtida EU se ut enligt utrikesministern?
            </seg>
          </u>
          <note type="speaker" xml:id="i-468901b8264bdd39-0">
            Anf. 38 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-7">
            <seg xml:id="i-ba1954f874a95c22-0">
              Herr talman! Det är en viktig debatt, och jag tror att vi behöver
              en bättre Europadebatt i Sverige som bland annat handlar om detta.
              Det som skiljer oss åt är att ni, Johnny Skalin, vill lämna den
              debatten. Ni vill att Sverige ska mäla sig ut ur den. Sedan vill
              ni sätta er på jag vet inte vilken kant och inte delta i debatten
              över huvud taget.
            </seg>
            <seg xml:id="i-05dba4cb7ca4f6a5-0">
              Vi vill vara aktiva européer och forma det aktiva europeiska
              samarbete som behövs för att vi ska kunna klara utmaningar som
              Syrien, klara vår ekonomi, ge Sverige en röst och en roll i världen.
              Mäler vi oss ut ur den debatten mäler vi oss också ut ur våra
              möjligheter att forma vår framtid. Det vill Sverigedemokraterna
              göra, och det vill Vänsterpartiet göra. Det är helt fel väg att
              gå för Sverige.
            </seg>
            <seg xml:id="i-e0a477d0f69604ad-0">
              Jag deltar gärna i den debatten, och jag tycker att det är skandal
              att ni helt och hållet vill lämna debatten.
            </seg>
          </u>
          <note type="speaker" xml:id="i-e7e4204811430c52-0">
            Anf. 39 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-4c65a30863ca7bc0-8">
            <seg xml:id="i-06b218b8fc8c1b2d-0">
              Herr talman! Det är snarare tvärtom. Det är vi som vill lyfta
              upp den debatten. Det är därför vi kräver en folkomröstning, att
              vi aktivt ska delta i den diskussion som just nu förs om dessa
              frågor på europeisk nivå. Vi har val till Europaparlamentet om
              drygt sju månader. Jag anser att den här frågan borde vara den
              absolut viktigaste att diskutera. Jag kommer aldrig att vika en
              tum när det gäller att diskutera dessa frågor när som helst och
              var som helst.
            </seg>
            <seg xml:id="i-0eda0ba21b52eec5-0">
              Utrikesministern har väl som en del av regeringen makt att påverka
              dessa frågor, att föra diskussionen upp till ytan? Gör det då!
            </seg>
          </u>
          <note type="speaker" xml:id="i-6b474c69447adaf4-0">
            Anf. 40 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-8">
            <seg xml:id="i-82b1b70a7319c83b-0">
              Herr talman! Absolut, och det gör vi mycket aktivt. Vi är mycket
              aktiva deltagare. Jag nämnde hur vi aktivt formar den gemensamma
              europeiska utrikes- och säkerhetspolitiken, mer aktivt än de flesta
              andra länder. Det förutsätter att vi är med. Det förutsätter att
              vi vill vara med. Det förutsätter att vi är trovärdiga samarbetspartner
              för de andra länderna.
            </seg>
            <seg xml:id="i-fb03d180b496caf0-0">
              Om man säger som Johnny Skalin att vi ska gå ur, vem tror Johnny
              Skalin kommer att lyssna på honom om han inte vill vara med? Samarbete
              förutsätter ett element av solidaritet, ett element av förtroende,
              ett element av gemensam övertygelse. Den som vill bygga murar
              gentemot omvärlden kommer att finna att man också kan hamna utanför
              murarna.
            </seg>
          </u>
          <note type="speaker" xml:id="i-d2c2735a85c93ead-0">
            Anf. 41 ISMAIL KAMIL (FP):
          </note>
          <u who="ismail_kamil_816485" xml:id="i-8dc46e7532ce0fb4-0">
            <seg xml:id="i-e2751b61c725fafc-0">
              Herr talman! Dagens utmaningar och hot är gränsöverskridande.
              Därför måste Sverige vara drivande i arbetet för stabilitet och
              säkerhet i Europa och omvärlden, samtidigt som vår säkerhet måste
              byggas solidariskt med andra. Regionala väpnade konflikter, terrorism
              och organiserad brottslighet kan utgöra hot på nära håll även
              om hoten kan vara geografiskt långt borta.
            </seg>
            <seg xml:id="i-24726ef7c2611849-0">
              Sverige måste även i fortsättningen vara en stark aktör och bidra
              till krishanteringsinsatser under FN:s, EU:s och Natos ledning.
              Ett aktivt deltagande främjar stabilitet och fred i världen. Från
              Folkpartiets sida anser vi att Nato är en central aktör för den
              europeiska säkerheten och integrationen. Folkpartiet ser Nato
              som en garant för säkerhet och stabilitet, inte bara i Europa
              utan i hela världen. Det är därför Folkpartiet vill ha medlemskap
              i Nato.
            </seg>
            <seg xml:id="i-f62606173b89288a-0">
              Sverige måste spela en central roll vad gäller att försvara de
              universella normerna och värderingarna, såsom demokrati, yttrandefrihet,
              jämställdhet och mänskliga rättigheter. Sverige ska vara den starka
              kraften för öppna samhällen, för ett öppet Europa och för en öppen
              värld.
            </seg>
            <seg xml:id="i-0d49d1373a7b5db2-0">
              Herr talman! Vi har ett ansvar att stödja demokratiutvecklingen
              i olika regioner. Ett sådant stöd är ett stöd för fred och säkerhet.
              Ett fortsatt starkt svenskt engagemang för fredsarbete är mycket
              viktigt. Vi har ett förtroendekapital som få länder har och kan
              därför agera som medlare i samband med olika konflikthanteringar.
            </seg>
            <seg xml:id="i-a836358c048ceb8f-0">
              Begreppet skyldighet att skydda är centralt i utvecklingen av
              folkrätten. Folkpartiet tycker att det är bra att fokus har flyttats
              från staters säkerhet till att människors säkerhet sätts främst.
              Tyvärr har FN inte alltid lyckats, främst kanske på grund av de
              permanenta staternas roll och tyckanden. Syrien är ett typiskt
              exempel på detta.
            </seg>
            <seg xml:id="i-b4dbd0eaee481d03-0">
              För 30 månader sedan började hundratusentals syrier med fredliga
              demonstrationer. De gick ut på gator och torg och visade sin avsky
              mot den regim som i mer än 50 år har förtryckt, torterat, fängslat
              och mördat oliktänkande. De ville ha fria val och en ny författning
              som garanterade demokrati, yttrandefrihet och medborgerliga rättigheter.
            </seg>
            <seg xml:id="i-4039e7c5dd008145-0">
              Herr talman! Över 120 000 människor har mördats, över 100 000
              är försvunna eller fängslade, två miljoner har flytt landet, över
              fyra miljoner är interna flyktingar och omkring sju miljoner syrier
              är i dag i akut behov av internationell humanitär hjälp. Bostadsområden
              och civila angrips dagligen av regimen med stridsflyg och tungt
              vapen. Regimen har till och med använt kemiska vapen och bombat
              städer och civila mål.
            </seg>
            <seg xml:id="i-249da06c8c723972-0">
              I dagarna har inspektörer från FN börjat sitt arbete i Syrien
              med att förstöra landets kemiska vapen, ett arbete som kommer
              att pågå i åtta till nio månader.
            </seg>
            <seg xml:id="i-4315ffccef86c270-0">
              Omvärlden måste agera för att stoppa slakten på det syriska folket.
              Om våldet ska tillåtas fortsätta under tiden inspektörerna förstör
              kemiska vapen kommer hundratusentals fler människor att fly landet
              och ytterligare 30 000–40 000 att dödas. Världssamfundet har ett
              ansvar att skydda civila som ofta hamnar mellan regimens brutalitet
              och extremisternas grymhet. Är det inte FN:s roll att skydda de
              civila?
            </seg>
            <seg xml:id="i-b2c69bcdae888a20-0">
              Rysslands och Kinas blockerande av alla former av resolutioner
              i FN:s säkerhetsråd mot Syrien har gett en grön signal till diktatorn
              i Damaskus att fortsätta slakta folket, men har också öppnat vägen
              för islamistiska extremister och terrorgrupper som al-Qaida och
              Jabhat al-Nusra att befästa sina positioner i Syrien.
            </seg>
            <seg xml:id="i-239b81be9feedb10-0">
              FN:s generalsekreterare har flera gånger anklagat den syriska
              regimen för brott mot mänskligheten. Sverige har tagit sitt ansvar,
              inte minst genom utrikesministern, vad gäller flyktingmottagande,
              humanitär hjälp med mera. Nu måste vi agera internationellt för
              att få stopp på våldet.
            </seg>
            <seg xml:id="i-1050615504c915df-0">
              Herr talman! Efter Förintelsen och andra världskrigets slut var
              det mycket vanligt att få höra: Aldrig mer – det fruktansvärda
              som hänt under Nazityskland får inte upprepas! Så tragiskt fel
              alla hade. Listan över folkmord är lång: Rwanda, Kurdistan, före
              detta Jugoslavien, Darfur och nu Syrien, för att nämna några exempel.
            </seg>
            <seg xml:id="i-ab897d913e845ca1-0">
              Krig och väpnade konflikter är ett av de största hindren för
              utveckling och fattigdomsbekämpning. Målet måste vara att uppnå
              välstånd genom demokrati, mänskliga rättigheter och en fungerande
              rättsstat. Utan fred och säkerhet kan dessa mål inte uppnås.
            </seg>
          </u>
          <note type="speaker" xml:id="i-22cca8ca3fd37ed4-0">
            Anf. 42 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-6">
            <seg xml:id="i-0efc1c6094cafb50-0">
              Herr talman! Det finns mycket i Ismail Kamils tal som jag fullständigt
              håller med om. Situationen i Syrien är ohygglig. Naturligtvis
              hoppas vi allihop på att man ska komma fram till en fredlig lösning.
              Som utrikesministern tidigare sade är det Genève 2-samtalen som
              kommer att avgöra om man kan få al-Asad eller någon annan från
              regimen att komma till förhandlingsbordet samtidigt med företrädare
              för den syriska oppositionen och därmed få till stånd en transition
              som så småningom leder till ett demokratiskt val där vi inte längre
              behöver ha al-Asad som Syriens främsta företrädare. Hans legitimitet
              är naturligtvis helt borta i och med att han har dödat sin egen
              befolkning.
            </seg>
            <seg xml:id="i-1f6bdb83074cc6cc-0">
              Jag delar den ilska mot den syriska regimen som Ismail visar
              i sitt tal. Därför har jag en fråga till Ismail. Tycker du att
              det var bra gjort av regeringen att Sverige som ett av få länder
              inte skrev under uppropet om att föra al-Asad till Internationella
              brottmålsdomstolen?
            </seg>
          </u>
          <note type="speaker" xml:id="i-1b73af86ba73b99a-0">
            Anf. 43 ISMAIL KAMIL (FP) replik:
          </note>
          <u who="ismail_kamil_816485" xml:id="i-8dc46e7532ce0fb4-1">
            <seg xml:id="i-1c720a7dab091329-0">
              Herr talman! Regeringen har varit aktiv från dag ett. Man har
              bjudit in oppositionen och utsett en ambassadör för kontakt med
              den syriska oppositionen. Utrikesministern har hela tiden sagt
              att al-Asadregimen och al-Asad inte ska vara en del av den politiska
              lösningen.
            </seg>
            <seg xml:id="i-2a1031f84e3ef9af-0">
              Som folkpartist tycker jag att regeringen borde ha undertecknat
              det brevet.
            </seg>
          </u>
          <note type="speaker" xml:id="i-a8500702d410fd20-0">
            Anf. 44 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-35afdb253b97e6f5-0">
            <seg xml:id="i-70521fdac5060c3c-0">
              Herr talman! Under 2011 kunde vi notera 302 naturkatastrofer.
              Närmare 30 000 människor dödades, och de fick följder för ca 206
              miljoner människor. FN bedömer att två tredjedelar av dessa katastrofer
              är klimatrelaterade. FN:s klimatpanel kunde i slutet av september
              här i Helsingfors på nytt fastslå att det är extremt troligt att
              vi människor ligger bakom den här utvecklingen. Världsbankens
              president kunde i juni konstatera att vi nu riskerar att förlora
              de resultat i fattigdomsbekämpning som vi uppnått de senaste årtiondena
              om vi ingenting gör. Jag hörde också nyligen John Kerry säga att
              vi nu bjuder in nya katastrofer om vi ingenting gör.
            </seg>
            <seg xml:id="i-fd4328e5fed6319d-0">
              Hållbar utveckling måste bli en central del av Sveriges och Europas
              uppdrag kommande år. Vi måste hitta och medverka till lösningar
              – inte låsningar – på de globala utmaningar vi ser. Som utrikesministern
              tidigare sade ska vi göra skillnad, också på klimatområdet. Om
              vi inte klarar det kommer ytterst människor över hela vårt jordklot
              att drabbas, och kommande generationers rätt och frihet kommer
              att förödas.
            </seg>
            <seg xml:id="i-27fb3c473169e7ed-0">
              Herr talman! Europa handlar om en dröm – en dröm om frihet, en
              dröm om öppenhet, en dröm om jobb och ökade möjligheter för så
              många människor som möjligt både här hemma och i vår närmiljö.
              Det är därför människor drivs till de förskräckliga båtfärder
              som vi ser. Men, herr talman, det är en dröm som i dag utmanas.
            </seg>
            <seg xml:id="i-d31e070027d64114-0">
              Förra veckan var det val i Azerbajdzjan, en av våra östra grannar.
              Det var ett val som inte kan beskrivas som fritt och inte kan
              beskrivas som rättvist om man ser i vilken miljö det ägde rum.
            </seg>
            <seg xml:id="i-e1acf70a449b2dff-0">
              Det östra partnerskapet, som det har talats om tidigare, är välkommet
              och viktigt för oss och för människorna på vår kontinent. Men
              handel och utbyte människor till människor måste gå hand i hand
              med klarspråk till förmån för mänskliga rättigheter likväl som,
              naturligtvis, rätten för varje land att välja sin egen väg.
            </seg>
            <seg xml:id="i-d900c0321627d06a-0">
              Vi hör och ser inte bara i denna kammare, herr talman, att nationalistiska
              och isolationistiska strömningar drar genom Europa. Vi har sett
              i Ryssland hur man tar steg för steg bakåt, där mänskliga rättigheter
              mer eller mindre sätts i fängelse. Vi ser också hur det drar andra
              länder med sig. Det handlar om rättigheter för hbtq-personer,
              civilsamhällets frihet, människors rätt att mötas, yttrandefrihet
              och journalisternas möjligheter att arbeta. Vi hör också företrädare
              säga: Vi har andra värden – vi värderar demokrati på ett annat
              sätt.
            </seg>
            <seg xml:id="i-449f8293417dcae7-0">
              Detta kräver klarspråk hos oss och att vi tar debatten om värden
              i Europa, för det är ett Europa byggt på värden som vi ju står
              upp för.
            </seg>
            <seg xml:id="i-b628bc9c4e72a7b5-0">
              Syrien och Mellanöstern står alltjämt inför stora utmaningar.
              Det har berörts tidigare, och jag kan inte annat än instämma.
              Människor drabbas så oerhört hårt. Drygt 100 000 har dödats i
              Syrien. Vi närmar oss ett helt Sverige på flykt. Det begås brott
              mot mänskligheten och krigsbrott. Straffrihet får inte råda.
            </seg>
            <seg xml:id="i-501059e23c1f0b2f-0">
              Men det finns bara politiska lösningar. Det är politiska lösningar
              när det gäller Syrien – Genève II har nämnts – med fullt stöd.
              Det är politiska lösningar för ett fritt Palestina och för ett
              Israel inom säkra och erkända gränser.
            </seg>
            <seg xml:id="i-39081bce9a0f4527-0">
              Sverige, precis som EU, ska ge röst åt detta och vara en aktör
              för politiska lösningar. Det handlar i grund och botten, herr
              talman, om långsiktighet och hållbar utveckling. Det är så vi
              också bygger säkerhet här hemma i Sverige.
            </seg>
          </u>
          <note type="speaker" xml:id="i-29e5009b94a2bad7-0">
            Anf. 45 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-7">
            <seg xml:id="i-8e80d1430367a0de-0">
              Herr talman! Det finns mycket i det som Kerstin Lundgren säger
              i sitt tal som jag fullständigt håller med om och delar.
            </seg>
            <seg xml:id="i-01ad245aa607523b-0">
              Jag tyckte att det var intressant att höra Kerstin säga att varje
              folk måste ha frihet att välja sin egen väg, att varje land måste
              ha rätt att välja sin väg och att det var viktigt med ett fritt
              Palestina.
            </seg>
            <seg xml:id="i-e9d82b6110500afa-0">
              Eftersom vi har en majoritet i Sveriges riksdag för att vi bör
              erkänna staten Palestina och Centerpartiet har tagit ett sådant
              beslut på sin stämma undrar jag: Tycker du att det är rimligt
              att regeringen fortsätter med sin politik att inte erkänna staten
              Palestina?
            </seg>
          </u>
          <note type="speaker" xml:id="i-56e2dbc3f6b53614-0">
            Anf. 46 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-35afdb253b97e6f5-1">
            <seg xml:id="i-9717bd76ff1ef607-0">
              Herr talman! Det är alldeles klart att det är regeringen som
              har avgörandet i sin hand. Det är viktigt att regeringen nu jobbar
              för att stärka och hålla fast vid förutsättningarna för att nå
              en lösning i de fredssamtal som pågår. Det är självklart att vi
              som centerparti står upp för att vi vill se ett erkännande av
              Palestina. Men vi vill nu först och främst säkerställa att vi
              får en lösning på de svåra utmaningar som fredsförhandlarna står
              inför och fullt stöd för det från regeringens sida.
            </seg>
            <seg xml:id="i-bfb2d875cb072a8d-0">
              Sedan är det viktigt att vi tar steg vidare också när det gäller
              bosättningar och handel för att stärka möjligheterna för den europeiska
              rösten att göra skillnad i de förhandlingarna.
            </seg>
          </u>
          <note type="speaker" xml:id="i-5057dfd48bcf7469-0">
            Anf. 47 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-8">
            <seg xml:id="i-d9181670504ea136-0">
              Herr talman! Problemet är att vi ser en israelisk regering som
              steg för steg omöjliggör bildandet av en palestinsk stat. Om jag
              vore centerpartist och hade ett beslut på min stämma om att vi
              ska erkänna staten Palestina skulle åtminstone jag vara lite missnöjd
              över att min egen regering inte hörsammar den majoritet som finns
              i riksdagen.
            </seg>
            <seg xml:id="i-7936417ff803138d-0">
              Tycker verkligen Kerstin Lundgren att det är rimligt att regeringen
              fortsätter att ignorera vad en majoritet av det folkvalda parlamentet
              i Sverige tycker?
            </seg>
          </u>
          <note type="speaker" xml:id="i-42efa880f1cde75d-0">
            Anf. 48 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-35afdb253b97e6f5-2">
            <seg xml:id="i-bb7b2320d3de6ef9-0">
              Herr talman! Det är alldeles tydligt att den här regeringen har
              gjort skillnad genom att till exempel medverka till att uppgradera
              Palestinas möjligheter att verka i FN. Det är viktigt, och det
              är en del av det arbete som pågår för att förstärka den palestinska
              rösten.
            </seg>
            <seg xml:id="i-4e3ac655ec624a30-0">
              Vi är beredda att fortsätta jobba för detta, och vi är envetna.
              Vi har en långsiktig plan, herr talman, och vi fortsätter vårt
              arbete. Vi hoppas få stöd från Urban Ahlin även i det arbetet.
            </seg>
          </u>
          <note type="speaker" xml:id="i-452126cb25e5ba6b-0">
            Anf. 49 DÉSIRÉE PETHRUS (KD):
          </note>
          <u who="desiree_pethrus_7187d8" xml:id="i-241989f4c58ea5bc-2">
            <seg xml:id="i-75ee8aaacde97f1e-0">
              Herr talman! Lampedusa är en italiensk ö i Medelhavet mellan
              Sicilien och Nordafrika, en liten ö som kommit i fokus de senaste
              veckorna genom de fasansfulla berättelser som vi har kunnat läsa
              om i medierna. Det är berättelser som kommer från människor som
              i desperation flyr krig och förföljelse i Syrien, men även Eritrea,
              har det sagts. Det är människor som riskerar livet för att komma
              till tryggare omständigheter. Dess värre har denna flyktingkatastrof
              skördat flera människoliv. 280 likkistor stod på rad när vår EU-kommissionär
              Cecilia Malmström nyligen besökte det katastrofdrabbade Lampedusa.
              I lördags inträffade så en ny katastrof med 34 döda och 206 som
              räddades ur vattnet utanför Lampedusa. Fler incidenter har följt
              därpå i Medelhavet, och den mänskliga katastrofen är enorm.
            </seg>
            <seg xml:id="i-d630a610fff8cb2c-0">
              Herr talman! När man hör om alla människor som flyr krig och
              förföljelse förstår man vilken trygg omgivning vi själva befinner
              oss i – vårt land som inte haft krig på 200 år. Och, herr talman,
              jag skulle i mitt tal här vilja betona just vikten av frihet från
              våld – en mänsklig rättighet som så många av världens ledare så
              ofta förnekar sina medborgare och där inre förtryck och våld gör
              att människor måste söka sin tillflykt på annan ort. Det är människor
              som oftast inget hellre vill än att vara kvar i sitt land och
              bygga sig en framtid men som tvingas över haven och som ser det
              som enda utvägen. Det är något som är högst förståeligt.
            </seg>
            <seg xml:id="i-14b6107bb43b60ac-0">
              Situationen i Syrien är verkligen vedervärdig. Det våld som varje
              dag eskalerar ser vi inget slut på. Kemgasattacken som tog 1 400
              människors liv är en påminnelse om att vi måste fortsätta att
              arbeta för fred och nedrustning. Det initiativ som har tagits
              i säkerhetsrådet och som nu ska leda till att de kemiska vapen
              som finns kvar i Syrien förstörs är mycket bra. Samtidigt vet
              vi att även konventionella vapen dödar. Vi får också hemska rapporter
              om våldtäkter och tortyr där båda sidor gör sig skyldiga till
              övergrepp. Det är en mänsklig rättighet, vill jag betona, att
              ha frihet från våld.
            </seg>
            <seg xml:id="i-ec0849dbcd1285da-0">
              Herr talman! Vid sidan av flyktingar från Syrien har människor
              även flytt från Eritrea. Eritrea är ett av Afrikas fattigaste
              länder. Vi vet att förtrycket mot befolkningen är hårt. I Eritrea
              har vi den svenske medborgaren Dawit Isaak, och hans fall har
              vi många gånger lyft fram här i kammaren. Det våld och förtryck
              som varje dag tillämpas i landet är en hämsko för utveckling.
              Där press- och mediefrihet inte råder och där journalister fängslas,
              där har vi samhällen med ledare som inte respekterar grundläggande
              mänskliga rättigheter.
            </seg>
            <seg xml:id="i-6789cdc13939601a-0">
              Herr talman! De två exemplen Syrien och Eritrea visar tydligt
              att samhällen med våld och förtryck där mänskliga rättigheter
              inte sätts i första rummet mister möjligheten till utveckling
              och framgång för sina medborgare.
            </seg>
            <seg xml:id="i-61b85ae9de6479ef-0">
              En annan person, doktor Denis Mukwege, har blivit känd för olika
              priser för sitt fantastiska arbete. Han har länge hjälpt kvinnor
              som har blivit utsatta för sexuellt våld i Demokratiska republiken
              Kongo. Han har opererat otaliga kvinnor som har fruktansvärda
              skador av det sexuella våldet, men på senare år har han alltmer
              börjat ifrågasätta varför ingen gör något för att få stopp på
              våldet. Hans ifrågasättande har dess värre inneburit att han utsatts
              för mordförsök.
            </seg>
            <seg xml:id="i-f9b4ad9beef88e4d-0">
              Doktor Mukwege menar att kvinnor har rätt till frihet från våld
              och att det är en viktig grundläggande mänsklig rättighet. Han
              säger att han har fått så många priser men att han ingenting hellre
              vill än att våldet tar slut. Priserna hjälper inte om inte världssamfundet
              ingriper för att stoppa våldet.
            </seg>
            <seg xml:id="i-1a050135fea3421d-0">
              Herr talman! Jag vill alltså med mitt tal i dag betona vikten
              av att Sverige fortsätter att lyfta fram frihet från våld som
              en mänsklig rättighet. Sverige har inför FN:s arbete med de nya
              utvecklingsmålen, efter de så kallade millenniemålen som är målsatta
              till 2015, lyft fram just frihet från våld. Det är nu viktigt
              att vi ser till att frihet från våld verkligen kommer med i de
              nya millenniemålen, och jag skulle vilja uppmana alla partier
              att vara med i den kampen för att få med det på dagordningen.
            </seg>
            <seg xml:id="i-f14457db68cdadd8-0">
              Många ledare i världen tycker att mänskliga rättigheter inte
              är så viktigt utan att stabilitet är viktigt. Men en stabilitet
              utan mänskliga rättigheter leder till instabila samhällen som
              inte utvecklas och som vi kommer att få fortsätta stödja med biståndsmedel
              under lång tid framöver. Och fortfarande kommer många att få söka
              en skyddad hamn i Europa undan våld och förtryck.
            </seg>
            <seg xml:id="i-1b9fc98563ac377a-0">
              Jag skulle härmed vilja uppmana oss alla att tydligt stå upp
              för frihet från våld som ett viktigt område i syfte att stärka
              mänskliga rättigheter runt om i vår värld.
            </seg>
            <seg xml:id="i-8e30b5b380493a91-1">
              (Applåder)
            </seg>
          </u>
          <note type="speaker" xml:id="i-de44d65333176bd6-0">
            Anf. 50 LARS OHLY (V) replik:
          </note>
          <u who="lars_ohly_9f9bb3" xml:id="i-3eac7e3589175924-5">
            <seg xml:id="i-6a30ab4a53b736d1-0">
              Herr talman! Låt mig helt instämma i Désirée Pethrus ord om Lampedusa.
              Vilken tragedi som utspelar sig i Medelhavet!
            </seg>
            <seg xml:id="i-94e234d6d823e75e-0">
              Låt mig också fråga: Hur ser Désirée Pethrus på möjligheten att
              införa fler lagliga vägar in för flyktingar som behöver möjligheter
              att fly från sina länder, till exempel möjligheten att söka asyl
              på ambassader i respektive land? Det har ju den här regeringen
              inte velat ställa sig bakom, men det kanske finns en möjlighet
              att andra regeringspartier har en sådan uppfattning.
            </seg>
            <seg xml:id="i-bfc7fa325ff24fbc-0">
              Désirée Pethrus pratade väldigt väl om frihet från våld, men
              svenska vapen används för att utöva våld och för att förtrycka
              människor. Är det rimligt att vi fortsätter att exportera vapen
              av strategisk betydelse för Sverige, som Carl Bildt säger, till
              länder som Saudiarabien, Bahrain eller Egypten? Är det någonting
              som Kristdemokraterna står bakom? Och vad tycker Kristdemokraterna
              egentligen om avräkningar från biståndet? Ska biståndet betala
              biståndsministerns lön och ambassadbygget i Reykjavik?
            </seg>
          </u>
          <note type="speaker" xml:id="i-d57a0611a85c3933-0">
            Anf. 51 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-241989f4c58ea5bc-3">
            <seg xml:id="i-9869471ac2066d4c-0">
              Herr talman! På fråga ett skulle jag vilja svara att jag uttalade
              mig i tidningen Arbetaren alldeles häromdagen. Jag tycker att
              det är viktigt att vi, precis som kommissionären Cecilia Malmström
              har sagt, hittar andra sätt att bemöta den flyktingkatastrof som
              nu kommer. Där kan en möjlighet vara att sätta upp någon typ av
              kontor för att kunna ge människor möjlighet att söka asyl någon
              annanstans. Men det behövs ju ofta ett gemensamt regelverk i EU,
              och det är det vi får se om vi kan få till stånd.
            </seg>
            <seg xml:id="i-e386243ff3159453-0">
              När det gäller vapenexport har vi varit starkt pådrivande för
              vapenexportutredningen som nu har kommit till stånd. Vi har länge
              tydligt talat om ett demokratikriterium, och det hoppas vi på
              något sätt få in.
            </seg>
            <seg xml:id="i-a4519a308ca450f0-0">
              Avräkning av bistånd var också något som vi slogs för att få
              en genomgång av. Nu har man gjort en genomgång i regeringen, och
              därmed har man också satt helt nya regler för hur avräkningarna
              ska göras, framför allt till olika ambassader.
            </seg>
          </u>
          <note type="speaker" xml:id="i-2154ddb447d5cd2e-0">
            Anf. 52 LARS OHLY (V) replik:
          </note>
          <u who="lars_ohly_9f9bb3" xml:id="i-3eac7e3589175924-6">
            <seg xml:id="i-544ca9f8a10b64e0-0">
              Herr talman! Jag tackar Désirée Pethrus – hon är något så ovanligt
              som en politiker som svarar på frågor.
            </seg>
            <seg xml:id="i-4cd524401c5ec376-0">
              Jag tycker att det är högst rimligt att man står bakom den regering
              som man utgör ett underlag för, men det är samtidigt så att den
              här regeringen borde kunna göra mycket mer. Jag hoppas att vi
              är överens om det, framför allt när det gäller flyktingpolitiken.
            </seg>
            <seg xml:id="i-d89a01d00feb7bfe-0">
              Den här regeringen är inte någon stark förkämpe för flyktingars
              rättigheter i världen. Den här regeringen är inte någon som står
              upp för det som borde vara rimligt. Det är samma sak med avräkningen
              av biståndet. Det är bra att Désirée Pethrus tar avstånd från
              det som regeringen försvarar.
            </seg>
          </u>
          <note type="speaker" xml:id="i-8290b1f4d30ee824-0">
            Anf. 53 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-241989f4c58ea5bc-4">
            <seg xml:id="i-59d11f5aaab077a2-0">
              Herr talman! Jag tror att Lars Ohly känner till att Kristdemokraterna
              är starkt för en generös flyktingpolitik och att vi välkomnar
              människor att söka en fristad i Sverige.
            </seg>
            <seg xml:id="i-99116f8985d8515c-0">
              Samtidigt måste det naturligtvis ske inom det gemensamma EU-regelverket.
              Eftersom många kommer till olika EU-länder måste vi ha ett regelverk
              som passar för hela EU.
            </seg>
            <seg xml:id="i-557dac275d9ccdba-0">
              Men jag tror och vet att vi kristdemokrater gör allt vi kan i
              regeringen för att bidra till en positiv inställning till flyktingar.
            </seg>
          </u>
          <note type="speaker" xml:id="i-06894677f6ad4db7-0">
            Anf. 54 CARINA HÄGG (S):
          </note>
          <u who="carina_hagg_f1f2f3" xml:id="i-390bccc43033a4ee-0">
            <seg xml:id="i-838ce6639080ce55-0">
              Herr talman! Europas struktur för skydd för de mänskliga rättigheterna
              krackelerar. Det är inte bara strukturen utan också stödet för
              mänskliga rättigheter som krackelerar i Europa.
            </seg>
            <seg xml:id="i-de33090b635ec52c-0">
              Vi socialdemokrater slåss för att skydda det vi har uppnått,
              för inte ens Sverige har längre en enig röst för de mänskliga
              rättigheterna. Det gäller dem som representerar riksdagen i Europarådet,
              och det gäller i regeringen. Numera låter sig Sveriges regering
              överröstas. Man står inte upp tillräckligt, man har inte en tillräckligt
              tydlig politik för det som är Europarådets värden.
            </seg>
            <seg xml:id="i-d0e0c39cf164ec28-0">
              Herr talman! Andra världskrigets grymheter, Förintelsen och oförmågan
              att hantera Europas säkerhet lade grunden till Europarådet med
              placering i Strasbourg.
            </seg>
            <seg xml:id="i-cdaee6202b30b32f-0">
              Alsace är ett gränsområde mellan Tyskland och Frankrike. Man
              ser där gravfälten med dem som har stupat.
            </seg>
            <seg xml:id="i-9460362fc61ea12d-0">
              Winston Churchill höll öppningsanförandet på Zürichs universitet,
              där man beslutade att Europarådet skulle upprätta en konvention
              för mänskliga rättigheter i Europa – Europakonventionen i vardagligt
              tal kallad. Den skulle bidra till att säkra mänskliga rättigheter
              i Europa, men inte minst också stödja FN:s deklaration om de mänskliga
              rättigheterna, den som Eleanor Roosevelt brukar betecknas som
              mamma till. Europakonventionen signerades 1950 i Rom.
            </seg>
            <seg xml:id="i-79619e29b5868c62-0">
              Vi har alltså tillsammans i Europa byggt institutioner – domstol,
              ministerkommitté, fredsövervakning, Europarådets kommunalkongress,
              olika delar av institutioner och instrument – för att stärka de
              mänskliga rättigheterna.
            </seg>
            <seg xml:id="i-aaaf6fb8c7e77e25-0">
              I december 2009 trädde Lissabonfördraget i kraft. Därmed blev
              den så kallade MR- eller rättighetsstadgan, som antogs som en
              politisk förklaring redan 2002, juridiskt bindande. Det blev också
              möjligt inte endast för enskilda länder utan också för EU självt
              att ansluta sig. Vi skulle bygga ihop; vi skulle bygga en säkerhet
              för mänskliga rättigheter tillsammans och mellan Europas institutioner.
            </seg>
            <seg xml:id="i-0bde03fadb916096-0">
              Men det vi hörde nyligen när vi var i Strasbourg var att det
              kommer att ta ytterligare två år bara för domstolen i Luxemburg
              att komma fram till vad den tycker.
            </seg>
            <seg xml:id="i-fe3d70b432140a3c-0">
              Det här är fullständigt oacceptabelt! Det här måste Europas ledare,
              politikerna i Europa och utrikesminister Carl Bildt ta ansvar
              för. Vi måste ha några som tar ledningen och ser till att olika
              institutioner och ledare, som kanske har olika intressen och drar
              åt olika håll, hålls ihop av politiken och att vi fullföljer det
              som vi har sagt och beslutat i Lissabonfördraget.
            </seg>
            <seg xml:id="i-3b19a1bc6fee6b71-0">
              Hur ser det då ut i Europa? Vi har tidigare talat om Sverigedemokraternas
              syn på EU, men vi måste också titta på premiärminister Cameron,
              som talar om att Storbritannien ska lämna konventionen. Hur han
              ser på EU-medlemskapet vet jag inte. I vissa delar av Europa kan
              man inte ens, när Storbritannien är närvarande, skicka ut något
              så enkelt som ett pressmeddelande eftersom man bromsas av London.
            </seg>
            <seg xml:id="i-dadb32f63fe79a82-0">
              Hurdan är då Sveriges beredskap att hantera den här frågan? Hur
              förs dialogen inom Moderaternas och Kristdemokraternas partigrupper
              på Europanivå?
            </seg>
            <seg xml:id="i-91333f8468fa4698-0">
              Europarådet har varit avgörande för dödsstraffets avskaffande
              i Europas länder. I dag är det 47 länder i Europarådet, och flertalet
              av dem har mycket tydlig röst i dessa frågor. Skyddet för minoriteter
              är en annan fråga för Europarådet. I Sverige har vi nyligen diskuterat
              men ännu inte klarat ut hur man ser på romerna hos några myndigheter.
              Sverige är ett av de få länder som inte har en myndighet med ansvar
              för mänskliga rättigheter. Vi har inte byggt en struktur hemma
              för att stödja vårt arbete i Europarådet och andra europeiska
              sammanhang.
            </seg>
            <seg xml:id="i-1614d244ad257187-0">
              Muren föll och nya stater kom till. Det var ett fall framåt för
              de mänskliga rättigheterna. I dag kan vi när vi talar om det östliga
              partnerskapet inte med samma kraft stödja en positiv utveckling
              som vi kunde när muren föll och staterna bildades. Sedan kom omvälvningarna
              i Nordafrika, som öppnade för samverkan – inte medlemskap men
              samverkan. Vi har kompetens, inte minst i Venedigkonventionen,
              att erbjuda. Marocko, Tunisien och Palestina blev särskilda partner
              till Europarådet, och fler står på tur. Men hur stark är vår röst
              i dag om vi inte klarar av vår hemläxa? När det krackelerar i
              Europa, vilken kraft har vi då att stödja det som behöver stödjas
              i samverkan med dem som vill ha stöd från Europa och Europarådet?
            </seg>
            <seg xml:id="i-4a1c81ecd47647e3-0">
              Krävs ratificering av Europakonventionen för EU-medlemskap? Ja,
              det gör det. De som är medlemmar i dag har som medlemsland ratificerat
              konventionen. Det finns dock länder som inte har ambitionen att
              bli medlemmar i Europarådet. Det ska vi respektera, och vi ska
              också se till att vi har ett stöd och en struktur för skydd för
              mänskliga rättigheter också utanför själva EU.
            </seg>
            <seg xml:id="i-91dacd71fdfe824d-0">
              Europarådet blev Europas hus för mänskliga rättigheter, men ett
              hus måste vårdas. I takt med att det bildas populistiska partier
              har vi också sett att detta arbete behöver extra uppmärksamhet.
              I dag låter vi dock huset förfalla.
            </seg>
            <seg xml:id="i-8f7e4876652a20f9-0">
              Att Storbritannien har gått från att under Churchills dagar ha
              bidragit till att upprätthålla och värna mänskliga rättigheter
              till att vara ett land som vill dra sig undan är en oroande signal.
              Jag tycker att det är en skrämmande signal, och jag menar att
              regeringen måste ta det här arbetet på stort allvar.
            </seg>
          </u>
          <note type="speaker" xml:id="i-e8b7147c451aa0bd-0">
            Anf. 55 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-35afdb253b97e6f5-3">
            <seg xml:id="i-4d40f007c7cb72c5-0">
              Herr talman! Jag kan hålla med Carina Hägg – precis som jag sade
              i mitt anförande pågår en kamp om europeiska värden – men det
              är viktigt att kritiken inte får åka karusell utan att man riktar
              den dit den hör hemma. När Carina Hägg säger att Sverige inte
              står upp för Europarådet eller Europakonventionen vill jag veta
              på vilka grunder hon påstår det.
            </seg>
            <seg xml:id="i-8c41664014d726b6-0">
              Vill inte Carina Hägg att EU-domstolen ska få göra en rättslig
              prövning? Menar hon att domstolar inte ska följa det uppdrag de
              har, alltså att pröva det avtal som vi har kommit fram till och
              som Sverige aktivt har bidragit till, nämligen anslutning av EU
              till Europakonventionen?
            </seg>
          </u>
          <note type="speaker" xml:id="i-bfebd88dd4a95d7f-0">
            Anf. 56 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-1">
            <seg xml:id="i-95a4e904454c2279-0">
              Herr talman! Jag är tacksam för att Kerstin Lundgren här i kammaren
              ger uttryck för samma oro som jag. Vi står inför en mycket bekymmersam
              situation. Vi har länge känt att det sluttar åt fel håll, men
              det är först nu som vi börjar kunna se de konkreta utfallen i
              beslut i den riktningen. I dag talar man om kaviarbeslut och kaviarmutor
              och om förhandlingar och uppgörelser under bordet. Det är en bekymmersam
              situation. Då borde ju Sveriges regering, en alliansregering,
              ta ledningen och göra något konkret för att ta itu med detta och
              få dessa frågor på rätt köl. Jag ser inte det grundläggande arbetet
              i dag.
            </seg>
            <seg xml:id="i-c2f32dae8a7a0500-0">
              Vi vet att Sverige har fått kritik för att vi inte följer Grecos
              rekommendationer när det gäller korruption. Vi vet också att det
              inte finns något lagförslag för att ta itu med den lagstiftning
              som måste till när det gäller finansiering av partier. Vi har
              fortfarande inte ratificerat Istanbulkonventionen, som handlar
              om mäns våld mot kvinnor. På punkt efter punkt är det så att Sverige
              inte ligger i framkant längre, utan Sverige släpas till beslut.
            </seg>
          </u>
          <note type="speaker" xml:id="i-9f32ae80507c9d02-0">
            Anf. 57 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-35afdb253b97e6f5-4">
            <seg xml:id="i-0f02ae340c3d47e5-0">
              Herr talman! Nog är det spännande att lyssna på Carina Hägg när
              hon skjuter med hagelbössan för att försöka se om hon träffar
              någon. Det drar väldigt när hon siktar.
            </seg>
            <seg xml:id="i-50e41a9cb48bbba6-0">
              Hon talar om kritik mot Sverige när det gäller att stå upp för
              Europarådets konvention om mänskliga rättigheter, men hon har
              inte nämnt ett enda exempel på sådan kritik. Det var ju det som
              frågan gällde.
            </seg>
          </u>
          <note type="speaker" xml:id="i-d0c2c0cdf6fd78cf-0">
            Anf. 58 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-2">
            <seg xml:id="i-353d8f4c3b1d991b-0">
              Herr talman! Kerstin Lundgren erkänner den problematik som jag
              beskriver. Vi är faktiskt i ett allvarligt läge. Detta är något
              som vi ofta diskuterar i S-gruppen i Europarådet. Samtidigt vill
              dock Kerstin Lundgren inte ta ansvar för detta eller se att Sveriges
              regering och den allians hon själv tillhör också är en del av
              detta. Varför gör man inte mer för att uppmärksamma frågorna och
              sätta in ett arbete för att stödja? Är du nöjd med att det ska
              ta två år innan domstolen kommer till sin slutsats?
            </seg>
          </u>
          <note type="speaker" xml:id="i-195605655e04f16d-0">
            Anf. 59 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-9">
            <seg xml:id="i-747ea01cbaca989a-0">
              Herr talman! Jag begärde vad som kallas replik för att måhända
              vara lite mer ekumenisk. Jag tyckte att det var glädjande att
              höra om Carina Häggs starka stöd för Europarådets arbete och för
              den centrala roll som både konventionen om mänskliga rättigheter
              och domstolen har i det europeiska arbetet.
            </seg>
            <seg xml:id="i-884895b0ea696cdf-0">
              Som hon påpekade hörs det allt oftare röster i den europeiska
              debatten som ifrågasätter detta. Det finns de som vill lyfta över
              dessa frågor till EU nästan helt och hållet. Jag tycker att det
              är fel. Vi försöker vara så aktiva vi kan för att göra rätt.
            </seg>
            <seg xml:id="i-c7f2b628cc27d6d3-0">
              Sedan kan man göra en historisk reflexion. I alla fall kan jag
              göra den, som var med och kämpade i denna kammare under decennier
              för att få Socialdemokraterna att acceptera att denna stadga är
              tillämpbar också i svenska domstolar. Det är vi nu alldeles överens
              om, och då ska vi se till att samma sak gäller Europa i dess helhet.
              Där har vi i denna kammare en gemensam arbetsuppgift. Den ska
              vi försöka göra gemensamt också.
            </seg>
          </u>
          <note type="speaker" xml:id="i-8ce683839a672f19-0">
            Anf. 60 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-3">
            <seg xml:id="i-cca9cf5c00681b14-0">
              Herr talman! Jag gläds åt att utrikesministern går i svaromål
              i en replik och vill understryka vikten av Europarådet. Vi är
              nu i ett allvarligt skede där både stödet och strukturen krackelerar.
              Då krävs det ett arbete på olika plan i Europa, i våra partigrupper,
              i Europarådet och i EU så att man inte fortsätter att dra frågan
              i långbänk. Men det gäller också att bygga upp något som kan ge
              stöd till vårt europeiska arbete här hemma.
            </seg>
            <seg xml:id="i-4c04adbf3ebabbfd-0">
              Vi behöver en myndighetsstruktur och en handlingsplan. Vi behöver
              det som skrotades i början av förra mandatperioden och som inte
              ledde till vad vi i utredningar hoppades att det skulle leda till.
              Det krävs alltså ett arbete på flera plan. Jag känner att utrikesministern
              här öppnar för att det framdeles ska ske något. Inte minst har
              utrikesministern ett ansvar för att tala tydligt med Cameron.
              Storbritannien är ett nyckelland som vi absolut vill ha med i
              det här arbetet även fortsättningsvis.
            </seg>
          </u>
          <note type="speaker" xml:id="i-30fbd2e934b00f19-0">
            Anf. 61 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-10">
            <seg xml:id="i-cc74bd2715359a7e-0">
              Herr talman! Jag kan försäkra att den brittiska regeringen mycket
              väl känner till vår ståndpunkt i denna fråga. Europakonventionen
              är central för alla europeiska länder som gör anspråk på att vara
              demokratier.
            </seg>
            <seg xml:id="i-f0fefbb807fa3d2b-0">
              Jag kämpade i två decennier i denna kammare för att Europakonventionen
              skulle kunna tillämpas i svensk rätt, med socialdemokratiskt motstånd.
              Nu är vi där och är eniga om detta. Nu ska vi arbeta gemensamt
              för att stärka Europarådets och Europadomstolens ställning och
              Europakonventionens möjligheter i Europa i dess helhet.
            </seg>
            <seg xml:id="i-48bf74efacdf67b8-0">
              Detta är inte lätt. Det tar tid. Det finns motstånd. Men enighet
              och styrka från Sveriges sida är något som stärker våra gemensamma
              möjligheter.
            </seg>
          </u>
          <note type="speaker" xml:id="i-9619973c827b228b-0">
            Anf. 62 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-4">
            <seg xml:id="i-1560782f3124fdb4-0">
              Herr talman! Då ser jag fram emot att vi tillsammans kan bryta
              denna nedgående trend som till stor del har förankring och stöd
              i EPP-gruppen. Jag vill mena att vi i den socialdemokratiska gruppen
              klarar av att hantera detta väl. Jag vill återgå till den situation
              där vi tillsammans kan stå upp för grundläggande värden. Därmed
              har vi väl ett hopp.
            </seg>
            <seg xml:id="i-affce0f77780490d-0">
              Jag vill lite längre fram, dock kanske inte i dag, från denna
              talarstol höra hur vi konkret ska kunna baxa oss tillbaka till
              den situation som rådde för bara något år sedan.
            </seg>
          </u>
          <note type="speaker" xml:id="i-270cce4af2269a90-0">
            Anf. 63 JULIA KRONLID (SD):
          </note>
          <u who="julia_kronlid_bdd5b3" xml:id="i-021901e7d4e5e4f2-0">
            <seg xml:id="i-c203dcb9c2c6d25c-0">
              Herr talman! Det är inte helt lätt att veta vad man ska välja
              att fokusera på när temat är hela omvärlden och Europa och man
              har sex minuters talartid. Men medan min kollega Johnny Skalin
              har fokuserat på EU-frågor och min kollega Markus Wiechel kommer
              att tala om bistånd och flyktingsituationen i Syrien tänkte jag
              fokusera mitt anförande på situationen för kristna i världen och
              utvecklingen i Nordafrika och Mellanöstern. Jag tycker att detta
              passar särskilt bra då det i dag också kommer att vara en manifestation
              i Helsingfors till stöd för förföljda kristna i världen.
            </seg>
            <seg xml:id="i-3c848440226c368f-0">
              Herr talman! Situationen för just kristna i världen är på många
              håll mycket svår, och på flera håll har den under senare tid förvärrats.
              Situationen börjar bli akut. Beräkningar från World Christian
              Database visar att ca 100 000 människor dödas årligen bara för
              att de är kristna. Det är cirka en människa var femte minut. De
              omvälvande förändringar som skett i Nordafrika och Mellanöstern
              har tyvärr inte bara fört med sig positiva effekter utan också
              bland annat förvärrat situationen för kristna på flera håll.
            </seg>
            <seg xml:id="i-71f54d7ac6563789-0">
              Herr talman! Jag anser att den allvarliga situationen för kristna
              runt om i världen är något som uppmärksammas alldeles för lite.
              I dagens anförande av utrikesminister Carl Bildt gavs detta inte
              heller någon uppmärksamhet alls.
            </seg>
            <seg xml:id="i-883af8c3b556dc91-0">
              Det verkar finnas en rädsla för att glömma någon annan grupp
              eller minoritet om man nämner just kristna. Men i andra sammanhang
              har vi inga problem med att lyfta fram utsatta gruppers situation
              – det kan gälla kvinnor, barn eller hbtq-personer – vilket vi
              också ska göra. Varför ska det då vara tabu att tala om kristnas
              situation? Är det för att det är politiskt inkorrekt att vara
              kristen även i Sverige? Man riskerar trakasserier även i Sverige
              om man är kristen. Vi anser i alla fall att vår utrikesminister
              Carl Bildt och regeringen mycket tydligare och utan att skämmas
              bör visa sitt stöd för utsatta kristna i världen. Men ministern
              behagar inte ens lyssna.
            </seg>
            <seg xml:id="i-3d736de789886e6f-0">
              Låt mig vara tydlig med att vi är för samarbete i stora internationella
              frågor så länge det är ett mellanstatligt samarbete. Och kan vi
              komma överens i frågor gemensamt och kan vi gemensamt påverka
              allvarliga situationer i andra länder ser vi naturligtvis att
              det är nödvändigt. Men det vi inte vill se är en utveckling mot
              en federal stat i EU, där nationalstaternas utrikespolitik alltmer
              urholkas.
            </seg>
            <seg xml:id="i-490507f2d9e785c0-0">
              Herr talman! Den fruktansvärda situationen i Syrien, med ett
              inbördeskrig där den ena grymheten avlöser den andra, tycks inte
              ha någon ände. Å ena sidan är det demonstranter och regimkritiker
              som av regeringen fängslas och torteras. Och fasansfulla attacker
              med kemvapen från al-Asadregimen har fått omvärlden att reagera
              med bestörtning. Vi hoppas nu att resolutionen från FN om att
              förbjuda kemvapen i Syrien kommer att ge resultat. Å andra sidan
              har det från människorättsorganisationen Human Rights Watch framkommit
              att rebellgrupper från oppositionen har gjort sig skyldiga till
              välplanerade och systematiska attacker och avrättningar gentemot
              civila – kvinnor, män, barn och gamla.
            </seg>
            <seg xml:id="i-d23a92ec1efeca3e-0">
              Även i Syrien har kristna haft en särskilt utsatt situation.
              Sedan konfliktens början har de kristna haft det svårt. De ville
              inte välja sida. De var rädda för vad som skulle hända om oppositionen
              eller rebellerna fick makten. Som en följd av att mer radikala
              krafter etablerat närvaro i Syrien har det nu uppstått mer religiösa
              motiv till förföljelser. Detta har lett till att kristna har fördrivits
              och flytt. Andra har mördats. Kyrkor har förstörts. Präster och
              biskopar har kidnappats. Och kyrkan i Syrien är på väg att utplånas.
            </seg>
            <seg xml:id="i-e9dfaa8bb54253ec-0">
              Det är av stor vikt att Sverige visar sitt tydliga stöd för och
              sin solidaritet med kristna i Syrien och att man i internationella
              sammanhang verkar för att det ska ställas tydliga krav på oppositionen
              att upphöra med allt våld gentemot kristna och andra civila och
              garantera de kristnas och andra minoriteters rättigheter i ett
              framtida Syrien.
            </seg>
            <seg xml:id="i-089ca1c490e378e0-0">
              Herr talman! Mycket har också hänt i Egypten sedan Mubaraks fall
              2011. Situationen är ännu mycket instabil. Situationen för kristna
              kopter i Egypten har varit svår sedan Muslimska brödraskapet fick
              makten i Egypten, men under senare tid har den förvärrats.
            </seg>
            <seg xml:id="i-f74e317b548546f6-0">
              Efter säkerhetsstyrkornas attack mot Mursianhängarnas läger i
              Kairo och efter president Mursis fall i Egypten har kopter blivit
              utsedda till något slags syndabock. Och det har bland extrema
              islamister förekommit uppmaningar om att rikta våld mot kristna.
              Det har lett till att de kristna har blivit utsatta för omfattande
              grymma attacker. Koptiska hem plundras och vandaliseras. Kyrkor
              och affärer har bränts ned. Därför är det av stor vikt att Sverige
              visar sitt tydliga stöd för kristna i Egypten och att det ställs
              krav på regeringen att garantera de kristnas säkerhet.
            </seg>
            <seg xml:id="i-1c3026bcae939068-0">
              Herr talman! Utrikesminister Carl Bildt talar om en utrikespolitik
              i framkant för Sveriges del. Jag hoppas på en regering som också
              kan ligga i framkant vad gäller de kristnas situation. Att vara
              med och påverka i internationella organ i frågor av detta slag
              är viktigt. Men Sverige bör också ta sitt eget ansvar för att
              lyfta denna viktiga fråga i bilaterala kontakter med andra länder.
            </seg>
          </u>
          <note xml:id="i-8afda77118640969-0">
            I detta anförande instämde Johnny Skalin och Markus Wiechel (båda
            SD).
          </note>
          <note type="speaker" xml:id="i-c79697a3114593fb-0">
            Anf. 64 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-2">
            <seg xml:id="i-fa0218d739fc7464-0">
              Herr talman! Det är ett intressant inlägg som Julia Kronlid från
              Sverigedemokraterna håller här. Jag delar mycket av bilden och
              rädslan vi bör känna när det gäller hur många kristna har det
              runt om i Nordafrika och i Mellanöstern. Problemet är bara att
              ni vill motverka allt det som gör att man kan göra situationen
              bättre.
            </seg>
            <seg xml:id="i-1f5b8a4f523a78b4-0">
              Sverige bör lägga resurser på att förbättra situationen i dess
              helhet i Nordafrika och Mellanöstern. Men effekten av det blir
              betydligt bättre om vi kan arbeta tillsammans, politiskt, biståndsmässigt
              och säkerhetsmässigt, via Europeiska unionen.
            </seg>
            <seg xml:id="i-89acef2e40a7a214-0">
              Den bild som Julia Kronlid målar upp stämmer helt med hur kristna
              förföljs i stora delar av detta område. Men när de söker sig hit
              för att de är förföljda på grund av sin religion är det Sverigedemokraterna
              som säger: Det här accepteras inte. Vi vill inte se att man får
              komma hit på grund av religiös förföljelse.
            </seg>
            <seg xml:id="i-07748b3a15155ff1-0">
              Det är dessutom så – det är lite oklart om det är en nyorientering
              hos Sverigedemokraterna – att man säger att man ska börja föra
              bok över religion när det gäller dem som kommer hit. Vi för inte
              bok över vilken religion de har, utan man får uppehållstillstånd
              av enskilda skäl.
            </seg>
          </u>
          <note type="speaker" xml:id="i-a8545212817eb1b6-0">
            Anf. 65 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-021901e7d4e5e4f2-1">
            <seg xml:id="i-8118b4885b1b0b4b-0">
              Herr talman! Först ska jag ta upp det här med samarbete. Vi är
              för ett internationellt mellanstatligt samarbete i internationella
              frågor. Inom EU är vi för det i frågor där vi kan komma överens
              mellanstatligt och där vi kan påverka andra länder. Men vi vill
              inte se en utveckling mot en federal stat och en utrikestjänst
              där EU har en egen utrikesminister som åker ut och för EU:s talan
              utan att kanske föra dialog med staterna.
            </seg>
            <seg xml:id="i-b59b0574241fab6c-0">
              Sedan gäller det flyktingar. Vi vill inte stoppa gränserna helt
              för konventionsflyktingar som behöver stöd i ett annat land. Men
              det kan inte vara den enda lösningen. Det är ju målet i till exempel
              Irak. De vill se en etnisk rensning. Ska vi uppmuntra det? Målet
              i Syrien och Egypten är att de kristna ska fördrivas från sina
              länder. Det är väl ingenting som vi ska heja på. De måste också
              ha rätt att bli försvarade. Deras rättigheter måste garanteras
              i deras länder också. Den etniska rensningen är inte lösningen.
            </seg>
          </u>
          <note type="speaker" xml:id="i-3c81837f9ab75ff3-0">
            Anf. 66 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-3">
            <seg xml:id="i-5719e4e779f9e20a-0">
              Herr talman! Nej, Julia Kronlid har helt rätt. Den etniska rensningen
              är definitivt ingen lösning, utan den är det som är själva problemet,
              som vi motarbetar på alla plan. Och det gör vi betydligt resurseffektivare
              och resursstarkare om vi gör det tillsammans i Europeiska unionen.
            </seg>
            <seg xml:id="i-3d915c1674ad9a2a-0">
              Men frågan kvarstår. Jag tänker på när man måste fly för att
              man är förföljd, oavsett vilken religion man tillhör. Anser Julia
              Kronlid att man ska ha rätten att få stanna i detta land om man
              är förföljd?
            </seg>
          </u>
          <note type="speaker" xml:id="i-d053dc93a36887bf-0">
            Anf. 67 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-021901e7d4e5e4f2-2">
            <seg xml:id="i-9a63975314b6e23b-0">
              Herr talman! Vi har varit tydliga med att vi står bakom FN:s
              flyktingkonvention. Vad gäller hur man från fall till fall ska
              bedöma om de har skäl att stanna känner jag inte att jag kan säga
              något generellt här i dag. Vi har en migrationsmyndighet som ska
              bedöma detta. Men det är inte lösningen att alla som har ett skäl
              att fly på grund av religiös förföljelse ska behöva förflytta
              sig till andra sidan jordklotet. Det är inte en långsiktigt hållbar
              lösning. Den långsiktigt hållbara lösningen är att verka för deras
              rättigheter på plats.
            </seg>
          </u>
          <note type="speaker" xml:id="i-5dc56c056f6de44a-0">
            Anf. 68 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-241989f4c58ea5bc-5">
            <seg xml:id="i-3eb1b0cdbc25c1ca-0">
              Herr talman! Julia Kronlid tar upp de kristnas situation i Mellanöstern.
              Det är bra. Kan man vara kristen i svensk politik, och så vidare?
              Det finns flera kristna ministrar i regeringen. Religionsfrihet
              verkar fortfarande råda i svensk politik – tack och lov!
            </seg>
            <seg xml:id="i-010554cbfc912d2e-0">
              Det jag vänder mig mot i Sverigedemokraternas retorik är att
              ni ofta ställer kristna mot muslimer. Svenskar, läs kristna, ställs
              mot muslimska främmande som ska bekämpas.
            </seg>
            <seg xml:id="i-c14bde1097ccffdf-0">
              Ser Julia Kronlid och Sverigedemokraterna lika på kristna och
              muslimska flyktingar? Är religionsfriheten och öppenheten lika
              stor mot muslimer i den sverigedemokratiska kontexten?
            </seg>
          </u>
          <note type="speaker" xml:id="i-c6b811f0e0fbf62c-0">
            Anf. 69 JULIA KRONLID (SD) replik:
          </note>
          <u who="julia_kronlid_bdd5b3" next="cont" xml:id="i-bbbc76e960a36237-0"/>
          <note xml:id="i-c6229d2a4f820ec0-0">
            Herr talman! Tack, Désirée Pethrus, för repliken!
          </note>
          <u who="julia_kronlid_bdd5b3" prev="cont" xml:id="i-d90c1125a097da10-0">
            <seg xml:id="i-b8c8dbe1e8db6f5e-0">
              Vad gäller minoriteters rättigheter brukar vi föra fram både
              kristnas rättigheter och andra minoriteters rättigheter. Religionsfriheten
              ska givetvis vara ett grundfundament, oavsett vilken religion
              man tillhör.
            </seg>
            <seg xml:id="i-9858ed76d3c19773-0">
              Men ibland hamnar vi i en svår diskussion. Ska man i religionsfrihetens
              namn få överskrida gränsen för andra mänskliga rättigheter? Där
              får vi lägga våra bedömningar i en vågskål. Ska man i religionsfrihetens
              namn få förfölja, använda våld och vidta sådana extremistiska
              åtgärder? Nej! Detta är en intressant fråga. Var går gränsen i
              fråga om religionsfrihet, och när kan man i religionsfrihetens
              namn gå över gränsen för andra mänskliga rättigheter?
            </seg>
          </u>
          <note type="speaker" xml:id="i-9456171dc91d6783-0">
            Anf. 70 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-241989f4c58ea5bc-6">
            <seg xml:id="i-0c3011d5a6e3f85f-0">
              Herr talman! Jag vill ta upp denna fråga för att lyfta fram den
              etiska dimension som tydligt skiljer Kristdemokraterna från Sverigedemokraterna.
              Vi skiljer inte på människor som kommer hit som utövar olika religioner,
              och vi försöker att inte ställa olika religioner mot varandra.
              Sverigedemokraterna lyfter alltid fram bara kristna. Jag uppfattar
              att ni aldrig tar upp andra människor som förföljs.
            </seg>
            <seg xml:id="i-5a8e10f246b63914-0">
              Vi jobbar stenhårt i regeringen för att lyfta fram religionsfrihet
              och ta upp en religionsdialog – och vi har kommit långt. Men vad
              är ert svar på att också hjälpa muslimska förföljda?
            </seg>
          </u>
          <note type="speaker" xml:id="i-a65ba47a4551098c-0">
            Anf. 71 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-021901e7d4e5e4f2-3">
            <seg xml:id="i-776a3f46527a7608-0">
              Herr talman! Vi står bakom FN:s flyktingkonvention. Men det är
              inte långsiktigt hållbart att alla människor, oavsett vilken religion
              de tillhör, måste fly till andra sidan jordklotet för att få hjälp
              och stöd. Då är vi för någon typ av religiös och etnisk rensning
              i andra länder. Vi måste också kunna hjälpa till på plats. Där
              hjälper vi flest människor.
            </seg>
            <seg xml:id="i-f3084046d9f99f35-0">
              Det finns tillräckligt många som lyfter upp andra gruppers situation.
              Ingen vågar nämna de kristnas situation. Jag anser att någon bör
              ta det ansvaret.
            </seg>
          </u>
          <note type="speaker" xml:id="i-195f88e3a31d03cd-0">
            Anf. 72 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-9">
            <seg xml:id="i-fe347cf58f74993a-0">
              Herr talman! Jag instämmer i Fredrick Federleys och Désirée Pethrus
              synpunkter i debatten. Men jag har en annan fråga till Julia,
              nämligen om skyddet av de kristna.
            </seg>
            <seg xml:id="i-51a3ba594a1c7c33-0">
              Låt oss titta på situationen i Syrien. Jag har kommit till slutsatsen
              att vi vid en senare tidpunkt kommer att komma till ett läge när
              det internationella samfundet måste sända in militär trupp i Syrien
              just för att skydda minoriteterna – de kristna, alawiter, druser
              och så vidare. De kommer att vara oroliga för hämndattacker. Det
              är den situationen som råder i Syrien i dag, och på grund av att
              många i den sunnimuslimska majoriteten är rädda för vad rebellerna
              ska göra har al-Asad fortfarande ett visst stöd.
            </seg>
            <seg xml:id="i-84ba4df389322ed5-0">
              Sverigedemokraterna har varit emot en insats i Libyen och i Mali.
              De har sagt nej till alla internationella insatser. När vi väl
              kommer till en situation där omvärlden lyckas få till en fredlig
              situation i Syrien men det faktiskt krävs ett internationellt
              stöd för att skydda minoriteterna, kommer Sverigedemokraterna
              att ställa upp på en sådan internationell insats?
            </seg>
          </u>
          <note type="speaker" xml:id="i-ead18fdb5d10a691-0">
            Anf. 73 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-021901e7d4e5e4f2-4">
            <seg xml:id="i-7a0f0a5fd2426165-0">
              Herr talman! Tack för frågan, Urban Ahlin!
            </seg>
            <seg xml:id="i-ff4f86abadc785f7-0">
              Vi får ta ställning till frågan den dagen vi ställs inför situationen
              att bedöma vilken typ av insats som behöver göras för att uppnå
              säkerhet. Att det kommer att behövas hjälp för att garantera säkerheten
              är uppenbart, men om det kommer att ske via politisk dialog och
              krav som ställs på dem som kommer att besitta makten i Syrien
              eller om det kommer att krävas andra typer av insatser får vårt
              parti bedöma när vi står där.
            </seg>
          </u>
          <note type="speaker" xml:id="i-f83dacab16cdda51-0">
            Anf. 74 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-10">
            <seg xml:id="i-02893018be4add53-0">
              Herr talman! Jag tror att Sverigedemokraterna måste börja diskutera
              frågan. Jag är fullständigt övertygad om att det för Syrien med
              alla dess olika minoriteter, kurder, druser, kristna och så vidare,
              för att få till en lösning kommer att krävas en internationell
              insats som garanterar minoriteternas rättigheter. Det är då Sverigedemokraterna
              verkligen måste visa att ni står för allt ni säger här. Är ni
              då beredda att åka med militär trupp till Syrien för att bland
              annat skydda den kristna minoriteten?
            </seg>
            <seg xml:id="i-dec03307a4cf6e25-0">
              Jag förstår att det är tidigt att svara på frågan nu, men det
              ska bli intressant att se svaret när den dagen kommer.
            </seg>
          </u>
          <note type="speaker" xml:id="i-76daadbaaf4e6fd6-0">
            Anf. 75 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-021901e7d4e5e4f2-5">
            <seg xml:id="i-10e00ae3e694ef85-0">
              Herr talman! Jag vill framhålla att det som är viktigt i processen
              är att FN, Europarådet och EU ställer tydliga krav på att oppositionen
              måste garantera också kristna minoriteters rättigheter, mänskliga
              rättigheter och kvinnors rättigheter. Den måste vara tydlig med
              intentionerna i styrandet av landet.
            </seg>
            <seg xml:id="i-3fbb1a6cc587516d-0">
              Vad som kommer att krävas den dag – som jag hoppas att vi kommer
              till – vi kan nå en fredlig lösning får vi fatta beslut om då.
            </seg>
          </u>
          <note type="speaker" xml:id="i-2345617b6db642d8-0">
            Anf. 76 TORBJÖRN BJÖRLUND (V):
          </note>
          <u who="torbjorn_bjorlund_938599" xml:id="i-9a1e3df5a5ad6b81-0">
            <seg xml:id="i-f6e72c560e3a6624-0">
              Herr talman! Vi pratar i den här debatten om situationen i omvärlden.
              Min partikamrat Lars Ohly har varit inne på vissa saker. Den fråga
              som ligger mig närmast när det gäller omvärlden och internationella
              frågor är konflikten mellan Israel och Palestina.
            </seg>
            <seg xml:id="i-365bb75e8d0c99bf-0">
              Situationen i Israel och Palestina eskalerar. Vi vet att den
              här konflikten är den konflikt som pågått längst i världen. Den
              har fortgått i många år. Ändå är det en konflikt som ibland glöms
              bort. Den drunknar i bruset från andra konflikter och händelser
              som man tycker är mer aktuella, samtidigt som det hela tiden pågår
              ett förtryck och en etnisk rensning och alla sådana saker som
              förekommer i just Palestina.
            </seg>
            <seg xml:id="i-ab7dd7adef77b327-0">
              Situationen blir hela tiden värre. Det har sedan många år tillbaka
              inte skett några framsteg när det gäller Palestinas rättigheter
              eller möjligheter att bilda en egen stat, att bygga ett fungerande
              samhälle. Det blir bara värre.
            </seg>
            <seg xml:id="i-33697c6e11ded6f3-0">
              I morse, 20 minuter i 5, gick israeliska soldater in i byn Nilin.
              Nilin är känd för att där genomförs många demonstrationer och
              manifestationer för rätten att få bygga en egen stat. Israelerna
              sköt ljudgranater och tårgasgranater rätt in i byn, åkte in med
              fyra jeepar, gick in i ett hus, arresterade och förde bort en
              18-årig pojke. Varför vet ingen. Israelerna förklarar aldrig varför.
              Oklara grunder finns hela tiden.
            </seg>
            <seg xml:id="i-cfa767084d34e7fd-0">
              Så ser vardagen ut för palestinierna i dag, framför allt på Västbanken.
              Gaza är ett kapitel för sig. Där är det många gånger ännu värre,
              men där råder en lite annan situation. På Västbanken förekommer
              detta hela tiden. Dagligen pressas och förtrycks palestinierna,
              och de behandlas på ett icke mänskligt sätt.
            </seg>
            <seg xml:id="i-74dec1f6116677b6-0">
              De pågående – om man nu kan säga att de är pågående – fredssamtalen
              ger lite hopp om en ljusglimt. Tyvärr är palestinierna luttrade.
              De ser ingenting. Troligtvis kommer fredssamtalen inte att leda
              någonstans – som vanligt. Tvärtom lyfter israelerna i dessa fredssamtal
              fram sin egen situation och utnyttjar den så att de kan flytta
              fram positionerna. Bosättningarna utökas, och den palestinska
              befolkningen pressas hela tiden på det sätt jag beskrev med byn
              Nilin. Muren byggs, och husockupationerna fortsätter. Situationen
              eskalerar i skydd av fredssamtal. Det är inget nytt, och det är
              inte ovanligt. Det är så Israel agerar varje gång det förs fredssamtal.
            </seg>
            <seg xml:id="i-ef2ab3ab7d8db35f-0">
              Hoppet för en fredlig utveckling och lösning i Palestina dör
              mer och mer med det agerandet från Israels sida.
            </seg>
            <seg xml:id="i-c23ce445ef326e14-0">
              Värst är nog situationen i dag i Jerusalem. Husockupationerna
              blir fler, palestinierna flyttas ut och israeliska bosättare flyttar
              in, hus raseras och israeliska hus byggs i stället. Man är öppen
              med att syftet är att bereda plats för fler bosättningar. Något
              slags israelisering av östra Jerusalem ligger i potten. Man vill
              ha ut alla palestinier så att Jerusalem kan göras till en egen
              israelisk stad.
            </seg>
            <seg xml:id="i-608b494f691e8f85-0">
              I augusti åkte jag runt där i en vecka och såg hur situationen
              är. Just i Jerusalem är det mest påtagligt. I Silwandalen, som
              ligger nära gamla staden, håller man på att rasera. Man byter
              ut befolkningen eftersom man där anser sig kunna bygga det som
              man kallar Davids stad.
            </seg>
            <seg xml:id="i-d17b34d57f581940-0">
              Vad kommer att komma ut av detta? Inte kommer det ut någon fredlig
              lösning. Inte kommer det ut något erkännande av palestinierna.
              Tvärtom kommer vi fortfarande att sitta och se på när palestinierna
              pressas ut från Jerusalem och Västbanken och det blir en israelisk
              stat, ett Storisrael. Det är nämligen syftet med den israeliska
              statsledningens planering och agerande.
            </seg>
            <seg xml:id="i-013eb9e357f39a18-0">
              Varför är det så svårt att pressa Israel att följa de konventioner
              som hela tiden tas upp och beslutas? Varför utkrävs inte kännbara
              sanktioner? Varför tillåts Israel ständigt bryta mot internationella
              överenskommelser? Varför är situationen sådan? Jag ställer mig
              hela tiden dessa frågor.
            </seg>
            <seg xml:id="i-fd6093cc42227c95-0">
              När det gäller tillfångatagandet vet vi att det i dag sitter
              åtminstone 5 000 palestinier i israeliska fängelser. De flesta
              av dem har inte fått en rättvis rättegång. En del av dem har inte
              fått någon rättegång alls och sitter på obestämd tid efter Israels
              godtycke.
            </seg>
            <seg xml:id="i-a245c20f9c3b469e-0">
              Det måste vara dags att på allvar reagera mot Israels politik.
              Jag har pratat om det många gånger, men inget händer. Det är dags
              att vi byter ut vår regering som inte gör något till en regering
              som vågar ta i och agera i detta sammanhang på ett helt annat
              sätt. Vi måste ha en utrikesminister som vågar göra saker på ett
              helt annat sätt för Sveriges räkning och som i EU agerar så att
              vi får en rättvis lösning på Palestinafrågan. Jag vill inte bli
              utrikesminister, men det finns kanske andra som vill. Jag kan
              bli något annat.
            </seg>
            <seg xml:id="i-719a29a086055244-0">
              Det är rätt tid att lyfta fram denna fråga ännu mer och se till
              att vi får ett rättvist resultat, en utveckling som leder till
              en palestinsk stat och en rättvis fred för Palestina och Israel.
            </seg>
          </u>
          <note xml:id="i-a51137c639602782-0">
            I detta anförande instämde Lars Ohly (V).
          </note>
          <note type="speaker" xml:id="i-009f979c856f71bf-0">
            Anf. 77 CECILIA WIDEGREN (M):
          </note>
          <u who="cecilia_widegren_1c7149" xml:id="i-4c1046727525f161-0">
            <seg xml:id="i-1e3d69d38119c83a-0">
              Fru talman! Ytterst handlar det om vår frihet, trygghet och säkerhet.
              Frihet och välstånd kommer just därav. Solidarisk utrikes- och
              säkerhetspolitik bäddar för en grund av mänskliga fri- och rättigheter,
              demokrati och självbestämmande.
            </seg>
            <seg xml:id="i-a965fad9d8ba4d88-0">
              Vi gör det för att vi värnar och tar ansvar för Sverige och våra
              nationella intressen. Sverige är ett litet land med drygt nio
              miljoner människor i en globaliserad värld om sju miljarder. Vi
              är ett litet, starkt exportberoende land. Det är viktigt att vi
              har en solidarisk och bred utrikes- och säkerhetspolitik.
            </seg>
            <seg xml:id="i-6a0472df917a23e2-0">
              Fru talman! Sverige har haft fred i nästan 200 år. Tar vi den
              för given? Vi lever numera i en säkrare del av världen. Europa
              är kringgärdat av säkerhetsarrangemang och nätverk i vårt närområde
              och på vår kontinent.
            </seg>
            <seg xml:id="i-fb22eaf07b64382c-0">
              I dag handlar det om andra hot spots med fruktansvärda krig,
              utsatthet och dödande av länders befolkningar. Varje dag och varje
              minut pågår utplåning. Vi har hört om flera av dessa platser och
              livsöden i dagens debatt.
            </seg>
            <seg xml:id="i-43c8b8fa37779f26-0">
              Sverige lever i en alltmer globaliserad värld. Vi påverkas. Vi
              bidrar därför starkt och starkare solidariskt. Vi är ett litet
              land, men vi använder vår lilla styrka globalt. Vi tar ansvar
              här hemma, i vårt närområde och runt omkring oss.
            </seg>
            <seg xml:id="i-16835a819c2d589b-0">
              Fru talman! Utvecklingen sker i en allt högre takt. Den är mer
              komplex och svårförutsägbar. En lokal händelse långt borta är
              strax en aktivitet som kan påverka oss här och nu i vår nära säkerhetsmiljö.
              Globaliseringen fortsätter att skapa nya möjligheter. Det är en
              tydlig trend att det inom teknik, vetenskap, ekonomi och säkerhetspolitik
              går allt snabbare. Dessa skeenden utvecklas och sprids allt hastigare.
            </seg>
            <seg xml:id="i-fb49fd38621ce90a-0">
              Hoten mot vår säkerhet är därför gräns- och sektorsöverskridande.
              Det kan vara terrorism, organiserad brottlighet, cyberhot, avbrott
              i vitala system och flöden, sönderfallande stater, ekonomisk kris,
              politisk eller religiös extremism, hot mot vår demokrati och vårt
              rättssystem, socialt utanförskap, migrationsströmmar, hot mot
              värderingar, klimatförändringar, naturkatastrofer, pandemier och
              till och med väpnat angrepp.
            </seg>
            <seg xml:id="i-a20d44750e74f052-0">
              De globala flödena är grunden. Energi och handel är helt avgörande
              för utvecklingen av vårt lilla land i en globaliserad värld.
            </seg>
            <seg xml:id="i-984ec1d371557a7f-0">
              Fru talman! De beroenden som finns av andra blir allt tydligare
              i en globaliserad värld. Sverige bygger numera säkerhet tillsammans
              med andra. Sverige är aldrig längre ensamt. Samarbetet mellan
              internationella och regionala organisationer har ökat i betydelse.
              Det innebär att legitimiteten stärks samtidigt som den lokala
              förståelsen för konflikter och dess aktörer ökar. Genom samarbete
              stärks också den regionala säkerheten.
            </seg>
            <seg xml:id="i-162f531c9bafc6f8-0">
              Vi ska fortsätta att bygga och stärka våra säkerhetsarrangemang
              och nätverk och fläta oss alltmer samman med andra. Vårt engagemang
              i FN och dess arbete är helt naturligt och grundläggande för vår
              säkerhetspolitik. Arbetet i EU intar en särställning och är kärnan
              i vår säkerhetspolitik. Det nordiska samarbetet är självklart
              av stor vikt för Sverige liksom samarbetet med vårt närområde
              kring Östersjön, de baltiska länderna Estland, Lettland och Litauen
              samt Polen och Tyskland.
            </seg>
            <seg xml:id="i-2af36b3b790b5c9e-0">
              En central aktör för vår säkerhet och integration samt för internationell
              krishantering är North Atlantic Treaty Organization, Nato. Gårdagens
              Nato ligger bakom oss. Kalla kriget är över, och terrorbalansen
              har blivit globala säkerhetsutmaningar. Det har gått från pansar-
              till cyberhot, från bara försvarsallians till dagens växande krishanteringsorganisation,
              från avskräckningsallians till säkerhetsorganisation. I dag finns
              en utveckling för att möta morgondagen i en ny säkerhetskontext
              och vara relevant där utmaningarna står. I dag har Nato 28 medlemsländer
              och över 40 partner över hela världen.
            </seg>
            <seg xml:id="i-a802500dc71eb74d-0">
              Partnerskap för fred firar i år 20 år. Sverige har varit en aktiv
              aktör i 19 av dem. I helgen träffades Natos parlamentariker, medlemmar
              och aktiva partner från 53 länder. I rummet fanns såklart Storbritannien,
              Frankrike och Tyskland men även till exempel Ryssland, Ukraina,
              Turkiet, Qatar, Japan och Afghanistan. Man samlades för samtal,
              samarbete, dialog och ömsesidigt utbyte och för att bygga tillit
              och förståelse. Det är en mellanstatlig organisation som upprätthåller
              förtroende genom de kollektiva säkerhetsgarantier som finns och
              genom att vidga arenan för att möta morgondagen.
            </seg>
            <seg xml:id="i-53d139b054f2f577-0">
              I dag är det inte bara våra baltiska grannar som vill bli medlemmar
              utan många fler. Man jobbar med en proaktiv agenda. Det blir ett
              normgivande nav i ett säkerhetsnätverk som har en global räckvidd,
              härifrån till Australien och Nya Zeeland. Det är en arena där
              vi tillsammans kan möta dagens och morgondagens komplexa säkerhetsutmaningar.
              Ta den inte för given utan låt oss använda den i stället!
            </seg>
          </u>
          <note type="speaker" xml:id="i-1dd73ecf47a92631-0">
            Anf. 78 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-11">
            <seg xml:id="i-223b6942aeb44197-0">
              Fru talman! Det är viktigt att stå upp för de saker som Widegren
              lyfter fram: vårt självbestämmande och vår frihet och att det
              ligger i vårt nationella intresse att slå vakt om dessa.
            </seg>
            <seg xml:id="i-349845ce550678ca-0">
              Widegren är ordförande i Försvarsberedningen, som precis har
              presenterat en lyckad rapport, och Widegren har lett arbetet på
              ett bra sätt.
            </seg>
            <seg xml:id="i-27f9c91193daf9ea-0">
              Frågan är dock: Delar Widegren statsministerns uppfattning att
              försvaret är ett särintresse?
            </seg>
          </u>
          <note type="speaker" xml:id="i-a59db95112d34bfe-0">
            Anf. 79 CECILIA WIDEGREN (M) replik:
          </note>
          <u who="cecilia_widegren_1c7149" xml:id="i-4c1046727525f161-1">
            <seg xml:id="i-112498d0c874633a-0">
              Fru talman! Urban Ahlin och jag är överens i många saker vad
              gäller svensk utrikes- och säkerhetspolitik på den stora arenan.
              Vi delar ett stort intresse för dessa avgörande frågor.
            </seg>
            <seg xml:id="i-7f8cfc9ddd897baa-0">
              Vi betonar detta som ett nationellt intresse. Vi gör det i den
              rapport vi har presenterat för regeringen. Jag är övertygad om
              att Sveriges statsminister också tycker att det är ett nationellt
              intresse att ha en bred, ömsesidig och solidarisk utrikes- och
              säkerhetspolitik och försvarspolitik.
            </seg>
            <seg xml:id="i-746b80f1ff60bcc7-0">
              Om han sedan väljer att etikettera detta i ett sammanhang i en
              förhastad intervju tänker jag inte recensera det. Jag är övertygad
              om att Sveriges statsminister ser det som ett nationellt intresse,
              precis som Urban Ahlin och jag gör.
            </seg>
          </u>
          <note type="speaker" xml:id="i-2f1012d34819dc24-0">
            Anf. 80 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-12">
            <seg xml:id="i-380d7ada77b471dd-0">
              Fru talman! Det är klart att man kan ha förhastade intervjuer,
              men jag tror inte att stridshingsten Reinfeldt gör så stora misstag
              att han tar fel på nationellt intresse och särintresse. För oss
              socialdemokrater är det uppenbart och tydligt att det svenska
              försvaret är ett nationellt intresse där vi ska försöka arbeta
              med seriositet och få en bred överenskommelse över de politiska
              blockgränserna därför att det är viktigt för landets frihet och
              självbestämmande. Det är ingalunda ett särintresse.
            </seg>
          </u>
          <note type="speaker" xml:id="i-a43ecd447d650fe0-0">
            Anf. 81 CECILIA WIDEGREN (M) replik:
          </note>
          <u who="cecilia_widegren_1c7149" xml:id="i-4c1046727525f161-2">
            <seg xml:id="i-39ec459470a20e0c-0">
              Fru talman! Jag delar den uppfattning som Urban Ahlin beskriver.
              Jag noterade också att det är bra att Socialdemokraterna numera
              har hamnat på samma nivå som alliansregeringen när det gäller
              svensk försvarspolitik. Jag tänker till exempel på budgetramen
              där de tidigare valde att spara ganska kraftigt på försvaret –
              ungefär ett par miljarder per år. Vi är nu brett överens över
              blockgränserna om på vilken nivå det nationella försvaret och
              det nationella intresse det utgör ska ligga. Det är vi väldigt
              nöjda med.
            </seg>
          </u>
          <note type="speaker" xml:id="i-667f12e5a3bfbd2e-0">
            Anf. 82 ARHE HAMEDNACA (S) replik:
          </note>
          <u who="arhe_hamednaca_8e4e47" xml:id="i-2d4ce9de9c123975-0">
            <seg xml:id="i-dd15407fb9be495a-0">
              Fru talman! Min fråga gäller Eritrea. Den 3 oktober hände den
              största tragedin någonsin utanför Italiens kust. Över 500 eritreanska
              flyktingar fanns på den båt som förliste. Mer än 300 miste sitt
              liv.
            </seg>
            <seg xml:id="i-3128f4ef74ef2789-0">
              Grunden till detta är den grymma diktaturen i Eritrea. Men även
              här i Sverige sker förföljelser. Många svensk-eritreaner som bor
              i Sverige tvingas betala 2 procent i så kallad diasporaskatt.
              Varför vill Alliansen inte följa FN:s resolution som säger att
              denna skatt ska förbjudas? Dessa skattepengar som skickas från
              Sverige – och det är inte jag som säger detta utan FN:s rapport
              – finansierar terrornätverket al-Shabab.
            </seg>
          </u>
          <note type="speaker" xml:id="i-f920154cd538e85f-0">
            Anf. 83 CECILIA WIDEGREN (M) replik:
          </note>
          <u who="cecilia_widegren_1c7149" xml:id="i-4c1046727525f161-3">
            <seg xml:id="i-21a07bf759cbe25c-0">
              Fru talman! Precis som jag sade i mitt anförande är det viktigt
              med de grundläggande friheterna och de mänskliga rättigheterna,
              oavsett var man bor, var man kommer ifrån och vilket ursprung
              man har. Där har Sverige att följa de internationella konventioner
              och bestämmelser som vi gör tillsammans, som en global aktör även
              om vi är små. Det ska vi göra även framöver, och det tycker jag
              är oerhört viktigt.
            </seg>
            <seg xml:id="i-647383e5ce09597b-0">
              Sedan är det mänskliga tragedier som beskrivs här, och vi har
              pratat om flera sådana hot spots i dag i världen där Sverige kan
              göra skillnad fortsättningsvis. Det ska vi också göra, men vi
              ska göra det tillsammans med andra. Vi ska agera utifrån de gemensamma
              åtaganden som vi gör i FN, EU eller andra säkerhetsarrangemang.
            </seg>
          </u>
          <note type="speaker" xml:id="i-c29474b6c9dc147b-0">
            Anf. 84 ARHE HAMEDNACA (S) replik:
          </note>
          <u who="arhe_hamednaca_8e4e47" xml:id="i-2d4ce9de9c123975-1">
            <seg xml:id="i-978b2c17dc29ad38-0">
              Fru talman! Min fråga var konkret. Jag pratar om de eritreaner
              som bor i Sverige. Vem ska försvara deras rättigheter? De förföljs
              här, ända till Sverige.
            </seg>
            <seg xml:id="i-853bc78f5c320915-0">
              Det finns en FN-resolution. Cecilia Widegren pratar om FN och
              dess styrka och om mänskliga rättigheter. Enligt FN:s resolution
              ska denna skatt förbjudas. Kanada och andra länder har gjort det
              – varför inte Sverige?
            </seg>
          </u>
          <note type="speaker" xml:id="i-2a61ba11a88b8e64-0">
            Anf. 85 CECILIA WIDEGREN (M) replik:
          </note>
          <u who="cecilia_widegren_1c7149" xml:id="i-4c1046727525f161-4">
            <seg xml:id="i-260b360862ae9769-0">
              Fru talman! Precis som jag sade ska vi följa våra åtaganden oavsett
              ursprung, oavsett var man kommer ifrån och oavsett vilken tillhörighet
              man har. Det är viktigt för oss att stå upp för de mänskliga fri-
              och rättigheterna utifrån de fundamenta som Sverige utger sig
              för att ha, här och på andra platser, oavsett om man förföljs
              här eller någon annanstans.
            </seg>
          </u>
          <note type="speaker" xml:id="i-226aeacc2949770f-0">
            Anf. 86 LARS OHLY (V) replik:
          </note>
          <u who="lars_ohly_9f9bb3" xml:id="i-3eac7e3589175924-7">
            <seg xml:id="i-40be5058686e167b-0">
              Fru talman! Jag tycker att Cecilia Widegren höll ett vackert
              anförande. Det var nästan litterärt, inte Tranströmerklass men
              välformulerat.
            </seg>
            <seg xml:id="i-67cac6348fa9fe24-0">
              Tyvärr tror jag att Cecilia Widegren ibland också har ett litterärt
              förhållningssätt till sanningen. Att Sverige tidigare skulle ha
              stått ensamt och haft någon sorts isolationistisk politik är inte
              i överensstämmelse med sanningen. Den alliansfria politiken har
              alltid byggt på samarbete men har också skytt den typ av samarbete
              som innebär att man underordnar sig till exempel en militärallians
              kärnvapenstrategi.
            </seg>
            <seg xml:id="i-41814e4d29b667b9-0">
              Hela Cecilia Widegrens anförande var egentligen en plädering
              för alliansmedlemskap, men hon sade det aldrig rakt ut. Min fråga
              är därför väldigt enkel: Anser Cecilia Widegren att Sverige bör
              gå med i Nato?
            </seg>
          </u>
          <note type="speaker" xml:id="i-9218b869224fe54f-0">
            Anf. 87 CECILIA WIDEGREN (M) replik:
          </note>
          <u who="cecilia_widegren_1c7149" xml:id="i-4c1046727525f161-5">
            <seg xml:id="i-41041b264ac89108-0">
              Fru talman! Lars Ohly känner mycket väl till att de nya Moderaterna
              tycker det. Två av riksdagens partier tycker att ett medlemskap
              är bättre än ett utanförskap. Men jag kan också räkna här i kammaren,
              och den matematiken är tydlig: I dag finns ingen bred samsyn i
              svensk säkerhetspolitik om ett medlemskap.
            </seg>
            <seg xml:id="i-b1cb205982a47438-0">
              Många gånger när vi diskuterar Nato diskuterar vi det gamla Nato,
              det som var terrorbalansen och avskräckningsalliansen, inte de
              samtal och samarbeten som pågår nu. Jag tror att det är bra för
              Sverige att vara aktivt i partnerskapet, fördjupa partnerskapet
              och ta till vara de forum och samtalsutrymmen som finns. Det kan
              man göra också i det nya Nato.
            </seg>
          </u>
          <note type="speaker" xml:id="i-bfe3a61911af8e48-0">
            Anf. 88 LARS OHLY (V) replik:
          </note>
          <u who="lars_ohly_9f9bb3" xml:id="i-3eac7e3589175924-8">
            <seg xml:id="i-fc9777490254ea13-0">
              Fru talman! Nej, jag diskuterar det Nato som finns nu, det Nato
              som har kärnvapenstrategi som en bärande del och som innebär att
              länder tvingas att ställa upp i vissa situationer. Det är det
              Nato vi har. Det finns inget annat Nato.
            </seg>
            <seg xml:id="i-00dcfbaf61e1df6d-0">
              Jag tycker att det rimliga vore att Cecilia Widegren och Moderaterna
              gick till val på att Sverige ska gå med i Nato, i stället för
              att opportunistiskt hänvisa till att det i dag inte finns en majoritet.
              Varför står ni inte för er politik? Varför går ni inte till val
              på att Sverige snarast bör söka medlemskap i Nato?
            </seg>
          </u>
          <note type="speaker" xml:id="i-7cc5229998c1a5da-0">
            Anf. 89 CECILIA WIDEGREN (M) replik:
          </note>
          <u who="cecilia_widegren_1c7149" xml:id="i-4c1046727525f161-6">
            <seg xml:id="i-91f7ce551ddd9248-0">
              Fru talman! Lars Ohly ägnar inte dagarna åt att läsa Moderaternas
              tidskrifter eller för den delen partiprogram. Det kan jag beklaga
              många gånger, men så är det. Då hade han varit klar över att den
              frågan har varit nämnd där vid flertalet val, och den kommer fortfarande
              att vara aktuell framöver.
            </seg>
            <seg xml:id="i-e4bdf9f365b173db-0">
              De här frågorna är viktigare än så. De ska inte avgöras i lokala
              eller nationella partiprogram. De ska avgöras brett i Sveriges
              riksdag och i samförstånd.
            </seg>
            <seg xml:id="i-804ab5f5b42eb21a-0">
              Jag vet att Lars Ohly själv har tagit del av de fantastiska insatser
              våra soldater och officerare gör på plats, under Natos hatt.
            </seg>
          </u>
          <note type="speaker" xml:id="i-0883c44183370f06-0">
            Anf. 90 ABIR AL-SAHLANI (C):
          </note>
          <u who="abir_al-sahlani_7fd5f7" xml:id="i-d98b1e7c61e74afc-0">
            <seg xml:id="i-b54e6e5d787daec0-0">
              Fru talman! I dag vill jag börja mitt anförande med att prata
              om fattigdom.
            </seg>
            <seg xml:id="i-5d529e9ba25b3b3b-0">
              Fattigdomen är fortfarande mänsklighetens största fiende. Att
              gå och lägga sig hungrig och vakna hungrig och inte veta när nästa
              måltid kommer, eller att se sina barn svälta, vara utarmade och
              undernärda, eller att hindra sina barn från att gå till skolan
              och i stället tvinga dem att jobba och försörja familjen, eller
              att inte ha tillgång till rent vatten och behöva gå flera kilometer
              dagligen och inte ha tillgång till sjuk- och hälsovård – allt
              detta är egentligen den bästa formen av fattigdom, fru talman.
            </seg>
            <seg xml:id="i-48c8de19d85cf3d2-0">
              Den värsta formen av fattigdom åtföljs av förtryck, våld, krig,
              förföljelser och kränkningar av de mänskliga rättigheterna. Därför
              måste fattigdomsbekämpningen fortsatt vara ett centralt fokus
              för biståndsarbetet i Sverige.
            </seg>
            <seg xml:id="i-9be1d1a9063f9dea-0">
              Men vi vet också att människor, för att lyftas ur fattigdom och
              inte falla tillbaka, måste in i arbete. Även biståndsorganisationerna
              erkänner att de inte räcker till när det gäller att vara med och
              skapa dessa nya arbetstillfällen i utvecklingsländerna. Där behövs
              det privata näringslivet – det privata näringslivet med hjärtat
              på rätt plats som ska vara en del av utvecklingsarbetet.
            </seg>
            <seg xml:id="i-4d7c25ab14c6149f-0">
              Därför måste vi utveckla detta arbetssätt och inte vara rädda
              för att tänka nytt och bryta nya banor. Jag tror att det krävs
              gemensamma regelverk och ramar, både för biståndsorganisationerna
              och för det privata näringslivet, där man har samma krav på transparens
              och utvecklingsmålens uppfyllelse. Ingen ska få glida in i en
              gräddfil, utan alla ska ha samma krav på transparens och utvecklingsmålens
              uppfyllelse.
            </seg>
            <seg xml:id="i-3f7ad2e31f8644b5-0">
              Något som hela tiden skaver i mitt samvete är situationen i Syrien.
              Det är det internationella samfundets handfallenhet men även den
              stora besvikelsen inför FN:s oförmåga att agera och att stoppa
              det pågående våldet och dödandet.
            </seg>
            <seg xml:id="i-b9950958bc4ef0d8-0">
              Som Kerstin Lundgren nämnde tidigare: Snart är det ett helt Sverige
              på flykt från Syrien. Frågan kvarstår: Vad ska vi göra utifrån
              EU, och vad ska vi göra utifrån Sverige? Från svenskt håll har
              vi sagt välkommen till syriska flyktingar, oavsett om de är kristna,
              muslimer, druser eller kurder. Men hur är det från EU:s håll?
            </seg>
            <seg xml:id="i-31b4c544617c892f-0">
              Det är fortfarande folk som dör utanför våra höga murar. Vi måste
              bättra på EU:s asyl- och migrationspolitik, där vi har en gemensam
              botten och krav på våra medlemsländer. Vi är 28 medlemsländer,
              och det är självklart att vi kan hjälpas åt när människor söker
              sig hit. Bland annat kan man öppna upp för svenska ambassader,
              så att människor kan söka sig dit för att ansöka om asyl. Vi kan
              också öppna gemensamma EU-kontor på stranden på södra sidan av
              Medelhavet – så att människor slipper smugglarnas hemska båtfärder
              över till EU:s trygga famn – och på så sätt skapa nya legala vägar
              in till EU:s fredliga värld.
            </seg>
            <seg xml:id="i-76eaf882c805d5e0-0">
              Det finns mycket man kan säga om situationen i Syrien, men en
              sak är säker: Inte fler vapen, inte mer krig utan dialog. Men
              hur ska vi uppnå dialogen? Det är många som har frågat det.
            </seg>
            <seg xml:id="i-f2d284d977d986a7-0">
              I mina samtal med den syriska oppositionen klandrar de mig. Jag
              var ju en av dem som var ivrig när USA skulle inleda sin invasion
              av Irak. Jag ansåg – och anser fortfarande – att det inte fanns
              något annat sätt att bli av med Saddam Hussein. De tycker att
              jag är missunnsam mot syrierna nu.
            </seg>
            <seg xml:id="i-7dd5cd3270f3842d-0">
              Men efter de lärdomar som vi har fått från Irak tycker jag: Att
              ersätta en diktator med tio nya diktatorer är kanske inte lösningen.
              Men stryp vapentillförseln till Syrien på båda sidorna, till regimen
              i Syrien och till oppositionen! Då kommer man att skapa ett behov
              av dialog, att sätta sig vid bordet när man ser att man inte har
              nya leksaker att leka med och döda människor med. Hela det internationella
              samfundet och FN måste vara mycket tydligare. Ryssland och Kina
              måste ta sitt ansvar och trycka på för att alla parter ska komma
              till samtal.
            </seg>
            <seg xml:id="i-c53b6701ad20c512-0">
              Jag hade förberett något helt annat. Men hela min värld vändes
              upp och ned, vilket gör att jag vill ägna min sista minut åt att
              prata om Irak, det öppna, blödande såret i Mellanöstern. I går
              var det bilbomber över hela Irak. Över 200 människor dog. Inte
              ens Kurdistan är längre skonat. Människor dör i terroristattacker.
            </seg>
            <seg xml:id="i-210a27642f2eb8ae-0">
              I går nåddes jag av den hemska nyheten att min kusin blev skjuten
              i huvudet utanför sitt hem när han hade kommit från jobbet till
              sina barn och sin fru. Honom minns jag som den mest gladlynta
              av alla kusiner, alltid hjälpsam. Han fick mig att åka motorcykel
              mitt i ett brinnande Bagdad utan hjälm. Han sade: Ta av dig hjälmen
              för att visa att du är kvinna! Jag vill här ta av mig hjälmen
              för dig, Mukdam, och hälsa din själ farväl på din sista färd.
            </seg>
          </u>
          <note type="speaker" xml:id="i-41081a7ab1d79ffe-0">
            Anf. 91 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-5">
            <seg xml:id="i-f99a05799f20cce8-0">
              Fru talman! Jag vill beklaga utvecklingen i Irak – det vi har
              hört under de allra senaste dagarna är mycket oroande. Jag vill
              också beklaga din personliga sorg.
            </seg>
            <seg xml:id="i-03afdb9a5b1ff837-0">
              I mitt inlägg vill jag också knyta an till tidigare anföranden
              här i kammaren. Arhe Hamednaca tog upp situationen i ett annat
              land. Han tog upp Eritrea och ställde en konkret fråga som berör
              såväl Eritrea som Sverige och även andra delar av världen. Det
              gällde den så kallade diasporaskatten. Han fick inget svar på
              sin fråga. Jag tycker att det är viktigt att vi kan få ett svar
              och utgår från att Centerpartiet har ett klarare besked här i
              dag.
            </seg>
            <seg xml:id="i-8b3e879f20ed6be8-0">
              Också från min position i Europarådet, när vi ser flyktingströmmarna
              från Afrikas horn upp genom Afrika, där många omkommer såväl i
              Adenviken som i Medelhavet eller far illa på andra sätt, som i
              Sinai, måste vi se hur vi kan förändra vår politik till en aktivare
              politik när det gäller Eritrea. Vi har pekat på det. Är Centerpartiet
              berett att stödja en aktivare politik kring Eritrea?
            </seg>
          </u>
          <note type="speaker" xml:id="i-4a684354a27c32fd-0">
            Anf. 92 ABIR AL-SAHLANI (C) replik:
          </note>
          <u who="abir_al-sahlani_7fd5f7" next="cont" xml:id="i-baa08a2aab9853ad-0"/>
          <note xml:id="i-8b83f5e701987b91-0">
            Fru talman! Tack för din fråga, Carina Hägg!
          </note>
          <u who="abir_al-sahlani_7fd5f7" prev="cont" xml:id="i-b37ae0ca59eba970-0">
            <seg xml:id="i-cb31cde002d9b3f3-0">
              Jag sade tidigare i mitt anförande att Centerpartiet gärna skulle
              vilja öppna upp för att människor ska kunna söka asyl på svenska
              ambassader, att göra det möjligt, så att människor inte ska behöva
              söka sig hit på illegala vägar – de farliga vägar där man blir
              utsatt för smugglarnas makt och de farliga båtfärderna, antingen
              genom Adenviken eller över Medelhavet. Det är ett mycket konkret
              förslag.
            </seg>
            <seg xml:id="i-f52725cc4e0b031a-0">
              Det jag skulle vilja höra från socialdemokratin är varför man
              inte tidigare har anslutit till de nya migrationsöverenskommelser
              som Alliansen har med Miljöpartiet, där vi pratar om en generösare
              asylpolitik och en mer rättssäker asylpolitik. Det är ett konkret
              verktyg för att göra detta möjligt.
            </seg>
          </u>
          <note type="speaker" xml:id="i-ec1eb5cf77ac624d-0">
            Anf. 93 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-6">
            <seg xml:id="i-02ef9885b2cbb273-0">
              Fru talman! Det finns frågor som vi kan fortsätta diskutera också
              senare i dag och mellan våra partier. Men nu var det jag som ställde
              frågorna. Det är den möjlighet som jag som företrädare för oppositionen
              har.
            </seg>
            <seg xml:id="i-ba99553ad4403a08-0">
              Jag konstaterar att det inte fanns något svar från Centerpartiet
              när det gäller diasporaskatten. Det är något som finns i FN:s
              resolutioner. Det är en klar order till Sverige, men Sverige följer
              inte det direktivet, vilket jag tycker är bekymmersamt.
            </seg>
            <seg xml:id="i-d6b0f6271eb5e32d-0">
              Det knyter också an till tidigare diskussioner, hur stark supporter
              vi är i dag när det gäller FN-systemet. Det är den ena frågan.
            </seg>
            <seg xml:id="i-105dab1c9db2c9a1-0">
              Den andra är: Är Centerpartiet berett att göra insatser för att
              stödja den opposition som finns utanför Eritrea, för att stärka
              dem att kunna vara en resurs i framtiden?
            </seg>
          </u>
          <note type="speaker" xml:id="i-23cf281c2fd7e412-0">
            Anf. 94 ABIR AL-SAHLANI (C) replik:
          </note>
          <u who="abir_al-sahlani_7fd5f7" xml:id="i-d98b1e7c61e74afc-1">
            <seg xml:id="i-4c36a56d2922497e-0">
              Fru talman! Självklart kommer Centerpartiet inte att vara den
              som säger nej till att stödja den eritreanska oppositionen när
              sådant stöd söks. Vi är mycket väl medvetna om att det finns en
              stor eritreansk diaspora i Sverige, och vi är mycket måna om att
              de har det bra, lika mycket här i Sverige som i sitt gamla hemland.
              Därför är det vår plikt att stödja en demokratisk utveckling även
              i Eritrea på grund av våra Eritreasvenskar.
            </seg>
          </u>
          <note type="speaker" xml:id="i-8af4f2c60c6f1c98-0">
            Anf. 95 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-2">
            <seg xml:id="i-e98bed991ee7a431-0">
              Fru talman! Det är riktigt roligt att Abir tar upp det viktiga
              arbetet med tillgången till grundläggande sanitet och rent vatten.
              Det är livsavgörande frågor för miljontals människor runt om i
              världen. Mer om det kommer jag att ta upp i mitt anförande senare.
            </seg>
            <seg xml:id="i-afd4e88651d593a5-0">
              Jag har en fråga. Det är om Abir anser att biståndet satsats
              på rätt sätt. I dag lägger regeringen – du får rätta mig om jag
              har fel – ungefär 600 miljoner kronor på detta. Vi sverigedemokrater
              vill snarare satsa 2,3 miljarder kronor. Är det så att du anser
              att biståndet läggs på rätt saker?
            </seg>
          </u>
          <note type="speaker" xml:id="i-08a010d53493256d-0">
            Anf. 96 ABIR AL-SAHLANI (C) replik:
          </note>
          <u who="abir_al-sahlani_7fd5f7" next="cont" xml:id="i-baa08a2aab9853ad-1"/>
          <note xml:id="i-2962ed6ecc06fa82-0">
            Fru talman! Tack, Markus Wiechel, för din fråga!
          </note>
          <u who="abir_al-sahlani_7fd5f7" prev="cont" xml:id="i-b37ae0ca59eba970-1">
            <seg xml:id="i-2d96a1a50d3a272e-0">
              Alliansregeringen har valt att prioritera demokratiutveckling,
              klimatfrågan och fattigdomsbekämpningen, så på din fråga svarar
              jag rakt ut: Ja, jag är nöjd och tycker att biståndet läggs på
              rätt plats.
            </seg>
            <seg xml:id="i-93394a86353b009e-0">
              Jag vill tillägga att det är sällan i en demokrati som människor
              lider av dessa tillkortakommanden. Det är ofta i diktatoriska
              regimer som man ser att människor är fattiga, lever i misär och
              inte har tillgång till rent vatten.
            </seg>
          </u>
          <note type="speaker" xml:id="i-7294e026d8e457be-0">
            Anf. 97 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-3">
            <seg xml:id="i-c7cd0634d619e208-0">
              Fru talman! Det är kul att Abir Al-Sahlani är nöjd med arbetet.
              Men det är fortfarande så att regeringen lägger ungefär 600 miljoner
              på detta och Sverigedemokraterna 2,3 miljarder. Det är en avsevärd
              skillnad. En stor skillnad är också att vi inte gör avräkningar
              i biståndet för asylmottagning i Sverige. Kan man då försvara
              att förhållandevis få personer, som har de ekonomiska förutsättningar
              som behövs för att kunna ta sig till Sverige, får dessa resurser
              i stället för betydligt fler människor på plats i närområden där
              resurserna behövs?
            </seg>
          </u>
          <note type="speaker" xml:id="i-f00665c576cb7e6a-0">
            Anf. 98 ABIR AL-SAHLANI (C) replik:
          </note>
          <u who="abir_al-sahlani_7fd5f7" xml:id="i-d98b1e7c61e74afc-2">
            <seg xml:id="i-ed984da430f5ef25-0">
              Fru talman! Det är där skon klämmer. Sverigedemokraterna vill
              gärna, i stället för att utveckla migrations- och integrationspolitiken,
              lägga resurserna på biståndsarbetet. På så sätt skulle man – det
              är i alla fall er övertygelse – komma till rätta med dessa stora
              flyktingströmmar.
            </seg>
            <seg xml:id="i-27da799c2940adc0-0">
              Problemet kommer att kvarstå, nämligen att det inte är enbart
              på grund av fattigdom som människor flyr utan också på grund av
              förtryck. Därför behövs det ett demokratiseringsarbete.
            </seg>
          </u>
          <note type="speaker" xml:id="i-dab2dc9ce6bffc90-0">
            Anf. 99 ROBERT HALEF (KD):
          </note>
          <u who="robert_halef_9ca73c" xml:id="i-73540e2be2279346-0">
            <seg xml:id="i-0b92deb565b21b98-0">
              Fru talman! Alltsedan den arabiska våren började har en del envåldshärskare
              och korrumperade ledare avsatts. Men revolutionen har efterlämnat
              dessa länder med politiskt tomrum och instabilitet.
            </seg>
            <seg xml:id="i-89e43ce704934c9a-0">
              I Syrien möttes jublande folkmassor och fredliga demonstrationer
              om reformer och politisk frihet i början av år 2011 av regimens
              skoningslösa våld. De kraftiga våldsamheterna mellan den syriska
              regimen och oppositionen ger en dyster bild av möjligheterna till
              demokrati och fred.
            </seg>
            <seg xml:id="i-0f5f11c4dcd422b0-0">
              Den politiska instabiliteten och inbördeskriget drabbar hela
              civilbefolkningen: muslimer, kristna liksom andra grupper och
              religioner.
            </seg>
            <seg xml:id="i-ac01dac615dbee2d-0">
              Sedan år 2011 har över 100 000 dödats. Över fyra miljoner syrier
              är interna flyktingar, och över två miljoner har flytt landet
              på grund av kriget.
            </seg>
            <seg xml:id="i-5e4f024554141cb9-0">
              Fru talman! I Syrien har nästan alla samhällets institutioner
              kollapsat. Det råder stor brist på mediciner, och tillgången till
              sjukvård är nästan obefintlig. Miljoner syrier har ingen mat för
              dagen, och många skadade och sjuka får ingen vård. Skolor är stängda,
              och många har blivit hemlösa.
            </seg>
            <seg xml:id="i-548f5022ec38de65-0">
              De kristna minoriteterna – syrianer, armenier med flera – som
              utgör 10 procent av befolkningen är politiskt neutrala, det vill
              säga att de inte har tagit parti för någon sida i konflikten.
              De har drabbats hårt av det våld som riktas mot dem från extremistiska
              grupper. Att inte välja sida uppfattas nämligen som att man har
              valt fel sida. De har inte valt sida, men i andras ögon har de
              valt fel sida.
            </seg>
            <seg xml:id="i-8c21da1c77750622-0">
              Extremistiska terrororganisationer bränner kyrkor, kidnappar
              och mördar kristna invånare och fördriver människorna från landet.
            </seg>
            <seg xml:id="i-8e1ba16d93f02117-0">
              Det pågår en etnisk rensning av kristna i skuggan av inbördeskriget.
              Av exempelvis staden Homs 60 000 invånare före inbördeskriget
              finns det nu bara ca 50 personer kvar i denna stora stad.
            </seg>
            <seg xml:id="i-b24f06da6048ddb7-0">
              Även kurderna, vilka utgör ca 10 procent av befolkningen i landet,
              som inte har valt sida i detta inbördeskrig drabbas av våldet
              som riktas mot kurdiskdominerade områden i norra Syrien.
            </seg>
            <seg xml:id="i-3551d19fea9fee7d-0">
              Fru talman! Barnen är mest utsatta och tar mest skada i denna
              konflikt och det inbördeskrig som råder i landet. Tusentals barn
              har mist livet, tusentals barn har mist sina föräldrar och anhöriga,
              tusentals barn är hemlösa, tusentals barn har ingen skola att
              gå till och tusentals barn har fått trauman för livet och behöver
              uppmärksamhet, stöd och hjälp. Vi behöver se till att barnen får
              möjlighet till utbildning och hjälp att bearbeta de hemska upplevelser
              som de har varit med om.
            </seg>
            <seg xml:id="i-d23e5bb8a8db58d7-0">
              Fru talman! Det humanitära läget är katastrofalt, och det akuta
              behovet av humanitärt stöd från omvärlden är stort. Bristen på
              mat, vatten och mediciner är enorm. Människor behöver hjälp för
              att överleva. De behöver mat för dagen.
            </seg>
            <seg xml:id="i-b9cbc874267cf399-0">
              Världens länder bör öka sitt humanitära bistånd till den syriska
              befolkningen. Sverige är ett gott exempel och en förebild. Vi
              är bland de största givarna, och hittills har Sverige avsatt över
              400 miljoner kronor i humanitärt bistånd till det syriska folket.
              Det är viktigt att Europeiska unionen och andra länder fortsätter
              att bidra och öka sitt stöd till FN, UNHCR och andra humanitära
              organisationer.
            </seg>
            <seg xml:id="i-7d5c55e134fd80a8-0">
              Fru talman! Kriget i Syrien kan leda till ett regionalt krig
              om det inte hejdas. Det finns redan tydliga ställningstaganden
              av grannländerna som aktivt stöder sina trosfränder i Syrien.
            </seg>
            <seg xml:id="i-681688f33664d238-0">
              Diplomatiska ansträngningar behövs för att nå en kompromiss om
              vapenvila och fred. Fredskonferensen som är under planering i
              Genève är nödvändig för att börja skapa fred i detta land. Inbördeskriget
              angår oss alla. Vi ska försvara rätten till liv, yttrandefrihet
              och religionsfrihet och inte minst kämpa för alla syriers möjlighet
              att leva i en demokrati.
            </seg>
            <seg xml:id="i-f156fb68d241eee9-0">
              Fru talman! Här kan FN-sändebudet Lakhdar Brahimi med hjälp av
              USA, Ryssland och Europeiska unionen tillsammans med Arabförbundet
              spela en stor roll för att åstadkomma vapenvila och fred. En politisk
              lösning bör grundas på realistiska eftergifter och hållbara krav
              från alla inblandade parter. Kriget måste få ett slut, och de
              djupa såren måste bearbetas. Vi bör stödja ett demokratiskt samhälle
              som ger alla invånare samma rättigheter och skyldigheter, där
              alla syrier oavsett religiös eller etnisk tillhörighet inkluderas.
            </seg>
          </u>
          <note type="speaker" xml:id="i-b138e1d0d85e90db-0">
            Anf. 100 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-7">
            <seg xml:id="i-ce9c248134fd3722-0">
              Fru talman! Vi socialdemokrater tar avstånd från all fördrivning
              och allt dödande oavsett vem det handlar om eller vilken religion
              denna person har. Det gäller akut för Syrien. Socialdemokraterna
              är, som vi har sagt tidigare, beredda att bistå länder att bygga
              upp fungerande samhällen och fungerande rättssystem och garantera
              allas mänskliga rättigheter. Europarådet är också berett att ta
              sin del.
            </seg>
            <seg xml:id="i-1e34c3058a4155fa-0">
              Vi diskuterar flera delar. Flyktingsituationen är naturligtvis
              en del, och Sverige bidrar där när det gäller den humanitära situationen.
              Men varför gör Sverige inte sin hemläxa när det gäller att förebygga
              att jihadister reser ut och strider mot demokratiska värden, mot
              demokratiuppbyggnad och mot mänskliga rättigheter? Vi kan misstänka
              att de tvärtemot är en del av de brott som även sker från oppositionella
              grupper mot de demokratiska strävanden som vi vet inledde upproret
              och demonstrationerna i Syrien. Varför är Kristdemokraterna och
              Robert Halef så nöjda med detta? Jag är inte nöjd. Jag vill se
              åtgärder från Sverige. Jag vill se ett förebyggande arbete.
            </seg>
          </u>
          <note type="speaker" xml:id="i-18215645432763b4-0">
            Anf. 101 ROBERT HALEF (KD) replik:
          </note>
          <u who="robert_halef_9ca73c" xml:id="i-73540e2be2279346-1">
            <seg xml:id="i-c9245ede7136adc8-0">
              Fru talman! Jag är stolt över att regeringen och Sverige som
              enda land i Europa har bestämt att alla syrier som kommer till
              vårt land ska få permanent uppehållstillstånd. Jag är stolt över
              regeringens insatser. Sverige är bland de största givarna av humanitärt
              bistånd till den syriska befolkningen.
            </seg>
            <seg xml:id="i-8724b42ca5b0b0a3-0">
              Många människor lider i detta inbördeskrig. Miljoner människor
              är flyktingar i sitt eget hemland, och miljoner människor är flyktingar
              i angränsande länder.
            </seg>
            <seg xml:id="i-7b795dfead556117-0">
              Demokratin har inga gränser. Sverige gör sitt, och Europeiska
              unionen försöker också påverka sina bilaterala och multilaterala
              relationer.
            </seg>
            <seg xml:id="i-d1a05f3f5f92fe39-0">
              När det gäller situationen nere på marken finns det många extremistiska
              grupper som ingen har kontroll över. Det är först när det finns
              en överenskommelse mellan de representativa organisationerna för
              oppositionen och regimen som man kan bearbeta resterande grupper
              i samhället.
            </seg>
          </u>
          <note type="speaker" xml:id="i-208e04d335bab194-0">
            Anf. 102 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-8">
            <seg xml:id="i-3b9c17c71bdd2fd3-0">
              Fru talman! Vi behöver inte debattera det vi är överens om och
              det vi tycker att det finns positiva insatser kring – det gäller
              inte minst på den humanitära sidan och på flyktingsidan – men,
              återigen: Är Kristdemokraterna nöjda? Tänk på de unga, och tänk
              på deras anhöriga som bor här. Är de nöjda? Tänk på jihadisternas
              offer. Hur kan ni i Alliansen vara så passiva? Ni har fått flera
              konkreta och bra förslag överlämnade till regeringen – till er
              – om åtgärder för att arbeta förebyggande, men ingenting har skett.
            </seg>
            <seg xml:id="i-b6da341eac488a45-0">
              Är Robert Halef lika nöjd som sina allianskolleger i regeringen?
              Jag är inte nöjd. Jag är rädd om de unga, och jag är orolig.
            </seg>
          </u>
          <note type="speaker" xml:id="i-cd49c2d0f323a46c-0">
            Anf. 103 ROBERT HALEF (KD) replik:
          </note>
          <u who="robert_halef_9ca73c" xml:id="i-73540e2be2279346-2">
            <seg xml:id="i-d82f7857821c8847-0">
              Fru talman! Vi ska aldrig vara nöjda. Mycket har dock gjorts,
              och regeringen gör mycket i frågan. Det betyder inte att vi inte
              gör någonting – jag har radat upp en del i mitt anförande, och
              många av mina allianskolleger har sagt vad vi gör. Din fråga är
              dock ingen riktad fråga jag kan besvara rakt av, Carina Hägg.
            </seg>
            <seg xml:id="i-a3ea370b8572d86b-0">
              Vi är inte nöjda förrän demokrati och full rättsstatsbildning
              finns i Syrien. Där är vi inte, men vi jobbar åt det hållet.
            </seg>
          </u>
          <note type="speaker" xml:id="i-c280081ffa4f4302-0">
            Anf. 104 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-021901e7d4e5e4f2-6">
            <seg xml:id="i-a790c1ebbd346247-0">
              Fru talman! Tack för att du också nämnde den akuta situationen
              för kristna i Syrien, Robert Halef. Jag skulle vilja fråga vad
              Kristdemokraternas linje i denna fråga egentligen är. Jag fick
              nämligen kritik av din kollega för att man när man lyfter upp
              kristnas situation kanske glömmer bort andra grupper. Jag menar
              dock att man måste kunna lyfta upp en utsatt grupp utan att det
              för den skull betyder att man glömmer en annan grupp.
            </seg>
            <seg xml:id="i-e3b403eb7989700e-0">
              Sedan undrar jag om Robert Halef är nöjd med regeringens linje
              i denna fråga. Jag tycker nämligen att regeringen är väldigt rädd
              för att över huvud taget nämna kristna som grupp och deras utsatta
              situation i Syrien och andra delar av världen. Jag tycker att
              regeringen bemöter det mycket med tystnad. Är Robert Halef nöjd
              med det, eller finns det någonting Robert Halef skulle vilja förändra
              inom Alliansen i denna fråga?
            </seg>
          </u>
          <note type="speaker" xml:id="i-f52bac1cce406064-0">
            Anf. 105 ROBERT HALEF (KD) replik:
          </note>
          <u who="robert_halef_9ca73c" xml:id="i-73540e2be2279346-3">
            <seg xml:id="i-e6915d6dc02ac37d-0">
              Fru talman! Regeringen gör som sagt mycket, och vi gör mycket
              genom Europeiska unionen. Frågorna finns på agendan när europeiska
              utrikesministrar sitter och diskuterar situationen i Syrien och
              Mellanöstern. Det gäller Irak och det gäller Egypten, men nu pratar
              vi om Syrien just i det här fallet.
            </seg>
            <seg xml:id="i-ac325d859f2125a1-0">
              Det är viktigt att vi kallar saker och ting vid deras rätta namn.
              Om det pågår en konflikt mellan sunnimuslimer och shiamuslimer
              i Irak ska vi vara tydliga med att säga att det finns två grupper
              som bekämpar varandra på grund av religiös trosinriktning. Om
              vi ska ducka och inte våga öppet säga vad frågan handlar om kommer
              vi inte att kunna peka på problemet. Det är alltså väldigt viktigt
              att vi när vi pratar om exempelvis Syrien – när jag lyfter fram
              frågan om kristna minoriteters extra utsatta situation – ser att
              det är för att man inte har valt sida. Då har man problem både
              med regimen och med oppositionen.
            </seg>
          </u>
          <note type="speaker" xml:id="i-4bfd9fec90a05832-0">
            Anf. 106 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-021901e7d4e5e4f2-7">
            <seg xml:id="i-20820b7e9aaa5ca9-0">
              Fru talman! Jag tackar Robert Halef. Jag håller med om att kristna
              har en särskilt utsatt situation för att de blir utsatta både
              från regimens sida och från rebellernas sida. Där anser jag dock
              att regeringen inte har varit tillräckligt tydlig.
            </seg>
            <seg xml:id="i-ebe31f518a2e2911-0">
              Jag tycker inte att jag fick något riktigt svar – det verkar
              som att Robert Halef är nöjd med det regeringen gör. Jag anser
              dock att regeringen bör kunna göra mer och visa framfötterna i
              frågan, då kristnas situation blir något bortglömd både i Syrien
              och i andra delar av världen – både i ett svenskt och i ett internationellt
              perspektiv.
            </seg>
          </u>
          <note type="speaker" xml:id="i-2ff41732c67087ea-0">
            Anf. 107 ROBERT HALEF (KD) replik:
          </note>
          <u who="robert_halef_9ca73c" xml:id="i-73540e2be2279346-4">
            <seg xml:id="i-306d0555b2947f9f-0">
              Fru talman! Det ska inte i debatten framstå som att Kristdemokraterna
              i sin utrikespolitik och sin människosyn gör skillnad på människor.
              Alla människors lika och okränkbara värde gäller alla oavsett
              etnicitet, religiös tillhörighet, ras, sexuell läggning med mera.
              Vi gör inte skillnad när det gäller den frågan, om det är dit
              Julia Kronlid vill komma. Vi gör politik för alla människor i
              ett samhälle, utan att göra skillnad när det gäller deras religiösa
              tillhörighet.
            </seg>
            <seg xml:id="i-90aa77b2fc80b38d-0">
              När en viss människogrupp kommit i kläm ska vi dock självklart
              försöka hjälpa dem så att de kan leva under demokratiska omständigheter.
            </seg>
          </u>
          <note type="speaker" xml:id="i-41bb09584b4c1de7-0">
            Anf. 108 OLLE THORELL (S):
          </note>
          <u who="olle_thorell_5a8723" xml:id="i-fba601b74fb7094a-0">
            <seg xml:id="i-b6f69afaf76572df-0">
              Fru talman! Hoten mot mänskligheten och vår planet är många,
              men det är bara några få som verkligen hotar allt liv på jorden
              och dess existens. Ett är klimathotet, och ett annat är hotet
              från kärnvapen.
            </seg>
            <seg xml:id="i-d0b101de3be3578e-0">
              När det gäller kärnvapennedrustning anser vi socialdemokrater
              att det finns mycket i övrigt att önska från den moderatstyrda
              regeringen. Nedrustningsarbetet i världen är omfattande, och det
              finns en mängd processer och instanser som ägnar tid åt detta.
              Det senast uppmärksammade är förstås OPCV, årets fredspristagare
              som arbetar mot kemiska vapen. Det är ett arbete som till största
              del har skett i det tysta sedan det globala förbudet mot kärnvapen
              trädde i kraft 1997.
            </seg>
            <seg xml:id="i-fbabab8bb34f8553-0">
              Nu har organisationen hamnat i fokus efter det oförsvarliga och
              hemska användandet av kemiska vapen mot civila i Syrien tidigare
              i år. Att man nu tilldelas fredspriset tycker vi är både välförtjänt
              och välkommet.
            </seg>
            <seg xml:id="i-bea186229bbe5e64-0">
              Det visar också att nedrustningsarbete kan vara framgångsrikt.
              Det visar att vissa vapenslag är så fruktansvärda att de inte
              hör hemma i något lands arsenal och därför ska förbjudas. Det
              visar att det går att samla de allra flesta av världens länder
              kring ett förbud mot särskilt fruktansvärda vapen och att det
              går att genomdriva detta förbud. Det var möjligt när det gällde
              kemiska vapen, det visade sig fungera när det gällde personminor
              och det visade sig inte vara omöjligt när det gällde klustervapen.
              Det ska, fru talman, inte heller vara omöjligt när det gäller
              kärnvapen.
            </seg>
            <seg xml:id="i-57824dba514ef08f-0">
              Vi socialdemokrater menar att Sverige på ett konstruktivt sätt
              bör driva frågan om en konvention som förbjuder all användning
              av kärnvapen på grund av deras katastrofala humanitära konsekvenser.
              Just denna aspekt, att de humanitära konsekvenserna av en kärnvapendetonation
              är så katastrofala att de helt enkelt måste förbjudas, är ett
              perspektiv som vinner mark i det internationella nedrustningsarbetet.
              Det är en mängd nationer världen över som kräver konkreta nedrustningsåtgärder
              med just den motiveringen.
            </seg>
            <seg xml:id="i-4a4f11f603a0835b-0">
              En internationell konferens ägde rum i Oslo i våras, på initiativ
              av den då socialdemokratiskt ledda norska regeringen. Nästa år
              kommer en uppföljningskonferens att äga rum i Mexiko, och vi tycker
              att Sverige bör vara aktivt inför och under denna. Den svenska
              regeringen och utrikesministern har dock visat sig kallsinniga
              inför detta nya, spännande spår. Precis som när det gäller det
              norska initiativet att förbjuda klusterbomber ställer sig den
              svenska regeringen avmätt på sidlinjen och menar att det är ett
              stickspår och ett naivt initiativ som inte kommer att nå någon
              framgång.
            </seg>
            <seg xml:id="i-a61ed8e80b79e2a0-0">
              I våras ställde sig Sverige återigen utanför den allt längre
              listan av länder som skriver under uttalanden i frågan om humanitära
              konsekvenser. Nu var det närmare 80 länder som undertecknade,
              men dess värre valde Sverige att inte göra det. Det tycker vi
              är för svagt – och anmärkningsvärt. Vi socialdemokrater menar
              att det är dags för Sverige att förvalta det goda rykte man har
              haft vad gäller nedrustning. Det är dags att ta rygg på Norge
              och andra länder som aktivt driver på för att hitta nya vägar
              mot att bli av med kärnvapenhotet för gott och på riktigt.
            </seg>
            <seg xml:id="i-ba824225f5944bc2-0">
              Det duger inte att bara kallt konstatera att det är naivt och
              orealistiskt att tro på en kärnvapenfri värld. Sverige ska inte
              bara rätta in sig i ledet när EU har kompromissat ihop sig till
              en gemensam linje vad gäller kärnvapennedrustning. Det är klart
              att EU:s röst i frågan blir svag och urvattnad när kärnvapenstater
              som Frankrike är med och formulerar hållningen.
            </seg>
            <seg xml:id="i-0e718fcbc4e38522-0">
              Sverige ska i stället vara en tydlig röst för total nedrustning
              av kärnvapen. Sverige ska inte släpa efter som man gjorde om förbudet
              mot klusterbomber. Sverige borde vara drivande i frågan om de
              katastrofala humanitära konsekvenserna av kärnvapenanvändning.
              Sverige ska inte bara kommentera utvecklingen. Det går faktiskt
              också att driva på i en riktning som man tror på, även om det
              kan verka svårt. Det som först kan verka orealistiskt och kanske
              omöjligt går faktiskt att förändra. Det gick ju att förbjuda personminor.
              Det gick ju att bannlysa kemiska vapen. Det gick ju att få fram
              en konvention som över 100 länder undertecknat mot klustervapen.
              Det måste också kunna gå att förbjuda det mest fruktansvärda vapnet
              av alla, kärnvapen.
            </seg>
            <seg xml:id="i-37c7263a3060c884-0">
              Jag vill avsluta med att citera Nelson Mandela apropå vad som
              är möjligt och inte. Han sade så här: It always seems impossible
              until its done.
            </seg>
          </u>
          <note xml:id="i-62bfeb4317cc41d3-1">
            I detta anförande instämde Urban Ahlin (S).
          </note>
          <note type="speaker" xml:id="i-1d6aa58e1d8e7b27-0">
            Anf. 109 MARKUS WIECHEL (SD):
          </note>
          <u who="markus_wiechel_648a17" xml:id="i-8805e86ba26f8bdd-4">
            <seg xml:id="i-d2e753e6bd18a4c2-0">
              Fru talman! Få saker inom politiken kan engagera så mycket som
              stöd och hjälp till behövande.
            </seg>
            <seg xml:id="i-24453c2e78732051-0">
              Vi vet att det sker hemskheter runt omkring oss och att vi som
              bor i Sverige är lyckligt lottade. Vi vet också att vi har möjligheten
              att hjälpa otroligt många på platser runt om i världen där vi
              aldrig ens har satt vår fot. Vi kan med förhållandevis små resurser
              göra oändligt mycket i andra länder där behoven av utländskt stöd
              är som störst.
            </seg>
            <seg xml:id="i-94d9f7771a4cb75a-0">
              Fru talman! Det är med dessa ord som jag vill klargöra varför
              jag står här.
            </seg>
            <seg xml:id="i-7bda6db01596d27a-0">
              Trots ett enormt behov av stöd till världens mest utsatta människor
              väljer regeringen att nedprioritera satsningar på dessa genom
              oförsvarliga avräkningar i biståndsbudgeten.
            </seg>
            <seg xml:id="i-00aad8f3892b4dcb-0">
              Något som det talas förhållandevis lite om är tillgången till
              rent vatten och sanitet i utvecklingsländer, vilket bör vara grundläggande
              mänskliga rättigheter. Hela 2,5 miljarder människor saknar i dag
              toalett att gå till vid behov, och 768 miljoner människor saknar
              tillgång till rent vatten. Bristen på dessa grundläggande förutsättningar
              kostar den globala ekonomin runt 26 miljarder kronor årligen i
              ökade sjukvårdskostnader, tidsåtgång och förlust i produktivitet.
              Tillgången till detta är avgörande för människors överlevnad.
              Det är avgörande för deras hälsa och för utvecklingen i dessa
              länder.
            </seg>
            <seg xml:id="i-9fdd3eef239994a8-0">
              De som drabbas allra hårdast av detta är kvinnor och barn. Många
              tvingas vandra långa sträckor bara för att hämta vatten, som inte
              alltför sällan är förorenat. Vandringarna i sig innebär en risk
              för kvinnor att utsättas för övergrepp. Det är dessutom något
              som ödslar mycket tid som skulle kunna användas till annat, såsom
              att gå till ett arbete eller utbilda sig.
            </seg>
            <seg xml:id="i-dbd72b88f6ff96fc-0">
              Runt 4 000 barn dör varje dag i diarré som de i 90 procent av
              fallen har fått på grund av bristande sanitet och smutsigt vatten.
              Detta är den näst vanligaste dödsorsaken bland småbarn i fattiga
              länder, och det kan vara livshotande för gravida kvinnor i samband
              med förlossning.
            </seg>
            <seg xml:id="i-2def66904cc025c6-0">
              Fru talman! Jag skulle kunna fortsätta tala om detta, men jag
              tänker gå över till att tala om något annat som berör väldigt
              många människor i dag, nämligen den akuta situationen i Syrien.
            </seg>
            <seg xml:id="i-1ccf05168f48f064-0">
              Situationen kan dess värre ge en ganska talande bild av hur regeringen
              väljer att fördela pengar som ska gå till bistånd. Det ger även
              en talande bild av vilka signaler regeringen sänder ut till de
              över 40 miljoner människor som är på flykt runt om i världen.
              Vad sänder man egentligen för signaler till de människor som lyckats
              fly konflikterna i Syrien?
            </seg>
            <seg xml:id="i-f66d1e1a55613e91-0">
              Som enda land i Europa har Sverige gått ut med löftet att asylsökande
              från Syrien automatiskt ska få permanent uppehållstillstånd i
              landet. Vad man inte alls lika tydligt har sagt är att flyktingar
              behöver ta sig till Sverige illegalt för att kunna söka uppehållstillstånd.
              Tusentals och åter tusentals människor köar vid svenska ambassader
              runt om i världen i tron att de ska få uppehållstillstånd på ett
              lagligt sätt i utlandet, men förgäves. För dessa lönar det sig
              att bryta mot lagen.
            </seg>
            <seg xml:id="i-78b88cedf6e8a268-0">
              Tyvärr har vi alla kunnat läsa om fruktansvärda tragedier runt
              om i världen. Så sent som i går publicerade Dagens Nyheter en
              artikel om en flyktingbåt som sjönk med ett stort antal döda som
              resultat. Varje år har 32 000 migranter anlänt till Malta och
              Italien, enligt UNHCR, och flera av dessa sägs ha betalat flyktingsmugglare
              motsvarande ca 30 000 kronor för att få en osäker plats i en båt.
              Anledningen till detta är att de vill slippa läger i närområdet.
              Det råder alltså ingen tvekan om att flyktinglägren inte direkt
              är trevliga ställen att vara på. Är det då man ska skära ned på
              stödet till dessa, när behovet av mat, medicin och övriga grundläggande
              förnödenheter är som störst?
            </seg>
            <seg xml:id="i-42c9e2866ece0b2c-0">
              Omkring sju miljoner människor, varav över tre miljoner barn,
              anses vara i stort behov av humanitärt stöd på grund av inbördeskriget
              i Syrien. Runt två miljoner syrier har flytt till grannländerna,
              och över fyra miljoner människor är på flykt inom landets gränser.
            </seg>
            <seg xml:id="i-9f8e2533f4a0ef91-0">
              Samtidigt som FN:s flyktingorgan UNHCR behöver enorma resurser
              för att klara av denna situation och kunna se till att flyktingarna
              får de mest basala resurserna för att kunna överleva gör regeringen
              avräkningar i biståndsbudgeten. Och de avräkningar jag talar om
              är inte bara löner till statsråd och statssekreterare, utan det
              är framför allt de 4,4 miljarder kronor som regeringen lägger
              på ett ansvarslöst mottagande av asylsökande i Sverige. Om det
              vore så att dessa pengar gjorde större nytta för världens flyktingar
              i Sverige skulle jag ha en större förståelse. Men nu vet vi att
              så inte är fallet, och då kan inte jag annat än skämmas.
            </seg>
            <seg xml:id="i-325f5b9b4505d126-0">
              Jag är fullt medveten om att regeringsföreträdare är införstådda
              med vilka som drabbas av dessa prioriteringar. Inte minst utrikesministern
              själv har unika erfarenheter från FN, och det finns en bred stab
              med god kunskap om vad som sker i FN:s olika flyktingläger. Det
              är därför mycket förvånansvärt och häpnadsväckande hur vår regering
              så enkelt kan försvara dagens politik.
            </seg>
            <seg xml:id="i-a9ba5a4f42e86b3a-0">
              Fru talman! Jag ser att tiden tickar i väg. Slutligen vill jag
              bara säga en sak som regeringsföreträdare och övriga oppositionspartier
              kan tänka på: Världen är större än bara Sverige. Var tror ni själva
              egentligen att vi kan göra mest skillnad?
            </seg>
          </u>
          <note xml:id="i-88e36297f5fb51e3-0">
            I detta anförande instämde Julia Kronlid (SD).
          </note>
          <note type="speaker" xml:id="i-bcfd9dcbb81377b1-0">
            Anf. 110 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-4">
            <seg xml:id="i-717779f6e81b8c70-0">
              Fru talman! Återigen ett intressant inlägg från Sverigedemokraterna,
              som tycks treva i vad det är man egentligen vill.
            </seg>
            <seg xml:id="i-206764f9b2b8c643-0">
              Nyligen hörde jag din partikamrat Julia Kronlid säga att ni ställer
              upp på FN:s flyktingkonvention, Markus Wiechel. Det innebär att
              människor kommer att komma till Sverige. Då måste resurser avsättas
              för att kunna hantera det på ett bra sätt, men det är vad ni motsätter
              er. Är ni då för eller emot FN:s flyktingkonvention?
            </seg>
            <seg xml:id="i-3f509ba9a8fc3c89-0">
              Det är också intressant att du lyfter fram diskussionen om lagliga
              vägar in till Europa och Sverige. Då är min direkta fråga: Vad
              vill ni sverigedemokrater göra för att öppna upp för legala vägar
              in i unionen? Vill ni börja bevilja turistvisum så att människor
              kan ta sig till unionen? Vill ni öppna EU-kontor i den här regionen
              och de här områdena? Vill ni öppna upp för ett green card-system
              inom Europeiska unionen eftersom du uppenbart är bekymrad över
              situationen?
            </seg>
          </u>
          <note type="speaker" xml:id="i-44f538504029dce8-0">
            Anf. 111 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-5">
            <seg xml:id="i-0aebe5adce409a5d-0">
              Fru talman! Jag är mycket bekymrad, och jag tackar för engagemanget.
            </seg>
            <seg xml:id="i-742c38026fcbe119-0">
              Givetvis står vi bakom FN:s flyktingkonvention, men FN:s flyktingkonvention
              säger ingenting om att vi ska vara Europas mest liberala asylland
              som automatiskt beviljar, permanent dessutom, uppehållstillstånd
              till syrier som illegalt tar sig hit.
            </seg>
            <seg xml:id="i-db30624c758a790d-0">
              Det som vi vill göra framför allt är att förbättra situationen
              i flyktinglägren. Det handlar om effektivt bistånd. Vi måste se
              till att de pengar vi har i biståndsbudgeten används effektivt.
            </seg>
            <seg xml:id="i-92aed0a7ca241bef-0">
              Hur många människor kan vi rädda egentligen? Var är det vi behöver
              satsa pengarna? Frågar du mig och Sverigedemokraterna är svaret
              att vi lägger mer pengar på UNHCR, flyktingläger, vatten och sanitet
              och mindre på asylmottagning.
            </seg>
          </u>
          <note type="speaker" xml:id="i-e50c4515ecb2380c-0">
            Anf. 112 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-5">
            <seg xml:id="i-6e231352e7128028-0">
              Fru talman! Jag tolkar det som att Sverigedemokraterna inte alls
              ställer upp på FN:s flyktingkonvention. Det är det enda som går
              att tolka ut eftersom man är beredd att bortprioritera resurser
              från det som vi har förbundit oss att genomföra via FN:s flyktingkonvention.
            </seg>
            <seg xml:id="i-cc244abd03f1d642-0">
              Av de över två miljoner människor som har begett sig på flykt
              från Syrien befinner sig de flesta i närområdet. Det är bara en
              liten rännil, 7 000–9 000 personer, som söker sig till Sverige.
            </seg>
          </u>
          <note type="speaker" xml:id="i-43fc9396717056b4-0">
            Anf. 113 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-6">
            <seg xml:id="i-7bc2b46d47243315-0">
              Fru talman! Det stämmer att det inte är särskilt många som söker
              sig hit. Det är de förhållandevis få som har väldigt goda ekonomiska
              resurser att betala flyktingsmugglare för att kunna ta sig till
              Sverige. Det är självklart. Vilka är det som bortprioriteras?
              Det är de som har det allra värst i flyktinglägren.
            </seg>
            <seg xml:id="i-c5bb1b647fa50325-0">
              Vi står bakom FN:s flyktingkonvention. Men det finns ingenting
              där som säger att vi ska vara det enda land i Europa som beviljar
              automatiskt uppehållstillstånd till dem som på ett illegalt sätt
              har tagit sig till Sverige.
            </seg>
          </u>
          <note type="speaker" xml:id="i-a308f215765b29c3-0">
            Anf. 114 ELISABETH BJÖRNSDOTTER RAHM (M) replik:
          </note>
          <u who="elisabeth_bjornsdotter_rahm_63309b" xml:id="i-93ba4a842d33d27f-0">
            <seg xml:id="i-fc6571daa4d1a97c-0">
              Fru talman! Jag har suttit här och lyssnat på Markus Wiechel
              och Sverigedemokraterna. Man berättar hur viktigt det är med svenskt
              bistånd och att vi ska göra nytta.
            </seg>
            <seg xml:id="i-bc2dc0926b2a6452-0">
              Jag har en fundersam fråga. Hur ska Sverigedemokraterna fortsätta
              att göra nytta när man samtidigt går in för att minska Sveriges
              bistånd till 0,7 procent av bni?
            </seg>
            <seg xml:id="i-6968f7523a6a2168-0">
              Jag är stolt över den satsning som den svenska regeringen gör
              i dag. Sverige är ett av de få länder som lever upp till enprocentsmålet
              för att satsa på bistånd där vi gör mest nytta.
            </seg>
            <seg xml:id="i-24f7513cf27a7480-0">
              Sverigedemokraterna ska skära bort nästan 10 miljarder av vårt
              svenska bistånd. Hur ska man då kunna göra nytta?
            </seg>
          </u>
          <note type="speaker" xml:id="i-3b6a976a27a187fc-0">
            Anf. 115 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-7">
            <seg xml:id="i-729e6fc34c526bfc-0">
              Fru talman! Jag och Sverigedemokraterna tänker inte hyckla eller
              hymla med att vi skär ned på det totala biståndet. Så är det.
              Däremot väljer vi att satsa på effektivt bistånd.
            </seg>
            <seg xml:id="i-47bdaead2cbbe1d5-0">
              Det finns inget annat parti i Sveriges riksdag som kan hjälpa
              så många flyktingar som vi kan just för att vi satsar pengar där
              det behövs som mest.
            </seg>
            <seg xml:id="i-d1ab91a8773a3902-0">
              Jag talade tidigare om sanitet. Regeringen satsar ungefär 600
              miljoner kronor på sanitet och rent vatten. Sverigedemokraterna
              satsar 2,3 miljarder.
            </seg>
            <seg xml:id="i-1f0d1a2a79beb75c-0">
              När det gäller UNHCR vill Sverigedemokraterna tredubbla stödet
              till FN:s flyktingorgan UNHCR. Det är där som vi kan göra som
              störst skillnad.
            </seg>
          </u>
          <note type="speaker" xml:id="i-a96827929f4867a5-0">
            Anf. 116 ELISABETH BJÖRNSDOTTER RAHM (M) replik:
          </note>
          <u who="elisabeth_bjornsdotter_rahm_63309b" xml:id="i-93ba4a842d33d27f-1">
            <seg xml:id="i-2cb4f4f5df627964-0">
              Fru talman! Jag kan hålla med Markus Wiechel om att sanitet och
              rent vatten är väldigt betydelsefullt för att vi ska kunna uppnå
              ett positivt bistånd. Vi kan titta på det resultat vi har under
              de senaste åren. Vi har sänkt barnadödligheten och mödradödligheten
              tack vare att vi har ett aggressivt och starkt bistånd från Sverige
              där vi upprätthåller enprocentsmålet.
            </seg>
            <seg xml:id="i-9310fac54896c9fc-0">
              Jag är jättestolt över det bistånd vi har. Jag kan absolut aldrig
              acceptera att vi skär ned det bistånd som behövs så väl till 0,7
              procent av bni. Det kommer jag aldrig att acceptera.
            </seg>
          </u>
          <note type="speaker" xml:id="i-4eee3976e38bf231-0">
            Anf. 117 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-8">
            <seg xml:id="i-e49b85f4f9e90be7-0">
              Fru talman! Det är beklagligt att det går att acceptera att man
              tar från biståndsbudgeten för att lägga på de förhållandevis få
              som lyckas ta sig till Sverige.
            </seg>
            <seg xml:id="i-2a102bcb3d536b85-0">
              Det handlar inte om hur mycket pengar man lägger på biståndsbudgeten.
              Det handlar om hur många människor man kan hjälpa. Med vår politik
              hjälper vi betydligt fler.
            </seg>
            <seg xml:id="i-6ee2cba6a1c7478d-0">
              Vi tripplar stödet till UNHCR. I stället för regeringens 600
              miljoner lägger vi 2,3 miljarder på rent vatten och sanitet.
            </seg>
          </u>
          <note type="speaker" xml:id="i-711a9fa2197f1342-0">
            Anf. 118 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-35afdb253b97e6f5-5">
            <seg xml:id="i-6db1055c7203a5a4-0">
              Fru talman! Det är intressant att höra Sverigedemokraterna tala
              sig varma för kvinnors möjligheter i utvecklingsländer. Vatten
              och sanitet är en viktig del i det. Men det är också Sveriges
              stöd till kvinnors sexuella och reproduktiva hälsa och rättigheter.
            </seg>
            <seg xml:id="i-f357f0e5a513f0bb-0">
              Det vore intressant att veta om engagemanget för kvinnorna stannar
              vid vatten och sanitet eller om det också inkluderar kvinnornas
              rätt till sina kroppar. Det är viktigt om man ska kunna klara
              att få lika möjligheter oavsett kön.
            </seg>
            <seg xml:id="i-081ac3941e93f69a-0">
              Fru talman! Den andra frågan handlar om att hjälpa flyktingar.
              Vi hjälper flyktingar här hemma. Men hur tänker sig Sverigedemokraterna
              att kunna hjälpa flyktingar? Ska det vara 200 000 i lägren vid
              gränsen till Syrien? Är det så man vill se lösningar? Det är inte
              hållbart, fru talman.
            </seg>
          </u>
          <note type="speaker" xml:id="i-df0601ec85215314-0">
            Anf. 119 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-9">
            <seg xml:id="i-2d46a213384dfd12-0">
              Fru talman! Kerstin Lundgren talar om vad som inte är hållbart.
              Det är inte hållbart att ta alla personer som flyr runt om i världen
              hit till Sverige. Över 40 miljoner människor är på flykt runt
              om i världen. Hur många ska komma till Sverige?
            </seg>
            <seg xml:id="i-8e8d39030038c47c-0">
              I dag vet vi att en bråkdel av alla från Syrienkonflikten kommer
              till Sverige. Vi kan egentligen inte ta emot särskilt många här.
              Det är inte heller ekonomiskt försvarbart.
            </seg>
            <seg xml:id="i-44d90cd75373f7c9-0">
              Var kan vi lägga mest resurser för att bedriva en hållbar biståndspolitik
              där man hjälper så många som möjligt? Det handlar om personer
              som behöver mat, medicin och grundläggande förnödenheter.
            </seg>
            <seg xml:id="i-dbdb9f960322e104-0">
              I stället lägger man tusentals kronor på enskilda personer som
              kommer till Sverige för att de ska ha vissa rättigheter som man
              jämför med svenska medborgares. Det är inte hållbart. Det handlar
              om liv och död i dessa områden. Det är där man måste lägga resurserna.
            </seg>
          </u>
          <note type="speaker" xml:id="i-0d0a2d433da4b4be-0">
            Anf. 120 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-35afdb253b97e6f5-6">
            <seg xml:id="i-aedc1fb07b348d86-0">
              Fru talman! Vi kan inte ta hit alla, hör jag Sverigedemokraterna
              säga.
            </seg>
            <seg xml:id="i-cf70b191188e51d3-0">
              Jag lyssnar till kung Abdullah i Jordanien som säger: Vi kan
              inte stänga våra gränser. Det är en omöjlighet. Det handlar om
              människor. Det handlar om att vi måste vara öppna och ta emot
              och ta vår del av ansvaret.
            </seg>
            <seg xml:id="i-1dd63322d9698a6a-0">
              Då skäms jag när jag hör andra säga: Låt oss stänga gränserna.
              Vi kan inte ta hit alla. Det är inte ekonomiskt försvarbart.
            </seg>
            <seg xml:id="i-2b531e81df38171c-0">
              Fru talman! Det handlar om vad som är mänskligt försvarbart.
            </seg>
          </u>
          <note type="speaker" xml:id="i-d79e62d8eaaafa31-0">
            Anf. 121 MARKUS WIECHEL (SD) replik:
          </note>
          <u who="markus_wiechel_648a17" next="cont" xml:id="i-88664566af08c927-0">
            <seg xml:id="i-3c706b4b137d8534-0">
              Fru talman! Jag har här en utskrift från UNHCR:s hemsida. Där
              kan man köpa nötkräm till undernärda barn. 240 kronor går till
              24 påsar nötkräm som räcker till att ge ett barn tre påsar nötkräm
              per dag i åtta dagar. Hur långt kommer du med 240 kronor i Sverige?
            </seg>
            <seg xml:id="i-6c7a58f4fd33260c-0">
              Det är en väldigt relevant fråga. Var ska man satsa pengarna?
              Frågar du mig är det i närområdet.
            </seg>
          </u>
          <note xml:id="i-c9904591f47c7936-0">
            Anf. 122 FÖRSTE VICE TALMANNEN:
          </note>
          <u who="markus_wiechel_648a17" prev="cont" xml:id="i-1bf775c2f82452b6-0">
            <seg xml:id="i-3dc6ae7724847041-0">
              Det finns två begäran om replik till. I det ena fallet tänker
              jag tillåta det. Det är utrikesministern. Där hade jag glömt att
              läsa upp namnet. Vi har också ytterligare en begäran om replik.
              Den har gjorts efter det att huvudanförandet ägt rum. Därför tillåter
              jag inte den repliken.
            </seg>
          </u>
          <note type="speaker" xml:id="i-e933e8e14ba69571-0">
            Anf. 123 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-11">
            <seg xml:id="i-2862a0ab28f69d33-0">
              Fru talman! Det berodde nog delvis på min tekniska inkompetens
              vad gäller anläggningen. Jag är inte så bra på teknikprylar, som
              bekant.
            </seg>
            <seg xml:id="i-4b79199713e2767c-0">
              Jag hade bara en enda fråga. Sverigedemokraterna är emot att
              vi har gett uppehållstillstånd till ett antal tusental från Syrien.
              Ni vill sända dem tillbaka. Vart då?
            </seg>
          </u>
          <note type="speaker" xml:id="i-3b6e6b5f130d660c-0">
            Anf. 124 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-10">
            <seg xml:id="i-ccf6c5a8113799a7-0">
              Fru talman! Jag har full förståelse när det gäller tekniken.
              Jag har samma problem.
            </seg>
            <seg xml:id="i-a83fe9937826b2d5-0">
              Sverigedemokraterna är inte emot att ett fåtal personer har fått
              uppehållstillstånd. Sverigedemokraterna är emot att man systematiskt
              för en paradoxal politik.
            </seg>
            <seg xml:id="i-9f36ff42b3478491-0">
              Den innebär att personer som bryter mot lagen kommer till Sverige
              och att man på så vis tar pengar från biståndsbudgeten som ska
              gå dit där personer behöver pengarna som bäst. Inte minst i Syrien
              behövs varma filtar, mediciner och sådant. Det är vad vi är emot.
            </seg>
          </u>
          <note type="speaker" xml:id="i-184a8b7c3e0e96a8-0">
            Anf. 125 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-12">
            <seg xml:id="i-116a54dc35dbb6c1-0">
              Fru talman! Jodå, ni har starkt kritiserat permanent uppehållstillstånd
              till dessa 8 000 personer. Det innebär att ni vill att de ska
              kastas ut ur landet. Det innebär att ni vill att de ska sändas
              någon annanstans.
            </seg>
            <seg xml:id="i-57e7de9e964eae78-0">
              Min mycket enkla fråga är: Vart vill ni sända dem? Hur ska det
              gå till med Sverigedemokraternas politik att sända dem tillbaka
              till Syrien? Det är den faktiska konsekvensen av er politik för
              dessa stackars människor.
            </seg>
          </u>
          <note type="speaker" xml:id="i-584d91de5422deeb-0">
            Anf. 126 MARKUS WIECHEL (SD) replik:
          </note>
          <u who="markus_wiechel_648a17" xml:id="i-8805e86ba26f8bdd-11">
            <seg xml:id="i-3e98d235dca4a864-0">
              Fru talman! Det är jättesynd om dessa människor. Det handlar
              inte bara om att bedriva en vettig biståndspolitik där man hjälper
              människor. Det handlar också om att bedriva en signalpolitik.
            </seg>
            <seg xml:id="i-b1baa90d59142b95-0">
              Vad är det för signaler man sänder ut? Om man är för dagens politik
              sänder man signaler om att det är okej och positivt att människor
              kommer hit. Det kommer i slutändan att drabba alla de människor
              som är i lägren.
            </seg>
            <seg xml:id="i-35115272ba904411-0">
              Det gäller att vi tillsammans med andra länder satsar så att
              förhållandena i lägren blir bättre. Det är där vi måste lägga
              pengar. Det gäller att ha en god signalpolitik.
            </seg>
          </u>
          <note type="speaker" xml:id="i-fc83514f2502c9f4-0">
            Anf. 127 FREDRICK FEDERLEY (C):
          </note>
          <u who="fredrick_federley_cc742f" xml:id="i-a66c34e64748c006-6">
            <seg xml:id="i-9573776e03aa4fed-0">
              Fru talman! Jag vill börja med att säga att jag är tacksam över
              denna form för att kunna föra en lite friare debatt i kammaren
              och på ett lite mer övergripande plan kunna lyfta Europafrågorna.
              Vi diskuterar ofta Europafrågor, men oftast knutet till en liten
              detalj vilket gör att vi ofta missar de stora perspektiven och
              därmed inte kan få en lika övergripande diskussion som vi kan
              få i dag. Det finns därför skäl för mig att lite grann anlägga
              tonen för hur Centerpartiet ser på Europasamarbetet.
            </seg>
            <seg xml:id="i-ac3a70c70ab240d1-0">
              Fru talman! Centerpartiet är varma anhängare av Europeiska unionen.
              Det fredsprojekt som inleddes efter andra världskriget har behållit
              en historisk fred i Europa och hjälpt till att stärka välfärden
              genom ekonomiskt samarbete. Samarbetet gör oss gott, och Centerpartiet
              vill se en fortsatt utvidgning av unionen. Vi får dock aldrig
              tumma på Köpenhamnskriterierna, som anger nivån för rättsstaten
              för att ett land ska kunna bli en fullvärdig medlem av Europeiska
              unionen.
            </seg>
            <seg xml:id="i-f4685e5e6f85971c-0">
              Det är med stor sorg som vi kan notera hur det på flera områden
              har skett en tillbakagång i Turkiet, vilket försvårar ett medlemskap.
              Men vi vill vara tydliga från Centerpartiets sida och säga att
              vi vill se Turkiet som en fullvärdig medlem av Europeiska unionen
              den dag landet uppfyller Köpenhamnskriterierna.
            </seg>
            <seg xml:id="i-365363b9a0be6d88-0">
              Fru talman! Att Centerpartiet är EU-anhängare betyder inte att
              vi menar att allt som görs inom ramen för EU-samarbetet är bra.
              Precis som vi tycker att det finns en hel del saker som har skett
              politiskt i Sverige som vi vill ändra på finns det många saker
              vi vill ändra på inom Europeiska unionen. Vi brukar sammanfatta
              det i parollen smalare men vassare. Det ska vara smalare och vassare
              i den meningen att vi vill se att Europasamarbetet får tillbaka
              lite mer av kärnan i samarbetet, men att man på de områden som
              man har ett ansvar för får lite vassare instrument för att kunna
              agera, och agera kraftigare. De gränsöverskridande frågorna om
              handel, miljöpolitik, migration, internationell brottslighet,
              utrikespolitik och bistånd är sådana områden som vi tycker hör
              till Europeiska unionens kärna. Där behöver man också ges skarpare
              verktyg.
            </seg>
            <seg xml:id="i-13be1ea56209ab09-0">
              EU behöver också öppna sig mer för omvärlden. Det bör verkligen
              tillhöra unionens kärna att riva hinder för handel och rörlighet
              både inom unionen och mellan unionen och andra delar av världen.
              Ett frihandelsavtal med USA skulle leda till stora ekonomiska
              fördelar dels för oss inom Europeiska unionen, dels för USA.
            </seg>
            <seg xml:id="i-1c3c414097908f55-0">
              Samtidigt måste vi öppna upp för människor att komma till och
              från Europeiska unionen. Nationella kompetenser måste säkerställas
              i det avsmalningsarbete som vi vill se att Europeiska unionen
              ska göra. Det handlar inte bara om att föra EU-beslut från EU
              till Sverige, utan det kan också handla om att föra en del beslut
              längre ned i samhällshierarkin. Ibland behöver vi kanske också
              ställa oss frågan, fru talman, om det över huvud taget är så att
              politiken ska besluta om vissa av de områden som diskuteras på
              Europanivå. Jag och Centerpartiet anser att det ligger i EU:s
              egenintresse att exempelvis de betydande regionala utvecklingsmedel
              som finns och som är viktiga för många delar av Europeiska unionen
              får hanteras fullt ut av förtroendevalda där pengarna ska verka.
            </seg>
            <seg xml:id="i-bc137d7f33905567-0">
              Det är därför synd att delar av vårt land ännu inte har regionkommuner.
              Det gör att man inte med full kraft kan samla de regionalpolitiska
              medel som EU har och de regionalpolitiska medel som Sverige har
              och att det inte finns några folkvalda forum som har möjligheter
              att hantera hur dessa ska gå. I de områden där man inte har regionkommuner
              innebär detta att det fortsatt är staten som hanterar dessa medel.
              Jag och Centerpartiet tror att det skulle finnas betydligt större
              kraft bakom det hela om det var folkvalda som kunde samla resurserna
              till gagn för de egna bygderna.
            </seg>
            <seg xml:id="i-aeb611c5141a85ac-0">
              Vi tror att det också skulle stärka samspelet mellan unionen
              och den regionala och kommunala nivån så att man ser sammanhanget.
              Då blir EU inte bara en pålaga, utan man är i allra högsta grad
              en del av Europeiska unionen.
            </seg>
            <seg xml:id="i-d1ac5279b2c37371-0">
              Fru talman! Vi har ett par omgångar varit inne på den europeiska
              migrationspolitiken. Efter det att vi antog Helsingforssprogrammet
              när Sverige var ordförandeland i Europeiska unionen sade vi att
              vi nu ska sträva efter att få en gemensam migrationspolitik för
              hela unionen. I någon mån kan lagstiftningen se hygglig ut, men
              tillämpningen ger fortfarande vid handen att EU knappast har en
              gemensam migrationspolitik.
            </seg>
            <seg xml:id="i-7b91a792c6a4c6e3-0">
              När situationen var som allra värst i Irak fick över 90 procent
              av de flyktingar som sökte sig från Irak till Sverige uppehållstillstånd
              här. Vid samma tidpunkt i ett annat EU-land, Grekland, var andelen
              som fick stanna 0 procent. Det visar på att rättstillämpningen
              i allra högsta grad behöver skärpas i stora delar av Europeiska
              unionen.
            </seg>
            <seg xml:id="i-0f584571ca732ded-0">
              Vi måste också börja diskutera hur vi ska kunna arbeta för att
              öka de legala vägarna in till Europeiska unionen och minska antalet
              människor som av flyktingsmugglare tvingas att resa i bensintankar
              in i unionen. Det handlar om människor som smugglas nattetid med
              stor fara för sitt liv. Det handlar också om det som vi har kunnat
              se tydliga exempel på de senaste veckorna, när Medelhavet inte
              har kommit att förknippas med sol och bad och något som många
              svenskar kan åka till för att få rekreation utan ett dödens hav
              där människor som väljer att söka sig till Europeiska unionen
              riskerar att mista livet under transporten. Här har vi ett gemensamt
              och solidariskt ansvar för att se till att murar som har rests
              runt Europeiska unionen kan bli till bryggor för människor att
              söka sig in på.
            </seg>
          </u>
          <note type="speaker" xml:id="i-a61d9a11b2b93320-0">
            Anf. 128 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-9">
            <seg xml:id="i-164ea36f396bddc8-0">
              Fru talman! Det gläder mig att även Centerpartiet delar uppfattningen
              att det är viktigt att ha ett strukturerat arbete för mänskliga
              rättigheter. Så uppfattar jag Fredrick Federleys anförande och
              även en del tidigare inlägg jag har hört från honom.
            </seg>
            <seg xml:id="i-a5f74253fd5c2f74-0">
              Men det hänger dåligt ihop med att vi socialdemokrater har känt
              att vi inte har fått stöd från Centerpartiet när det gäller det
              strukturella arbetet här i Sverige. Delegationen för mänskliga
              rättigheter lades ned i början av förra mandatperioden. De arbeten
              som var tänkta och förberedda för att man skulle slussa arbetet
              vidare, kanske till en myndighet och i en annan struktur, har
              hamnat i skrivbordslådorna. Den nationella handlingsplanen för
              mänskliga rättigheter fick ingen fortsättning.
            </seg>
            <seg xml:id="i-824c4ae2541b3a82-0">
              Det handlar om det grundläggande arbete som är viktigt för att
              man ska orka stå upp för mänskliga rättigheter och ha de konkreta
              förslagen när det blåser. Det är viktigt både i Sverige och för
              att vi ska kunna vara starka i vår omvärld. Men detta har uteblivit.
              Det arbete som fanns när regeringen tillträdde 2006 lades ned.
              Och vi har fortfarande inte sett vad som skulle komma. Hur ser
              Centerpartiet på detta arbete och på detta tillkortakommande?
            </seg>
          </u>
          <note type="speaker" xml:id="i-1353c60d8503ff6e-0">
            Anf. 129 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-7">
            <seg xml:id="i-9e397caf7c1684f2-0">
              Fru talman! Jag tackar Carina Hägg för frågan. Till att börja
              med: Som det parlamentariska läget ser ut är det alliansregeringen
              som Centerpartiet ger sitt stöd. Det kan vara därför Socialdemokraterna
              inte har fått stöd för sina förslag.
            </seg>
            <seg xml:id="i-21e43e69fc3d27d3-0">
              Om vi ska gå in på detaljerna i Carina Häggs mycket berättigade
              fråga kan man titta på de redogörelser som kommer exempelvis från
              Europarådet eller från den parlamentariska församlingen OSSE.
              I det arbete som görs av våra ministrar, företrädare och ambassadörer
              i FN och inom ramen för Europeiska unionen ligger alltid arbetet
              för mänskliga rättigheter otroligt högt på dagordningen. Det är
              en lång tradition som brukar vara blocköverskridande i allra högsta
              grad. Från svensk sida kan jag säga att alla partier utom ett
              här inne sätter mänskliga rättigheter och alla människors lika
              rättigheter högst på dagordningen.
            </seg>
            <seg xml:id="i-149604c2052bea1b-0">
              Jag skulle vilja säga att detta arbete fortsätter i allra högsta
              grad. Det ligger fortsatt som en prioritering från riksdagen,
              och det ligger också som en hög prioritering för våra parlamentariska
              delegationer i olika internationella samarbetsorgan.
            </seg>
          </u>
          <note type="speaker" xml:id="i-781dc1429ad4ba55-0">
            Anf. 130 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-10">
            <seg xml:id="i-1024c320b313dc7f-0">
              Fru talman! Vi har ofta en samsyn när det gäller att stå upp
              för mänskliga rättigheter. Det kan gälla hbt-frågor, och det kan
              gälla andra frågor. Men för att vi ska kunna ha en samsyn och
              stå starka krävs det att vi gör vår hemläxa, och till skillnad
              från nästan alla andra länder i Europa har Sverige inte någon
              myndighet för mänskliga rättigheter.
            </seg>
            <seg xml:id="i-fae005ef2aab97b8-0">
              Jag vill inte slå fast att det måste vara exakt i den formen
              eller strukturen som arbetet för mänskliga rättigheter bedrivs
              mest. Men den splittrade situation och det ostrukturerade arbete
              som vi har i dag ger såklart på sikt – och har kanske redan gett
              – utslaget att vi inte har kunnat stå upp för mänskliga rättigheter
              i konkreta situationer på samma sätt som vi skulle ha kunnat om
              vi hade gjort vår hemläxa och vårt grundarbete och om vi hade
              haft en struktur. Det måste vi komma till rätta med. Vill Fredrick
              Federley ställa upp på ett sådant arbete?
            </seg>
          </u>
          <note type="speaker" xml:id="i-675134f80b502030-0">
            Anf. 131 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-8">
            <seg xml:id="i-eb4a32bf2d5f2a36-0">
              Fru talman! Här tror jag att Carina Hägg och jag har diametralt
              olika ståndpunkter. Jag menar att arbetet för mänskliga rättigheter
              måste genomsyra allt vad vi gör. Det måste handla om socialnämndens
              arbete i en enskild kommun. Det måste handla om vad våra FN-delegationer
              gör. Det måste handla om vad vår utrikesminister, vår statsminister
              och vår miljöminister gör.
            </seg>
            <seg xml:id="i-e819e271c16b7aa0-0">
              På samma sätt som vi har kommit att ändra jämställdhetsdebatten
              och hbt-debatten till att inte vara enskilda element som vi ska
              ha en aktuell debatt om ska dessa områden genomsyra all politik.
              Därför tror jag att det är mer begåvat att se till att detta finns
              på varje sakpolitiskt område.
            </seg>
          </u>
          <note type="speaker" xml:id="i-c00e89bf8ffccda5-0">
            Anf. 132 BÖRJE VESTLUND (S) replik:
          </note>
          <u who="borje_vestlund_809cde" xml:id="i-c2e8b054b7f08ce4-0">
            <seg xml:id="i-ee79038c163b6f57-0">
              Fru talman! Jag tror att det är bra att vi har en debatt om Europafrågorna
              i det här parlamentet. Jag tycker också att Fredrick Federley
              i mångt och mycket har gett uttryck för den gemensamma uppfattning
              som de flesta av oss här har när det gäller vad vi ska använda
              EU till. Använd EU till det som det är bäst på, och låt inte EU
              styra detaljerna för mycket.
            </seg>
            <seg xml:id="i-549a803f818a2c79-0">
              Fru talman! Med detta sagt skulle jag vilja ställa en fråga till
              Fredrick Federley. Det har träffats en rad stora överenskommelser
              de senaste åren. De har inte minst handlat om klimatet. Men i
              stället för att vara spjutspetsen, som ska vara det vassa, breder
              man ut sig mer och mer och blir nästan som en klubba och gör alla
              möjliga detaljstyrningar. Jag känner inte att Fredrick Federley
              och Centerpartiet har varit pådrivande för att vi ska få bort
              den detaljstyrning som förekommit mycket i EU:s verksamhet de
              senaste åren. Vad har Fredrick Federley för uppfattning där?
            </seg>
          </u>
          <note type="speaker" xml:id="i-951de74ea03cfaf8-0">
            Anf. 133 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-9">
            <seg xml:id="i-a37a3f876f8bc9be-0">
              Fru talman! Tack för frågan, Börje Vestlund! Jag måste också
              säga att jag hade en mycket hög ambition med mitt anförande, och
              jag hann bara säga en tredjedel av det jag hade tänkt säga på
              den begränsade tid vi har. Jag hade velat komma in på en del saker
              som bör smalas av.
            </seg>
            <seg xml:id="i-276e6f4a595ce1b0-0">
              Börje Vestlund sitter också i EU-nämnden, precis som jag. Du
              vet ju, Börje, att vi där ger förhandlingsmandat till regeringen,
              men vi kommer hela tiden in på en rad saker som ligger på detaljnivå.
              Man har till exempel diskuterat hur EU ska kunna arbeta för att
              uppmuntra kommuner att anlägga bättre parker så att kommuninvånarna
              är ute och motionerar mer, och vi har pratat saltintaget hos Europamedborgare.
              Jag menar att detta är typiska saker som inte hör hemma där. Jag
              tror också att det är en stor fara rent generellt. I fredags diskuterade
              vi ekonomiska frågor, och det gäller att hålla det strikt till
              transparensfrågor och hur man hanterar budgetsiffror på ett likvärdigt
              sätt. EU ska inte ge oss ramar för hur vi ska sköta vår finanspolitik,
              till exempel.
            </seg>
          </u>
          <note type="speaker" xml:id="i-47df318fe7878767-0">
            Anf. 134 BÖRJE VESTLUND (S) replik:
          </note>
          <u who="borje_vestlund_809cde" xml:id="i-c2e8b054b7f08ce4-1">
            <seg xml:id="i-a1532b41872ac2d4-0">
              Fru talman! Vi kanske ska påminna kammaren om att det finns någonting
              som heter frukostdirektivet också, icke att förglömma.
            </seg>
            <seg xml:id="i-3936da8c9120ad1d-0">
              Den andra frågan som jag vill ta upp gäller handelsfrågor. Vi
              har sett att man under lång tid har tyckt att den inre marknaden
              borde skärpas upp. Sedan hinner man knappt fatta beslut om hur
              den ska skärpas upp innan nästa paket för att skärpa upp den kommer.
              Och just nu har det gått åt andra hållet. Nu har man ju fått det
              här handelsavtalet med USA, vilket är jättebra, men nu behöver
              man inte tänka på den inre marknaden eftersom man har handelsavtalet
              med USA. Det gör att EU är ganska hattigt i de här frågorna.
            </seg>
          </u>
          <note type="speaker" xml:id="i-c42eb0fb4149ab74-0">
            Anf. 135 FREDRICK FEDERLEY (C) replik:
          </note>
          <u who="fredrick_federley_cc742f" xml:id="i-a66c34e64748c006-10">
            <seg xml:id="i-cdeff28e9bc51a0c-0">
              Fru talman! Börje Vestlund har rätt i att EU är hattigt i ett
              antal frågor. Jag och Centerpartiet är övertygade om att ju fler
              Europaparlamentariker som har en fyrklöver på axeln, ju fler ministrar
              i råden som har en fyrklöver på axeln och ju fler kommissionärer
              som har en fyrklöver på axeln, desto bättre är det. Samtidigt
              är vi realistiska och säger att vi inte kommer att ha egen majoritet
              i detta parlament, men då gäller det att rösten från Sverige är
              tydlig och samstämmig så att vi tydligt kan påverka kommissionen
              och ministerrådet och har en naturlig dialog mellan parlamentet
              här och parlamentet i Bryssel.
            </seg>
          </u>
          <note type="speaker" xml:id="i-12dc0c81c08f32a4-0">
            Anf. 136 CARIN RUNESON (S):
          </note>
          <u who="carin_runeson_453272" xml:id="i-e7a174fc3f9af404-0">
            <seg xml:id="i-e8d64ad4c4f4b09b-0">
              Fru talman! Det torde stå tämligen klart för alla att det är
              omöjligt att klara av konststycket att diskutera mänskliga rättigheter
              och få med allt som är viktigt på den utmätta tiden sex minuter.
              Därför har jag valt att begränsa mig till tre olika frågor på
              MR-området. Sedan får jag återkomma till andra viktiga frågor
              på det området när vi behandlar nästa MR-betänkande i utrikesutskottet.
            </seg>
            <seg xml:id="i-3fadcea7f8d6ff9a-0">
              Fru talman! Jag tänker börja med ESK-konventionen. FN:s konvention
              om de ekonomiska, sociala och kulturella rättigheterna innehåller
              rättigheter som hör ihop med de grundläggande behov som vi alla
              har. Konventionen tar upp rätten till arbete, rätten till en tillfredsställande
              levnadsstandard och rätten till utbildning. Stater som har anslutit
              sig till konventionen ska till fullo använda sina tillgängliga
              resurser för att säkerställa att konventionens rättigheter förverkligas.
            </seg>
            <seg xml:id="i-0ba1ac3d48002e98-0">
              Ett viktigt arbete har också gjorts för att skapa tilläggsprotokollet
              till ESK-konventionen. Tyvärr har Sverige varken ratificerat eller
              signerat tilläggsprotokollet. Däremot har man lämnat en röstförklaring
              där man framhållit att man inte är övertygad om att en enskild
              klagorätt är det bästa sättet att främja de ekonomiska, sociala
              och kulturella rättigheterna. Man påstår vidare att ESK-rättigheternas
              karaktär skulle göra det svårt att med precision ange när en kränkning
              skulle anses ha begåtts.
            </seg>
            <seg xml:id="i-9c038e68d23bcf5d-0">
              Det är alldeles tydligt att regeringen, som i alla sammanhang
              säger sig arbeta för mänskliga rättigheter, inte avser att underteckna
              tilläggsprotokollet till ESK-konventionen. För mig är det svårt
              att förstå den borgerliga regeringens hållning. Om man arbetar
              för mänskliga rättigheter, varför då göra halt vid något som är
              viktigt, i det här fallet tilläggsprotokollet? Är det inte dags
              nu, utrikesministern, att Sverige undertecknar tilläggsprotokollet?
              40 länder har gjort det. Varför gör inte Sverige det?
            </seg>
            <seg xml:id="i-f32da361bac15041-0">
              Fru talman! Nu tänker jag gå vidare till Afghanistan och säga
              något om kvinnornas situation där. Sveriges engagemang när det
              gäller Afghanistan är stort samtidigt som utmaningarna är enorma.
              Det är en historisk erfarenhet, som också stöds av forskning,
              att kvinnors deltagande i fredsprocessens alla delar är avgörande
              för att nå en hållbar fred och en långsiktig säkerhet för alla.
              Trots detta visar Sveriges implementering av handlingsplanen för
              FN:s resolution 1325 i insatsen i Afghanistan brister. Bland annat
              saknas en genomgripande analys av den mycket speciella kontext
              för kvinnors rättigheter som Afghanistan utgör. Det visar bland
              annat organisationerna Kvinna till Kvinna och Svenska Afghanistankommittén
              i en av sina rapporter, Missing the Target , som kom ut i fjol,
              2012.
            </seg>
            <seg xml:id="i-cdb0ea976c0efe6e-0">
              Sverige behöver förstärka sina internationella, diplomatiska
              och politiska ansträngningar för att öka kvinnors deltagande i
              beslutsfattande på alla nivåer och säkerställa att kvinnor alltid
              deltar i fredsförhandlingar och internationella konferenser om
              landets framtid. Det här är också en fråga om mänskliga rättigheter.
              Jag undrar om utrikesministern och regeringen kommer att ta några
              initiativ för att få till stånd en internationell överenskommelse
              om att kvinnor alltid ska delta i förhandlingar och konferenser
              om Afghanistans framtid.
            </seg>
            <seg xml:id="i-05e7deeddf99ec7e-0">
              Fru talman! Slutligen kan vi konstatera att vi i Sverige under
              en lång följd av år har gått i spetsen för de mänskliga rättigheterna.
              Vi har traditioner och namnkunniga personer att vara stolta över
              när det gäller att försvara de mänskliga rättigheterna, till exempel
              Olof Palme, Sten Andersson och Anna Lindh. Vi har också haft engagerade,
              respekterade och kunniga tjänstemän på bland annat UD som hållit
              MR-fanan högt i olika sammanhang.
            </seg>
            <seg xml:id="i-6f407c7b6d5826cb-0">
              Mellan 2006 och 2010 hade Sverige en MR-ambassadör i Jan Axel
              Nordlander, men efter 2010 har vi inte haft någon utsedd ambassadör
              med den här viktiga portföljen. Jag blir glad om jag har fel på
              den här punkten, utrikesministern, men om inte är min fråga till
              utrikesministern: Är inte MR-frågorna tillräckligt viktiga för
              att vi ska ha en ambassadör på det området?
            </seg>
          </u>
          <note type="speaker" xml:id="i-237a4ae893ac1691-0">
            Anf. 137 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-13">
            <seg xml:id="i-4cee5b60332cf4f6-0">
              Fru talman! Det handlar snarast om en sakupplysning. Jo, vi har
              haft en sådan. Det var Hans Dahlgren, om han är bekant, som efterträdde
              i den funktionen. Men sedan dess försöker vi nu att integrera
              MR-arbetet tydligare i det arbete som vi bedriver inom ramen för
              de bilaterala dialogerna och inom ramen för vår enhet för folkrätt
              och mänskliga rättigheter. Vi har dessutom en lite annorlunda
              politik såtillvida att i stället för att ha ett antal nationella
              dialoger om MR – rätt få, egentligen bara tre stycken tror jag
              – försöker vi nu stödja att Europeiska unionen inleder kraftfulla
              dialoger om mänskliga rättigheter. Kina är ett lysande exempel
              på detta.
            </seg>
            <seg xml:id="i-b62b301edfb5ee78-0">
              Så, jo, vi är aktiva. Ja, vi har förändrat arbetet lite. Ja,
              jag tror att vi blir effektivare så.
            </seg>
          </u>
          <note type="speaker" xml:id="i-c3f41bbbb5ca2bc1-0">
            Anf. 138 CARIN RUNESON (S) replik:
          </note>
          <u who="carin_runeson_453272" xml:id="i-e7a174fc3f9af404-1">
            <seg xml:id="i-9591eb4e0548f58d-0">
              Fru talman! Tack för det svaret, utrikesministern! Det låter
              väldigt bra att det är så.
            </seg>
            <seg xml:id="i-0a8299b24502a424-0">
              Jag tycker att de här frågorna är oerhört viktiga. De är viktiga
              för alla, för oss i Sverige och runt om i världen. Naturligtvis,
              vilket har sagts flera gånger i den här debatten, angår MR-frågorna
              inte bara vissa politiker eller vissa områden inom samhället,
              men jag tycker ändå att det kunde vara på sin plats att ha en
              särskilt ansvarig person för just MR-frågorna. Jag tror inte att
              det blev sämre av att Hans Dahlgren, som jag tyvärr hade glömt
              bort, eller Jan Axel Nordlander var MR-ambassadörer.
            </seg>
          </u>
          <note type="speaker" xml:id="i-36a52213190badd7-0">
            Anf. 139 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-14">
            <seg xml:id="i-ec9cc7fd0d3bdbc1-0">
              Fru talman! Hans Dahlgren ska absolut inte glömmas bort, och
              det tror jag inte var avsikten heller. Men den viktiga förändring
              som har skett är att vi inom Europeiska unionen har utsett en
              speciell representant vad gäller mänskliga rättigheter, den före
              detta grekiske utrikesministern Lambrinidis. Vi försöker på olika
              sätt att stödja honom och se till att vi får kraftfulla MR-dialoger
              från EU i dess helhet, som alltså representerar 28 länder i stället
              för bara ett. Där ligger rätt mycket av den nya tyngdpunkten i
              vårt arbete. Det tror jag ger ökad kraft. Sverige stöder, påverkar
              och driver detta arbete.
            </seg>
          </u>
          <note type="speaker" xml:id="i-48f108e4e24451f5-0">
            Anf. 140 CARIN RUNESON (S) replik:
          </note>
          <u who="carin_runeson_453272" xml:id="i-e7a174fc3f9af404-2">
            <seg xml:id="i-31c519804671804e-0">
              Fru talman! Att EU har fått ett särskilt sändebud med just de
              här uppgifterna har jag också sett. Det står tydligt att uppdraget
              är att förstärka effektiviteten och synligheten i EU:s arbete
              med MR. Där har jag faktiskt läst på. Men jag tycker ändå att
              det kunde vara på sin plats med en särskilt utsedd person inom
              svensk MR-politik.
            </seg>
          </u>
          <note type="speaker" xml:id="i-b30033c74defcb8c-0">
            Anf. 141 CECILIE TENFJORD-TOFTBY (M):
          </note>
          <u who="cecilie_tenfjord-toftby_abbfd1" xml:id="i-7a06c4362478b5f2-0">
            <seg xml:id="i-7d343c536b68d8b4-0">
              Fru talman! Europa har gått igenom en tuff tid. Några av EU:s
              länder har fortfarande svårt att vända den negativa utvecklingen.
              Arbetslösheten är för hög, offentliga utgifter balanseras inte
              av inkomster, välfärden är i fara och människor protesterar mot
              en ständigt tuffare vardag.
            </seg>
            <seg xml:id="i-17045c84f7135c02-0">
              Sverige har genom att föra en klok politik med arbetslinjen i
              centrum klarat sig betydligt bättre än många andra. Vi kan satsa
              när andra fortfarande måste skära ned.
            </seg>
            <seg xml:id="i-c31e57e97165078c-0">
              Samtidigt som Europa kämpar växer sig konkurrensen från omvärlden
              ständigt hårdare. I svallvågorna av den globala krisen växer även
              kritiken mot EU. Länder som Storbritannien varslar om folkomröstning
              om landets medlemskap, och krisländerna är motvilliga till att
              göra de åtstramningar som krävs.
            </seg>
            <seg xml:id="i-ac6ef40fdffad286-0">
              Fru talman! I den ibland högljudda kritiken mot EU är det viktigt
              att se att EU kanske är mer betydelsefullt för oss nu än någon
              gång tidigare. Den ständigt växande globala konkurrensen kräver
              att Europas samarbete utvecklas och blir vassare. Vi måste öka
              Europas konkurrenskraft och satsa mer på forskning och utveckling
              och på att få Europas invånare i arbete.
            </seg>
            <seg xml:id="i-3aa723688666bdc7-0">
              Vi har historiskt sett varit bortskämda med att Europa är högre
              utvecklat än stora delar av den övriga världen. Denna verklighet
              förändras nu i ständigt snabbare takt. Konkurrensen från till
              exempel Kina gör sig påmind, inte bara när det gäller billig produktionskapacitet
              utan även när det gäller högteknologiska produkter. Det är något
              som svenska företag inom it-sektorn i Sydostasien nu känner väldigt
              tydligt.
            </seg>
            <seg xml:id="i-043512df7e81a596-0">
              Konkurrensen på världsmarknaden måste påverka hur vi ser på EU:s
              utmaningar. Ingen vill förlora sitt jobb, sin välfärd, sin framtid.
              Vi måste vända utvecklingen inom EU för att klara konkurrensen
              från den övriga världen.
            </seg>
            <seg xml:id="i-5ff148e42424edf2-0">
              Fler i Europa måste arbeta. Vi måste inte bara pressa tillbaka
              arbetslösheten, utan även de som står utanför statistiken, ofta
              kvinnor, måste in på arbetsmarknaden. På till exempel Malta är
              sysselsättningsgraden bland kvinnor 49 procent. Det är på tok
              för lågt. Det går inte heller att ha en pensionsålder på 55 år
              som gäller för stora grupper i Grekland. Ska vi klara oss i den
              globala konkurrensen måste arbetslinjen gälla för hela Europa.
            </seg>
            <seg xml:id="i-422a4245c1803a6b-0">
              Fru talman! Vi har rätt att vara stolta över vår arbetslinje.
              Vi har en arbetsmarknad där kvinnors sysselsättningsgrad är 75
              procent. Sverige är faktiskt det enda landet inom EU som klarar
              av att nå just det målet. Den nationella debatten om möjligheten
              och behoven av att arbeta längre upp i åren visar även den att
              vi är medvetna om de utmaningar som vi står inför. En amerikan
              som arbetar som chef på ett stort svenskt globalt företag säger
              så här om oss svenskar: Be humble but not shy.
            </seg>
            <seg xml:id="i-a930e7abfc385064-0">
              Synen på vad som måste till för att lyfta Europas utveckling
              delas av våra grannar här i norr. Den nordliga delen av EU är
              i dag den starkaste tillväxtregionen inom unionen. Det inkluderar
              inte bara de nordiska länderna utan även, och kanske särskilt,
              våra baltiska grannar.
            </seg>
            <seg xml:id="i-0cf716e3f23f9e1f-0">
              Ibland hörs röster som säger att det nordiska samarbetet i och
              med vårt inträde i EU har blivit mindre viktigt. Jag vill hävda
              att det är tvärtom. När vi ser på regionernas ständigt ökande
              betydelse inom EU bör vi här uppe i norr se vår möjlighet att
              genom ett nära samarbete vara med och påverka EU:s utveckling
              i en positiv riktning.
            </seg>
            <seg xml:id="i-4e4c787a14df6db6-0">
              Som enskilda länder är vi duktiga och har mycket klokt att tillföra
              EU, men som en samlad nordlig region har vi även kraften att göra
              våra röster hörda och få till de förändringar som måste till för
              att Europa också i framtiden ska förbli en del av världen där
              arbete finns för alla och välfärd är en självklar rättighet.
            </seg>
            <seg xml:id="i-aa047869b43a5b8f-0">
              För att åstadkomma detta behövs att vi i EU:s nordliga områden
              samlar våra krafter, strider för de lösningar vi tror på och tar
              arbetslinjen ut i Europa.
            </seg>
            <seg xml:id="i-e091f0a52c7b3c03-0">
              Fru talman! Vi har mycket att komma med och mycket kvar att lära.
              I europeiska sammanhang måste vi stå upp för det som vi tror är
              lösningen på utmaningarna. På samma sätt som de europeiska länderna
              behöver varandra och EU för att klara den globala konkurrensen
              bör vi dra nytta av att samarbeta i den nordliga regionen, Europas
              tillväxtmotor. Europa behöver en stark nordlig röst. Genom den
              kan vi ge Europa och de människor som bor här nytt hopp.
            </seg>
          </u>
          <note type="speaker" xml:id="i-a53829de749533ed-0">
            Anf. 142 BÖRJE VESTLUND (S) replik:
          </note>
          <u who="borje_vestlund_809cde" xml:id="i-c2e8b054b7f08ce4-2">
            <seg xml:id="i-ef01b9a017252f6d-0">
              Fru talman! Det var mycket klokt som Cecilie Tenfjord-Toftby
              sade i det här anförandet. Problemet är bara hur man ska göra
              det. Det här är vår stora utmaning. Det är väl ingen i den här
              kammaren, och knappast utanför den här kammaren heller, som tycker
              att det är bra med den situation som råder i EU. Vi tycker väldigt
              mycket, men vad ger vi för redskap till framför allt södra Europa
              för att de ska kunna utveckla sin arbetsmarknad, sin välfärd och
              sin konkurrenskraft? Det är lätt för oss att stå och kritisera
              både det ena och det andra som har hänt i de länderna, men vad
              ger vi dem för verktyg?
            </seg>
            <seg xml:id="i-56a7b381f5aff43a-0">
              Det andra som jag tycker är lite tröttsamt i den europeiska debatten
              är detta ständiga prat om hotet från Kina och att det skulle vara
              avgörande för hur vi ska utforma vår politik. Låt oss se att vi
              faktiskt också är väldigt konkurrenskraftiga i världen om man
              ser till Europa som helhet.
            </seg>
          </u>
          <note type="speaker" xml:id="i-7ef3769c440007bd-0">
            Anf. 143 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-7a06c4362478b5f2-1">
            <seg xml:id="i-150d23d4e3ad2014-0">
              Fru talman! Jag börjar med det sista. Jag kom precis tillbaka
              från en talmansresa i Malaysia och Singapore där de absolut känner
              av att den kinesiska ekonomin växer sig starkare och ständigt
              gör sig påmind. Men man ska inte blanda ihop saker och tro att
              jag inte tycker att Europa är konkurrenskraftigt. Vi är konkurrenskraftiga.
              Men bara för att vi är det i dag betyder det inte att vi kommer
              att vara det i fortsättningen om vi inte tar utmaningarna från
              omvärlden på allvar.
            </seg>
            <seg xml:id="i-9e5d5901f05c266d-0">
              Vi måste se till att utvecklas och vara medvetna om vad som händer.
              En sak som jag hörde från de svenska företag som vi mötte när
              vi var i väg var: Vi önskar starkare närvaro från EU:s politiker.
              Man pratar inte om export till Sverige, utan man pratar om export
              till EU. Därför måste vi ha en starkare närvaro från EU på de
              nya marknaderna.
            </seg>
          </u>
          <note type="speaker" xml:id="i-42e49b7d3442b399-0">
            Anf. 144 BÖRJE VESTLUND (S) replik:
          </note>
          <u who="borje_vestlund_809cde" xml:id="i-c2e8b054b7f08ce4-3">
            <seg xml:id="i-b7dfaba7d70a85f1-0">
              Fru talman! Jag kan hålla med om det sista, att vi behöver en
              större närvaro i Sydostasien men också i många andra delar av
              vår värld, till exempel i Sydamerika. Andra regioner växer väldigt
              snabbt nu.
            </seg>
            <seg xml:id="i-151103325ec295f4-0">
              Det var egentligen inte min huvudfråga. Jag kunde bara inte låta
              bli att nämna det. Min huvudfråga var: Hur ska man kunna göra
              detta? Vi kan stå här och säga att vi är mycket bättre än södra
              Europa. Hur ska vi då kunna se till att de kommer i kapp oss?
              Det tycker jag inte att vi får några svar på i den här debatten.
            </seg>
          </u>
          <note type="speaker" xml:id="i-2bdeb11fc9330274-0">
            Anf. 145 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-7a06c4362478b5f2-2">
            <seg xml:id="i-04c41473a05856ce-0">
              Fru talman! När vi tittar på Europa som det ser ut i dag kan
              vi genom siffror se vilka områden och regioner som klarar sig
              bra. Då ser vi att den nordliga regionen med de nordiska länderna,
              även Norge är med där även om de inte är med i EU, och de baltiska
              länderna är den del av Europa som i dag klarar sig bäst.
            </seg>
            <seg xml:id="i-99e1bf472ccff15e-0">
              Då får vi inte vara blyga. Vi ska vara ödmjuka, men vi måste
              få lov att hävda att arbetslinjen – det som faktiskt har tagit
              Sverige genom en krissituation – är det som skulle kunna vara
              lösningen även för resten av Europa.
            </seg>
          </u>
          <note type="speaker" xml:id="i-6cbc0a0fed00861f-0">
            Anf. 146 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-ab7aba747005c185-0">
            <seg xml:id="i-a88ed4d096a34a6b-0">
              Fru talman! Dagens debatt har handlat om vår omvärld, och vi
              har ofta varit långt bort i vår omvärld. Jag tänkte hålla mig
              i den nära omgivningen, Norden. Jag blev glad att Cecilie Tenfjord-Toftby
              berörde det i sitt inlägg.
            </seg>
            <seg xml:id="i-b40c45a57090fded-0">
              Norden har drygt 25 miljoner invånare. Vi är världens tionde
              största ekonomi, och i ett europeiskt perspektiv är vi på en femteplats.
              I ljuset av det borde vi fråga om vi tar vara på den potentialen.
              Mitt svar är nej. Jag tycker inte att vi fullt ut tar vara på
              Nordens samlade möjligheter. Ofta kör vi nationella spår, tyvärr
              ofta också med dolda agendor. Det håller inte. Ett samarbete handlar
              om win–win och kan aldrig bli framgångsrikt om inte ärlighet och
              öppenhet råder.
            </seg>
            <seg xml:id="i-404f1b51b6d6cb4a-0">
              Vi kan dra oss till minnes den legendariske landshövdingen i
              Norrbottens län Ragnar Lassinantti när han 1965 talade om Norden
              i ett radiokåseri. Han sade ungefär så här: De flesta gränser
              är mänskliga verk. Det kan handla om nationsgränser, regiongränser,
              religiösa gränser och politiska gränser, och tyvärr tänker vi
              alltför ofta längs med gränser, sällan över. Det var mycket kloka
              ord för snart 50 år sedan. Lassinanttis ord borde vi politiker
              som verkar i de nordiska länderna ta fasta på. Att tänka över
              gränser och verka med öppenhet borde vara en utgångspunkt för
              vårt handlande.
            </seg>
            <seg xml:id="i-c4af4e9c0e1c6505-0">
              Norden har alla möjligheter att bli Europas viktigaste tillväxtregion.
              Men, fru talman, det kräver tydlighet, målmedvetenhet och en gemensam
              kraftsamling från regering, riksdag, näringsliv, organisationer,
              alla parter. I de nordiska länderna finns stora råvarutillgångar,
              kunskap och kompetens inom många områden samt stabila samhällssystem
              som många andra saknar. Norden kan bli det lok som drar ekonomierna
              i Europa, och det behövs minsann när det krisar, inte minst kring
              Medelhavets stränder. Norden kan lysa och visa vägen. Men det
              kräver målmedvetenhet, en riktning och en gemensam kraftsamling.
              Vi måste ta vara på de gemensamma krafter som finns inom hela
              Norden, inte minst uppe i de nordliga delarna.
            </seg>
            <seg xml:id="i-fb0f319e996159e1-0">
              Fru talman! Vi behöver ett nordiskt handlingsprogram för utveckling
              av näringsliv, utbildning, forskning, kommunikationer, infrastruktur,
              miljöteknik, handel med mera. Sverige kan tillsammans med de övriga
              nordiska länderna visa vägen och ge Europa framtidstro i en allt
              hårdare internationell konkurrens.
            </seg>
            <seg xml:id="i-8ba50ee946df08f4-0">
              Fungerande kommunikationer är A och O. Jag har själv sett betydelsen
              av alla broar som byggts över Torne älv mellan Sverige och Finland.
              Det behövs dock även bättre tvärförbindelser inom flyget. Det
              är inte acceptabelt att det i dag tar längre tid att ta sig till
              Tromsö från de norra regionerna än till Gran Canaria. Det går
              snabbare att ta sig till Bangkok än till Murmansk. Det är alldeles
              för lite tänk i östvästlig riktning. Det behövs en samsyn kring
              dessa frågor och samverkan även inom järnvägssystem och it-kommunikation.
            </seg>
            <seg xml:id="i-f32a5f4527ae4b5e-0">
              Det finns många goda exempel på samverkan. Jag tänker särskilt
              på Öresundsregionen och den gemensamma handelsplats som Haparanda-Tornio
              har blivit. Jag har erfarenhet av att verka över gränser, och
              jag vet att det skapar kraft. Haparanda-Tornio är en av Barentsområdets
              starkaste handelsplatser.
            </seg>
            <seg xml:id="i-bc1bf0d2965a7e93-0">
              Barentsregionen är en av världens rikaste råvarubaser. Men för
              att vara med och dra nytta av detta behövs ett starkt Norden.
              Norden kan bli en oerhört betydelsefull aktör och dra Europa framåt
              om man är aktiv också inom Barentsområdet. Jag utgår från att
              utrikesminister Bildt, som då och då besöker Norrbotten, helt
              och fullt delar min uppfattning om möjligheterna till ett starkt
              nordiskt samarbete och dess betydelse som förebild för hela Europa.
            </seg>
            <seg xml:id="i-b5e3c921da91fbe5-0">
              Jag skulle vilja travestera en känd president i USA och säga:
              Norden. Ja, vi kan! Men vi måste lägga till: Vi vill! Och vi måste
              lägga till: Nu går vi till handling! Det behövs mycket mer verkstad,
              utrikesministern. Det räcker inte med fina middagar och presskonferenser
              med referat till förtroliga samtal i de slutna rummen. Ett program
              för samarbete och utveckling måste också innehålla konkreta åtgärder
              som till exempel avveckling av handelshinder över gränser, specialiserade
              utbildningar och forskningscentrum. Vi har universitet som är
              framstående däruppe. Jag tänker på Luleå tekniska universitet,
              Uleåborgs universitet och Tromsö universitet.
            </seg>
            <seg xml:id="i-7e5ecde7ee70b9dc-0">
              Nu behövs konkret handling. Låt oss ta vara på möjligheterna
              och göra Norden till Europas ledande tillväxtregion. Det får inte
              präglas av den passivitet som regeringen visar. En socialdemokratisk
              regering nästa höst kommer icke att vara passiv i dessa sammanhang.
            </seg>
            <seg xml:id="i-0b8c71dc31302042-0">
              Det medlemskap vi har haft i EU har till stor del handlat om
              det som sker i Bryssel. Nu vågar vi tala om Norden. Det tyder
              på att man är klokare i dag än man var i går.
            </seg>
          </u>
          <note xml:id="i-62bfeb4317cc41d3-2">
            I detta anförande instämde Urban Ahlin (S).
          </note>
          <note type="speaker" xml:id="i-cd251d921a6f506a-0">
            Anf. 147 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-15">
            <seg xml:id="i-e6ba584c30249307-0">
              Fru talman! Jag kan hålla med om nästan allt som sades. Denna
              regering har arbetat mer aktivt än någon annan på länge för det
              nordiska samarbetet, för det nordisk-baltiska samarbetet, för
              det arktiska samarbetet och för Barentssamarbetet.
            </seg>
            <seg xml:id="i-88dc3d48c42c68c4-0">
              Det är riktigt som Sven-Erik Bucht säger, att när man kommer
              till Norrbotten blir det ofta bra middagar. Haparanda är alls
              inget undantag. Det enda konkreta jag kunde uppfatta när han föreslog
              förändrad politik var möjligtvis färre middagar. À la bonne heure,
              om vi tar detta som ett förslag från Socialdemokraterna.
            </seg>
            <seg xml:id="i-5a0fec3913e6d854-0">
              Det är viktigt att vi har engagemanget gemensamt. Denna region,
              Östersjöregionen och den nordiska regionen, är världens åttonde
              största ekonomi. Vi har varit väldigt duktiga. Vi är i toppen
              av Europa. Vi kan bli ännu bättre.
            </seg>
            <seg xml:id="i-3d5a700d88068218-0">
              Om bara några veckor är jag i Tromsö för Barentsrådets sammanträde.
              Jag hoppas att jag får middag där också. Därefter är jag i Oslo
              för Nordiska rådets sammanträde, och jag hoppas att det blir middag
              även där. Det är dock inte det som är huvudsaken, utan det är
              politiken. Där kan vi arbeta tillsammans, kanske ännu bättre än
              hitintills.
            </seg>
          </u>
          <note type="speaker" xml:id="i-a88a9f6b70fa3c45-0">
            Anf. 148 SVEN-ERIK BUCHT (S) replik:
          </note>
          <u who="sven-erik_bucht_da1a1d" xml:id="i-ab7aba747005c185-1">
            <seg xml:id="i-f194387bc271a189-0">
              Fru talman! Det finns behov av lite självrannsakan från regeringens
              sida. Vad blev det av det gemensamma regeringssammanträdet i Tavastehus
              i samband med märkesåret? Det blev ett chicken race om vem som
              har lägst bolagsskatter i Norden.
            </seg>
            <seg xml:id="i-9014f893ff76aa21-0">
              Nu pågår en tävling om vem som har lägst energiskatter och en
              tävling om vilket land som kan prestera de lägsta avgifterna för
              mineralbrytning. Är det samarbete? Är det att ta till vara Nordens
              samlade möjligheter? Mitt svar på den frågan är nej. Det behövs
              en aktiv regering i dessa sammanhang.
            </seg>
          </u>
          <note type="speaker" xml:id="i-45ee449ab5a832b9-0">
            Anf. 149 Utrikesminister CARL BILDT (M) replik:
          </note>
          <u who="unknown" xml:id="i-68c5cacf31b09a7e-16">
            <seg xml:id="i-bdac40a3a930c22b-0">
              Fru talman! Så är det absolut. Vad blev det av detta? Jo, vi
              började attrahera andra investeringar utanför de traditionella
              råvarusektorerna. Jag tycker fortfarande att de är viktiga, och
              det vet frågeställaren att jag tycker.
            </seg>
            <seg xml:id="i-b83bb6ad8912f8d6-0">
              Finland har attraherat stora investeringar av Google. Sverige
              har attraherat stora investeringar av Facebook. Vi visar att de
              norra regionerna i Norden inte bara handlar om att bryta malm
              och hugga ned skog utan att de också har en betydande plats i
              den allt viktigare globala digitala ekonomin. Det är konkreta
              framsteg för det nordiska samarbetet och för Sverige.
            </seg>
          </u>
          <note type="speaker" xml:id="i-4507a1b29eca9865-0">
            Anf. 150 SVEN-ERIK BUCHT (S) replik:
          </note>
          <u who="sven-erik_bucht_da1a1d" xml:id="i-ab7aba747005c185-2">
            <seg xml:id="i-d532ceda9f3c7a2f-0">
              Fru talman! Som jag sade i mitt anförande blir samarbetet inte
              bra om man har dolda agendor, om man egentligen tänker göra någonting
              annat. Det visar de saker jag nämnde.
            </seg>
            <seg xml:id="i-8423d1aa9e7783f0-0">
              Kommunikationer är ytterligare en sak – Bottniska korridoren,
              Norrbotniabanan, en anslutning i Norden. Vad har man för dold
              agenda där?
            </seg>
          </u>
          <note type="speaker" xml:id="i-8c58f9a9d0de8b91-0">
            Anf. 151 ULRIK NILSSON (M):
          </note>
          <u who="ulrik_nilsson_f7792c" xml:id="i-b878c9893a0b95be-0">
            <seg xml:id="i-8d2333d0b40c6e59-0">
              Fru talman! I förra veckan var vi ett gäng som besökte Washington.
              Svenska ambassaden hade som tema för året valt globalisering och
              migration. Inför sådana teman kan man fundera över hur någon kommer
              på dem, hur man kopplar ihop vad som ska tas upp. Det fick i alla
              fall mig att lite grann fundera på de drivkrafter som nu finns.
            </seg>
            <seg xml:id="i-c292392b513dc073-0">
              Globalisering innebär en gemensam marknad för att söka de bästa
              lösningarna på problem i världen, en gemensam informationsdelning
              som gör att man har tillgång till lika möjligheter och kan ta
              intryck kors och tvärs världen över. Möjligen kan man säga att
              det borde innebära gemensamma möjligheter, men det finns några
              begränsningar på möjlighetssidan. Dels finns sådant som inte är
              tillåtet i olika länder. Det måste man ta hänsyn till i globaliseringen.
              Dels finns sådant som möjligen är tillåtet i vissa länder men
              som vi tycker att man bör avhålla sig från, såsom rovdrift, utfiskning
              och liknande. Det är sådant man definitivt inte bör vara inblandad
              i.
            </seg>
            <seg xml:id="i-0e49c3687f65b0c9-0">
              Globaliseringen borde också innebära fri rörlighet för människor
              eftersom det är människor som bär de möjligheter och de idéer
              som kan bära vidare. Men där liksom i många andra fall är politiken,
              systemen, i grunden nationella snarare än internationella, vilket
              hindrar möjligheterna, hindrar människors rörlighet, och ibland
              även hindrar rovdrift om de är utförda på ett rimligt sätt.
            </seg>
            <seg xml:id="i-55cff4781c1ee873-0">
              Den andra delen, migrationen, är det som vi brukar avse med rörlighet
              för människor. Går man lite djupare in i ordet ser man att det
              även finns ett annat sätt att definiera migration. Tekniker, biologer
              och fysiker talar gärna om rörelse under inverkan av ett kraftfält,
              alltså en rörelse som driver på i någon riktning, en naturlig
              rörelse, en migrerande rörelse. Det kan gälla bakterier som sprider
              sig eller elektroner i en elektronsvärm. Intressant med den definitionen
              är att den kommer av drivkraften. Sedan kan det finnas barriärer,
              till exempel cellväggar som hindrar att vissa saker migrerar in
              i en cell eller något liknande. På samma sätt finns det i dag
              barriärer, hinder, för rörligheten. Därför ska vi kanske i kombination
              med ordparet globalisering och migration tala om den mycket starka
              drivkraft som tekniken utgör men också om de barriärer som finns.
            </seg>
            <seg xml:id="i-d2a4fd4b62d6db4b-0">
              Tekniken, inte minst informations- och kommunikationstekniken,
              har öppnat stora möjligheter för globaliseringen, öppnat informationsfönstret,
              öppnat kontakterna på ett sätt som inte fanns tidigare. Vi ska
              samtidigt vara ödmjuka och säga att vi visserligen har tekniken,
              men det är inte säkert att de tillämpningar vi har på tekniken
              är de mest välanpassade i andra länder. Där hittar man nämligen
              oftast egna lösningar som är väsentligt smartare och mer välanpassade
              än våra. Men tekniken måste till, tekniken måste släppas fram.
            </seg>
            <seg xml:id="i-ae4dada3167a60ac-0">
              Sedan har vi barriärerna, hindren. Ja, det finns egentligen bara
              ett sätt att säga det på, och det är att vi måste ha frihet under
              ansvar. Vi måste påverka alla världens länder att bygga system
              som tillåter människor att växa, som tillåter friheten. Utrikesministern
              har i dag tagit upp en viktig aspekt i sitt inledningsanförande,
              nämligen friheten på internet och möjligheten att den tekniken
              inte bara blir en fråga om datamaskiner och sladdar utan att också
              innehållet kan spridas över världen, att innehållet kan medverka
              till att frigöra kraft och resurser.
            </seg>
            <seg xml:id="i-65105aec22033364-0">
              För mig var det slående när vi i Tunisien i våras träffade en
              bloggare som sade: Den största skillnaden mot den tidigare regimens
              tid är att även om vi misslyckats i mycket talar alla i dag. I
              dag vågar vi ta till oss information. I dag kan vi i olika sammanhang
              väga samman allt.
            </seg>
            <seg xml:id="i-e649b282315cbbf5-0">
              Därför, fru talman, vill jag när vi i dag har en allmänpolitisk
              debatt säga: Diskutera gärna globalisering, diskutera gärna migration,
              för de är två tendenser i tiden, men glöm aldrig bort de starka
              drivkrafter som ligger i entreprenörer som utvecklar teknik, teknik
              som kan spridas. Glöm inte heller bort att vi i första hand behöver
              frihet, frihet att röra oss, frihet att sprida information, frihet
              att gå vidare.
            </seg>
            <seg xml:id="i-b794b9f80ca49eed-0">
              Så, fru talman, det är i en mycket optimistisk anda jag avslutar
              mitt anförande. Kan vi stå upp för friheten och sprida tekniken
              finns det en framtid för oss.
            </seg>
          </u>
          <note type="speaker" xml:id="i-681df7d2a1dbb831-0">
            Anf. 152 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-13">
            <seg xml:id="i-b57c205970b9de18-0">
              Fru talman! Jag är inte säker på att det finns något politiskt
              motstånd mot att sprida teknik, kunnande och information över
              världen. Jag är inte säker på att det är där den stora konfliktlinjen
              i svensk politik ligger. I den delen kan jag väl ställa upp på
              det som Ulrik Nilsson säger.
            </seg>
            <seg xml:id="i-3f5b347424963f04-0">
              När det gäller globalisering drev den borgerliga Alliansen inför
              valet 2006 frågan om ett globaliseringsråd. Lars Leijonborg tyckte
              att det vore väsentligt att ha ett råd som tittade på hela globaliseringen.
              Globaliseringsrådet har nu gjort sitt arbete och presenterat ganska
              tjocka böcker med synpunkter. En är att Sverige minskat sin representation
              i utlandet, att vi har färre ambassader och färre konsulat runt
              om i världen. Man pekar också på hur lite Sverige anslår i relation
              till andra länder, till exempel Norge, som har en betydligt starkare
              representation än Sverige uttryckt i bnp. Vad anser Ulrik Nilsson
              om det?
            </seg>
          </u>
          <note type="speaker" xml:id="i-5da7538aa6d97eb8-0">
            Anf. 153 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-b878c9893a0b95be-1">
            <seg xml:id="i-903e8b7e347ff8ad-0">
              Fru talman! Har vi minskat vår representation? Det beror lite
              grann på hur man ser på frågan. Jag hoppas ju att svenskarna ska
              ha en större närvaro på den globala marknaden, möjligen till och
              med större än vad Sverige har. Jag tror att de har rätt som påstår
              att de individuella egenskaperna, snarare än den nationella hemhörigheten,
              i en globaliserad värld kommer att bli alltmer avgörande. Det
              viktigaste är därför att skapa ett Sverige där vi är öppna för
              impulser och för intryck så att vi, många svenskar, agerar på
              den globala marknaden, ibland med en blågul hatt, ibland kanske
              med en EU-hatt, ibland möjligen bara med hatten som Urban Ahlin.
              Det betyder mycket för att knyta samman det hela.
            </seg>
          </u>
          <note type="speaker" xml:id="i-f7884642b3e6f76a-0">
            Anf. 154 URBAN AHLIN (S) replik:
          </note>
          <u who="urban_ahlin_3d7d45" xml:id="i-6ee94f908f13438e-14">
            <seg xml:id="i-718e67782bbb4bf7-0">
              Fru talman! Jag använder hatt mycket sällan, däremot är jag helt
              övertygad om att det krävs en utrikesrepresentation i världen
              för att marknadsföra Sverige och se till att vårt varumärke syns.
              Ett exempel där regeringen dragit ned är generalkonsulatet i New
              York. Tillsammans med Albanien och Moldavien är vi de enda som
              inte anser oss ha råd med ett generalkonsulat i världens huvudstad.
              Jag tycker att det är en oklok prioritering.
            </seg>
            <seg xml:id="i-ab9f0075488fba8b-0">
              Eftersom globaliseringen var Ulrik Nilssons stora poäng i hans
              anförande vill jag fråga: Kan du ange ett förslag från Globaliseringsrådet
              som den nuvarande regeringen har genomfört?
            </seg>
          </u>
          <note type="speaker" xml:id="i-7e6e14555620ec51-0">
            Anf. 155 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-b878c9893a0b95be-2">
            <seg xml:id="i-63bec7786111e188-0">
              Fru talman! Att säga att vi inte har någon representation, att
              Sverige som land inte finns företrätt, är att svartmåla lite väl
              mycket. Sverige finns företrätt. Vi syns ganska väl. Inte minst
              beskriver utrikesministern i sitt anförande de områden där vi
              arbetar och engagerar oss. Det är viktigt att vi alla svenskar
              anammar den internationella världen, att vi rör oss där det händer
              snarare än att se till gamla lösningar.
            </seg>
            <seg xml:id="i-f34d1db42caba7fe-0">
              Jag måste erkänna, Urban, att jag tyvärr inte har läst Globaliseringsrådets
              alla böcker. I sak kan jag därför inte säga att det som står på
              s. 38 är löst, men jag vet att globaliseringen är viktig.
            </seg>
          </u>
          <note type="speaker" xml:id="i-f12119fca6fd9fa0-0">
            Anf. 156 ARHE HAMEDNACA (S):
          </note>
          <u who="arhe_hamednaca_8e4e47" xml:id="i-2d4ce9de9c123975-2">
            <seg xml:id="i-57c4bc735d295338-0">
              Fru talman! Medelhavet är sedan många år tillbaka en gravplats
              för flyktingar från Eritrea och andra länder på Afrikas horn,
              utan att detta har uppmärksammats tillräckligt av EU. Det är en
              humanitär katastrof i modern tid. Torsdagen den 3 oktober hände
              den värsta tragedin utanför den italienska ön Lampedusas kust.
              Över 330 eritreanska flyktingar miste sina liv. Nästan alla var
              ungdomar och barn. Nu sörjer hundratals familjer och hela det
              eritreanska folket sina söner och döttrar, som drömde om ett värdigt
              liv i frihet men aldrig nådde den frihet de drömde om. De flydde
              från ett helvetesliv under diktatorn Isaias Afwerki i Eritrea
              för att söka ett annat och bättre liv i en annan del av världen,
              men tyvärr drunknade de i Medelhavet.
            </seg>
            <seg xml:id="i-e0031ede0b693d12-0">
              Grundorsaken till deras flykt är den brutala diktatur som styr
              landet med järnhand. Eritrea är ett land som lever på sin egen
              planet och är totalt isolerat från omvärlden. Landet betecknas
              som ett stort fängelse för sitt eget folk. Personligen tycker
              jag att människor som döms till fängelse ändå ska få sina rättigheter
              tillgodosedda. Eritrea är värre än ett fängelse på grund av en
              despotisk diktatur.
            </seg>
            <seg xml:id="i-d0f724059d70cabf-0">
              Men diktaturens förföljelser stannar inte i hemlandet. De fortsätter
              med hot, trakasserier och mord även mot dem som lever i exil.
              I Sverige lever många personer med ursprung i Eritrea därför att
              de känner att de sedan många år tillbaka inte kan stödja den nuvarande
              eritreanska regimens politik. De har att välja mellan att betala
              2 procent av sin inkomst till regimen eller att utsättas för hot
              och trakasserier. Vissa betalar, medan andra trots dessa hot står
              upp för sin mänskliga rättighet att avstå från att stödja politisk
              verksamhet som de ogillar.
            </seg>
            <seg xml:id="i-7f8952fc7e6d599e-0">
              Det är viktigt att Sverige aktivt motverkar den eritreanska regimens
              trakasserier mot människor som bor i vårt land. Sverige måste
              följa den fortsatta processen i säkerhetsrådet. Lämpliga åtgärder
              måste vidtas för att förhindra att svenska medborgare och andra
              länders medborgare bosatta i Sverige utsätts för hot och trakasserier
              för sin vägran att betala skatt till Eritreas regim.
            </seg>
            <seg xml:id="i-6eb4cd24d1f38750-0">
              Herr ålderspresident! Det finns en resolution från FN som fördömer
              Eritreas agerande i dessa frågor och ålägger Eritrea att upphöra
              med utpressning, hot, våld, bedrägeri samt andra olagliga metoder
              för att kräva in denna tvåprocentiga så kallade diasporaskatt.
              Självklart måste Sverige vidta så starka åtgärder som möjligt
              för att motarbeta denna olagliga verksamhet. Sverige måste följa
              FN:s resolution. Att inte följa FN:s resolution i Sverige och
              i stället ge efter till förmån för diktaturen i Asmeras önskemål
              är djupt olyckligt. Kanada och andra länder följer resolutionen;
              varför kan inte Sverige göra det?
            </seg>
            <seg xml:id="i-10ffbf3cfaa8cfb9-0">
              Jag är besviken på att vi som tror på demokrati och mänskliga
              rättigheter inte vågar stå upp mot en despotisk diktatur och stödja
              det eritreanska folkets kamp för demokrati och respekten för mänskliga
              rättigheter i Eritrea. Jag är också besviken på att Alliansen
              inte visar någon vilja att försvara de svenskeritreaner som förföljs
              av den eritreanska diktaturens ambassad i Helsingfors.
            </seg>
            <seg xml:id="i-e68ce788ee309404-0">
              Tolv år har gått sedan Dawit Isaak fängslades utan rättegång
              i Eritrea. Den tysta diplomati som har varit Sveriges strategi
              i försöken att få Dawit Isaak fri har inte fungerat. Jag och många
              andra undrar vad den tysta diplomatin hittills gett för information
              om Dawit Isaak. Diktaturen i Eritrea har sagt att Eritrea inte
              för några diskussioner med Sverige om Dawit. Med vem driver i
              så fall Sverige och vår utrikesminister den tysta diplomatin?
              Jag tror att Sverige har hamnat i en gisslansituation. På grund
              av den så kallade tysta diplomatin kan vi inte agera öppet mot
              diktaturen i Asmera. Vi kan inte ens följa FN:s resolution för
              att förbjuda den så kallade diasporaskatten. Varför, utrikesministern?
            </seg>
            <seg xml:id="i-ec8ff05da3cae8ed-0">
              Det är dags att Sverige upphör med den tandlösa tysta diplomatin
              och börjar agera med öppna kort. Frågan handlar inte bara om att
              frige Dawit Isaak. Frågan måste handla om huruvida Dawit Isaak
              fortfarande lever och hur han i så fall lever. Det är också dags
              att Sverige följer FN:s resolution och börjar arbetet med att
              förbjuda den så kallade diasporaskatten.
            </seg>
          </u>
          <note type="speaker" xml:id="i-7122d65b7cde5e48-0">
            Anf. 157 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_63309b" xml:id="i-93ba4a842d33d27f-2">
            <seg xml:id="i-736d58fee04b1e2d-0">
              Herr ålderspresident! Det nordiska samarbetet är för oss högt
              prioriterat. Vår utrikesminister Carl Bildt lyfte i sitt anförande
              i dag fram betydelsen av ett starkt samarbete i Norden och även
              den fortsatta utvecklingen av ett starkt Norden. Som ordförandeland
              i Nordiska ministerrådet 2013 tar Sverige avstamp i den nordiska
              samhällsmodellen, en modell som framgångsrikt bidragit till att
              utveckla våra länders tillväxt, välfärd och sammanhållning. Vi
              tror att vi med den i ryggen står redo att vidareutveckla det
              nordiska samarbetet och med samlad kraft möta en ny tids utmaningar.
            </seg>
            <seg xml:id="i-70945ccc954307f1-0">
              Den nordiska modellen har framgångsrikt lyckats kombinera tillväxt
              och sammanhållning. I internationella jämförelser befinner sig
              våra nordiska länder oftast i topp på de flesta områden. De senaste
              årens ekonomiska kriser har ytterligare understrukit vår relativa
              styrkeposition.
            </seg>
            <seg xml:id="i-4d22453b7b906238-0">
              Det nordiska samarbetet har en stark folklig förankring. Samarbetet
              utgår från ett gemensamt kulturarv och vilar på gemensamma värderingar
              i fråga om demokrati, rättvisa och rättsstat. Det nordiska samarbetet
              är politiskt, ekonomiskt och kulturellt förankrat och är viktigt
              i europeiskt och internationellt samarbete. Den nordiska gemenskapen
              arbetar för ett starkt Norden i ett starkt Europa.
            </seg>
            <seg xml:id="i-e0a633dd96a48ba2-0">
              Herr ålderspresident! Trots en god ekonomisk utveckling i Norden
              finns det många människor i våra samhällen som står utanför arbetsmarknaden.
              Det handlar framför allt om unga och om utrikesfödda personer,
              som av olika anledningar har svårt att få fotfäste på arbetsmarknaden.
              För dem blir utanförskapets pris högst påtagligt. Vi kan stärka
              den fria nordiska rörligheten och den gemensamma arbetsmarknaden
              genom att undanröja gränshinder. När våra medborgare får ökade
              möjligheter att flytta, pendla, studera och bedriva näringsverksamhet
              över gränserna i Norden förbättras arbetsmarknadens funktionssätt.
              Det bidrar också till att bryta utanförskap.
            </seg>
            <seg xml:id="i-9443adf7ef9b55c3-0">
              På det hela taget har vi kunnat dra nytta av globaliseringen.
              Men vi har också i hög grad blivit påminda om att välstånd och
              ekonomisk styrka inte är något som nödvändigtvis varar för evigt.
              Vårt näringsliv måste mer än tidigare söka sig till strategiska
              marknader och möta nya konkurrenter. Vi måste slå vakt om den
              internationella frihandeln. Det kommer att ställas nya krav på
              näringslivets och hela samhällets förmåga att anpassa sig, utvecklas
              och hitta nya varor och tjänster. Innovation kommer att bli ett
              av samlingsbegreppen för det breda näringslivspolitiska och samhälleliga
              nytänkande som ska säkra vår konkurrenskraft och den nordiska
              modellen.
            </seg>
            <seg xml:id="i-4bb6bf186a5b1d3e-0">
              Många regioner och kommuner i de nordiska länderna står inför
              mycket stora utmaningar när antalet personer i arbetsför ålder
              minskar, befolkningen blir allt äldre och bristen på kompetent
              arbetskraft växer. Allt färre ska försörja allt fler. För att
              möta den framtida demografiska verkligheten krävs framför allt
              åtgärder för att få fler i arbete, att arbetslivet förlängs och
              att fler kan etablera sig på arbetsmarknaden tidigare.
            </seg>
            <seg xml:id="i-cfd2e122dae23d1e-0">
              De nordiska länderna kan gemensamt utbyta erfarenheter om vilka
              strategier som behövs för att möta de demografiska förändringar
              och de samhällsekonomiska konsekvenser som uppstår. Vi kan också
              skapa en gemensam nordisk plattform för kunskapsuppbyggnad. Den
              nya Stoltenbergrapporten inom hälsoområdet som nu är påbörjad
              kommer också att peka på möjliga samarbetsområden för oss i Norden.
            </seg>
            <seg xml:id="i-85f922d73b17e05b-0">
              Herr ålderspresident! Den ökande urbaniseringen och bortflyttningen
              från utkantsområden är emellertid en utmaning för myndigheterna
              i flera av länderna. Om 40 år kommer det enligt prognoserna att
              bo nästan tre miljoner fler människor i Norden. En aktiv regionalpolitik
              försöker göra det attraktivt att bo i de glest befolkade områdena
              i Norge, Island, Finland och Sverige.
            </seg>
            <seg xml:id="i-2cc60a11441cede4-0">
              För att motverka och avskaffa gränshinder har flera olika funktioner
              skapats. Mer än tio gränshinder mellan de nordiska länderna avskaffades
              under förra året, och beslut fattades om att inrätta en ombudsmannainstans
              för gränshinder. Avskaffandet av gränshinder har gjort att rörligheten
              för den som vill studera, arbeta eller leva i ett annat nordiskt
              land har underlättats. Ombudsmannasystemet, som ska göra det lättare
              för en enskild nordisk medborgare att framföra klagomål relaterade
              till gränshinder, byggs upp under detta år – allt för att göra
              nordisk nytta!
            </seg>
          </u>
          <note type="speaker" xml:id="i-78bb1bdd5495333b-0">
            Anf. 158 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-11">
            <seg xml:id="i-668bc40f922f4649-0">
              Herr ålderspresident! Hur vi gör här hemma och våra ställningstaganden
              har påverkan på mer än oss själva, våra egna partier och kanske
              också det egna landet.
            </seg>
            <seg xml:id="i-890826f121419e8a-0">
              Jag tog del av en SOU-utredning, Främlingsfienden inom oss ,
              som överlämnades till regeringen – det är ju en offentlig utredning.
              Bengt Westerberg har hållit i arbetet, och många har deltagit.
              Där pekar man på att Fremskrittspartiet i Norge är ett främlingsfientligt
              parti.
            </seg>
            <seg xml:id="i-d105551886ac79bb-0">
              Mot bakgrund av att Moderaterna har gratulerat och firat den
              nya regeringen i Norge där Fremskrittspartiet ingår och att man
              då har hjälpt denna regering till makten men inte tagit någon
              konsekvens av det, på samma sätt som vi skulle ha gjort om det
              hade hänt något motsvarande inom den socialdemokratiska sfären,
              frågar jag: Har Moderaterna någon beredskap för det som kan tänkas
              komma ut av denna politik? Man kan känna en oro när det gäller
              jämställdhet, synen på muslimer och synen på romer. Har ni försäkrat
              er om att detta blir en regering som ni kan fortsätta att gratulera?
            </seg>
          </u>
          <note type="speaker" xml:id="i-4f0b6f7488d38d1b-0">
            Anf. 159 ELISABETH BJÖRNSDOTTER RAHM (M) replik:
          </note>
          <u who="elisabeth_bjornsdotter_rahm_63309b" xml:id="i-93ba4a842d33d27f-3">
            <seg xml:id="i-2917d617120e7b75-0">
              Herr ålderspresident! Jag kan stolt säga att jag gratulerar Høyre
              till den stora segern i det norska valet för några veckor sedan.
              Jag tycker att det är väldigt positivt att man har fått ett regeringsskifte
              i vårt grannland.
            </seg>
            <seg xml:id="i-9fe6eee6d7f2cf6c-0">
              Från den händelsen måste vi fortsätta vårt samarbete, ta en dialog
              i varje fråga, utveckla frågorna och ta en diskussion i de frågor
              som känns aktuella och där vi hittar samarbetsformer. Det är med
              den regeringen som vi ska hitta samarbetsformer, och då får vi
              avvakta och se varenda fråga utifrån vad som kommer.
            </seg>
          </u>
          <note type="speaker" xml:id="i-ef3d1673d995f848-0">
            Anf. 160 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-12">
            <seg xml:id="i-709657e9c6f7d382-0">
              Herr ålderspresident! Jag vill fråga om Moderaterna och Moderaternas
              företrädare här har tagit del av den här utredningen och reflekterat
              ytterligare över vad som står där. Det är en samlad bedömning
              som lämnas till den regering som har ett samarbete med vad som
              där beskrivs som ett främlingsfientligt parti, som har samma drag
              som främlingsfientliga partier i den familjen inom Europa. Samtidigt
              oroar man sig inte och har inte någon beredskap för frågor som
              kan komma att dyka upp framöver.
            </seg>
            <seg xml:id="i-f9b2d0ad7e30553c-0">
              Uppfattar Elisabeth Björnsdotter Rahm det så att det inte är
              något som bekymrar Moderaterna?
            </seg>
          </u>
          <note type="speaker" xml:id="i-29ebe7ca2215ca83-0">
            Anf. 161 ELISABETH BJÖRNSDOTTER RAHM (M) replik:
          </note>
          <u who="elisabeth_bjornsdotter_rahm_63309b" xml:id="i-93ba4a842d33d27f-4">
            <seg xml:id="i-6f75e6762e155abc-0">
              Herr ålderspresident! Alla frågor ska givetvis upp till dialog
              och diskuteras. Fremskrittspartiet är ju i norsk benämning inte
              ansett som ett främlingsfientligt parti. De har gjort en lång
              resa. Här måste som sagt var varje fråga tas upp och diskuteras.
              Jag förutsätter att vi gör som vi alltid har gjort i dialoger,
              att vi lyssnar av och att vi har en samsyn när det gäller olika
              frågor.
            </seg>
          </u>
          <note type="speaker" xml:id="i-e70606919b5e28e5-0">
            Anf. 162 ARHE HAMEDNACA (S) replik:
          </note>
          <u who="arhe_hamednaca_8e4e47" next="cont" xml:id="i-486b6f697cea1869-0">
            <seg xml:id="i-30c41f36dc78ad15-0">
              Herr ålderspresident! Det är synd att utrikesministern inte tog
              chansen att svara på mina frågor. Jag hade frågor, men jag förstår
              att han kanske inte vill störa den tysta diplomatin.
            </seg>
            <seg xml:id="i-ea06ae81f237ea3e-0">
              Jag frågar ändå Elisabeth: Hur länge ska den tandlösa diplomati
              pågå som har pågått i elva år?
            </seg>
            <seg xml:id="i-6f40f1f14d6957af-0">
              Den andra frågan är: Varför följer Sverige inte FN:s resolution
              för att förbjuda den så kallade diasporaskatten? Det är tusentals
              svenskeritreaner som jagas av den eritreanska ambassaden här i
              Sverige. Det finns en tydlig FN-resolution, och andra länder följer
              den. Dessa pengar finansierar terrornätverket al-Shabab i Somalia.
            </seg>
          </u>
          <note xml:id="i-24b167a6e86e1759-0">
            Anf. 163 TJÄNSTGÖRANDE ÅLDERSPRESIDENTEN:
          </note>
          <u who="arhe_hamednaca_8e4e47" prev="cont" xml:id="i-14165178f6816e01-0">
            <seg xml:id="i-f73f90291d9b8f89-0">
              Jag vill påminna om att repliken gäller Elisabeth Björnsdotter
              Rahms anförande.
            </seg>
          </u>
          <note type="speaker" xml:id="i-0b23025fc9593181-0">
            Anf. 164 ELISABETH BJÖRNSDOTTER RAHM (M) replik:
          </note>
          <u who="elisabeth_bjornsdotter_rahm_63309b" xml:id="i-93ba4a842d33d27f-5">
            <seg xml:id="i-d90174f7957bb4e0-0">
              Herr ålderspresident! Jag kan dela Arhes oro för den diasporaskatt
              som den eritreanska regeringen utkräver. Jag ser med samma allvar
              som han på det som försiggår. Men vi måste komma ihåg att det
              här inte är en politisk fråga just nu, utan den ligger på en laglig
              nivå. Den ligger hos polisen på grund av att det är ett olagligt
              beteende som den eritreanska regeringen utövar. Det är en polissak.
            </seg>
          </u>
          <note type="speaker" xml:id="i-682b4df70e0029bb-0">
            Anf. 165 ARHE HAMEDNACA (S) replik:
          </note>
          <u who="arhe_hamednaca_8e4e47" xml:id="i-2d4ce9de9c123975-3">
            <seg xml:id="i-bd794c8c9911d71a-0">
              Herr ålderspresident! Jag tycker att det är en bagatell. Det
              handlar inte om en individ som rånar folk, utan det är en regering,
              en diktatur som förföljer sina gamla medborgare i detta land.
              Och det finns en FN-resolution. Vi som är anhängare av FN:s resolutioner,
              ska vi säga att det är en polisfråga? Ska vi anmäla ett land till
              polisen? Det är en bagatell – förlåt ordet!
            </seg>
          </u>
          <note type="speaker" xml:id="i-f2f9448c936ec067-0">
            Anf. 166 ELISABETH BJÖRNSDOTTER RAHM (M) replik:
          </note>
          <u who="elisabeth_bjornsdotter_rahm_63309b" xml:id="i-93ba4a842d33d27f-6">
            <seg xml:id="i-22713c23e776349b-0">
              Herr ålderspresident! Det här är ingen bagatellfråga, utan det
              är ett brott som just nu utreds av polisen. Det ligger hos polismyndigheten,
              så där måste vi avvakta och se vad slutresultatet blir.
            </seg>
          </u>
          <note type="speaker" xml:id="i-f286f83e03dc4158-0">
            Anf. 167 CARL-OSKAR BOHLIN (M):
          </note>
          <u who="carl-oskar_bohlin_06c46e" xml:id="i-546438a25b35d0ae-0">
            <seg xml:id="i-935087d056b67598-0">
              Herr ålderspresident! En utblick från Sveriges gränser lämnar
              oss tyvärr med fler frågor än tydliga svar.
            </seg>
            <seg xml:id="i-585e2588c20f1ac9-0">
              Norr om EU smälter isarna till följd av global uppvärmning. Öster
              om EU har vi ett mullrande Ryssland, som gradvis provocerar sin
              omvärld och delvis förtrycker sin egen befolkning. Samtidigt fortsätter
              flyktingströmmarna från ett krig i Syrien där lidandet är enormt
              och där Sverige glädjande nog tar ett stort ansvar för asylmottagandet.
              Det borde resten av EU också göra. Väster om oss står det land
              som i 60 år har varit garanten för vårt samhällssystem stilla
              till följd av inrikespolitiskt käbbel. Här på plats i EU har vi
              ännu ingen helt klar bild av var den ekonomiska krisen kommer
              att sluta och än mindre hur dess långsiktiga konsekvenser faller
              ut.
            </seg>
            <seg xml:id="i-fd9f564ac0812bf7-0">
              Mitt i allt detta nås vi av beskedet att Europaparlamentet förra
              veckan försökte förbjuda lakritspipor.
            </seg>
            <seg xml:id="i-21fc499f1f20fbb0-0">
              Låt mig då säga att politik måste få vara både stort och smått,
              men den får aldrig bli futtig. När isarna smälter, när Ryssland
              mullrar, när flyende människor drunknar i Medelhavet och när världsekonomins
              motor går på tomgång måste EU vara någonting mer och bättre än
              en förbudsfabrik.
            </seg>
            <seg xml:id="i-dc0bc9d3950bc3ee-0">
              Jag gör mig inga illusioner, och jag begär inte att ni ska göra
              det heller, om att ett stort, gränsöverskridande samarbete som
              det inom EU kan komma med ett övergripande svar på världens alla
              problem. Det ska heller inte vara dess roll.
            </seg>
            <seg xml:id="i-2442c1b69b0c7d18-0">
              Vi ska inte söka en utveckling där EU-medlemsländerna fråntas
              rätten till sin utrikespolitik. Det är nämligen en viktig del
              av statssuveräniteten. Men låt oss vara tydliga med en sak: Det
              är nödvändigt att EU, när det kommer till värnandet om mänskliga
              rättigheter, kan tala med en gemensam tunga. Bara så kan vi tydligt
              möta ett Ryssland med stora ambitioner i världspolitiken men med
              mycket liten respekt för att all kärlek är värd lika mycket.
            </seg>
            <seg xml:id="i-0d95dae719f40c64-0">
              EU står inför stora utmaningar. Den internationella ekonomiska
              krisen och den utdragna lågkonjunkturen har visat hur beroende
              vi är av ett väl fungerande samarbete. Den har också visat hur
              exponerat Sverige är för omvärlden och att en tydlig röst för
              arbetslinjen behövs i EU.
            </seg>
            <seg xml:id="i-e8334694b78c5a93-0">
              Satsningar på den inre marknaden, som tillgängliggör för den
              svenska exportindustrin en marknad med 500 miljoner konsumenter,
              måste utgöra EU:s huvudfokus. Det sker inte bara genom regelförenklingar
              och harmoniseringar av regelverk för att skapa en marknad i stället
              för 28. Det måste också ske genom förstärkt konkurrenskraft, som
              framför allt uppnås genom att de medlemsländer som befinner sig
              i ekonomisk kris gör kraftfulla strukturreformer och offentliga
              sparplaner för att minska sin statsskuldsättning.
            </seg>
            <seg xml:id="i-971e64eee3d65332-0">
              Ansträngningarna för detta får inte undergrävas av att unionen
              ges fler och fler överstatliga befogenheter som inte är motiverade
              på områden där medlemsstaterna själva borde äga beslutsfattandet.
            </seg>
            <seg xml:id="i-2ab6fecf1b19ee8c-0">
              En ökad maktförskjutning skulle sannolikt bland våra medborgare
              upplevas just som det, det vill säga att besluten flyttar längre
              ifrån den de berör. Det är problematiskt för alla oss som värnar
              den grundläggande EU-tanken av två olika anledningar – dels för
              att det är en felaktig inriktning, dels för att det på sikt riskerar
              att urholka ett samarbete som är väldigt viktigt.
            </seg>
            <seg xml:id="i-8acb4c11c4b0c87f-0">
              Att adressera relevant och konstruktiv kritik står i skarp kontrast
              till den populistiska omvärldsbild som tecknades av Sverigedemokraterna
              i den här kammaren för en liten stund sedan. Jag skulle vilja
              passa på att bemöta den.
            </seg>
            <seg xml:id="i-9349b1a606a8245e-0">
              Jag är 27 år gammal, född i mitten på 80-talet. När jag som bäst
              ägnade mig åt att lära mig krypa och gå tog Carl Bildt med flera
              kampen för ett fritt och öppet Europa. Det har möjliggjort för
              mig och min generation att ha en större frihet än någon tidigare
              generation.
            </seg>
            <seg xml:id="i-41598d0230ea55ee-0">
              Denna frihet vill Sverigedemokraterna beröva oss med ett stort,
              populistiskt alexanderhugg. De murar som en gång föll vill Sverigedemokraterna
              återupprätta. Det är väl kanske inte så förvånande från ett parti
              som konsekvent har haft som bärande affärsidé att ställa folkgrupper
              mot varandra.
            </seg>
            <seg xml:id="i-f156445a4e469191-0">
              Nu noterar jag att Sverigedemokraterna har lämnat kammaren innan
              debatten är slut. Det förvånar kanske inte heller från ett parti
              som konsekvent vänder arbetslinjen ryggen.
            </seg>
            <seg xml:id="i-8e30b5b380493a91-2">
              (Applåder)
            </seg>
          </u>
          <note type="speaker" xml:id="i-95bb5e69074af0f2-0">
            Anf. 168 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-13">
            <seg xml:id="i-ef877422dc2d6e95-0">
              Herr ålderspresident! Jag hör att Carl-Oskar Bohlin talar om
              frihet, Europas frihet och vikten av att vi kan känna oss fria
              och trygga i Europa. Det är naturligtvis någonting som vi har
              ett gemensamt ansvar för och intresse av att bevara och utveckla.
            </seg>
            <seg xml:id="i-88096855dba7c601-0">
              Men jag känner lite oro, för regeringen utvecklar inte och beskriver
              ofta inte problem. Det kan handla om att avfärda eller belägga,
              men som riksdagsledamot eller medborgare i Sverige vill man gärna
              ha en bild av hur regeringen ser på eventuella hotbilder.
            </seg>
            <seg xml:id="i-7897123c25295ef8-0">
              Jag välkomnar att OPCW fick Nobels fredspris, men jag kan också
              känna oro när jag hör att kemiska vapen sprids till terrorgrupper
              och att det i utländska medier beskrivs att det eventuellt finns
              kopplingar till svenska medborgare eller i alla fall till personer
              med svenskt pass.
            </seg>
            <seg xml:id="i-26927e03d056518d-0">
              Det är någonting som vi här i kammaren inte får beskrivet för
              oss, så jag vill gärna höra hur Moderaterna ser på det. Ligger
              det någonting i det här med eventuella svenska kopplingar till
              kemiska vapen eller försök till framställning av kemiska vapen?
              Delar ni oron? Finns det anledning att känna oro för att de hemska
              vapnen ska sprida sig till al-Qaida-grupper?
            </seg>
          </u>
          <note type="speaker" xml:id="i-8a04fde68a19a04a-0">
            Anf. 169 CARL-OSKAR BOHLIN (M) replik:
          </note>
          <u who="carl-oskar_bohlin_06c46e" xml:id="i-546438a25b35d0ae-1">
            <seg xml:id="i-d4021e461bddabd5-0">
              Herr ålderspresident! Jag får be om ursäkt, men jag kunde inte
              från höftskottens mästarinna uppfatta en enda konkret fråga. Du
              får gärna försöka igen, Carina Hägg.
            </seg>
          </u>
          <note type="speaker" xml:id="i-abd448b7fd5a3bf9-0">
            Anf. 170 CARINA HÄGG (S) replik:
          </note>
          <u who="carina_hagg_f1f2f3" xml:id="i-390bccc43033a4ee-14">
            <seg xml:id="i-c65fc9e92367ea12-0">
              Herr ålderspresident! Jag tror att det ligger en problematik
              i att den svenska regeringen inte redovisar, inte beskriver, ens
              för riksdagens kammare huruvida det föreligger problem.
            </seg>
            <seg xml:id="i-7c6fbe20b2a6ce2d-0">
              Föreligger det hot? Finns det ett hot? Är svenska medborgare
              eventuellt inblandade? Om vi har den gemensamma bilden kan vi
              också lättare ha en debatt.
            </seg>
            <seg xml:id="i-cc95fb791bf798f7-0">
              Jag förstår att man inte kan tala om konsulära ärenden – det
              vill inte jag ta upp i den här debatten – men blotta tanken på
              att det finns svenska kopplingar till framställning av kemiska
              vapen skrämmer mig. Jag tycker att vi ska ta den oron på allvar,
              och jag menar att Moderaterna som en del av regeringen har ett
              ansvar att ta fram information och beskriva den för riksdagens
              kammare.
            </seg>
            <seg xml:id="i-eaaba39465c37e41-0">
              Finns det sådana hot som vi ska ta hänsyn till i vår säkerhets-
              och utrikespolitik och även inrikespolitik?
            </seg>
          </u>
          <note type="speaker" xml:id="i-e4a21bb944842858-0">
            Anf. 171 CARL-OSKAR BOHLIN (M) replik:
          </note>
          <u who="carl-oskar_bohlin_06c46e" xml:id="i-546438a25b35d0ae-2">
            <seg xml:id="i-2426a73bf304945e-0">
              Herr ålderspresident! Jag kunde fortfarande inte uppfatta någon
              fråga, men det råder väl konsensus om den uppfattning som Carina
              Hägg har om det faktum att vi inte ska diskutera konsulära ärenden
              i kammaren.
            </seg>
            <seg xml:id="i-eccdf62758d23ef8-0">
              Mitt anförande handlade – jag vet inte om det framgick för Carina
              Hägg – om Europas framtida utmaningar, behovet av en arbetslinje
              i Europa och behovet av att stå upp mot populistiska krafter som
              tror att lösningen är nya järnridåer i Europa.
            </seg>
          </u>
          <note type="speaker" xml:id="i-cd1f6c6ff376b985-0">
            Anf. 172 BÖRJE VESTLUND (S) replik:
          </note>
          <u who="borje_vestlund_809cde" xml:id="i-c2e8b054b7f08ce4-4">
            <seg xml:id="i-9a6364d1eaa21725-0">
              Herr ålderspresident! Jag tycker att det är jättebra att vi här
              i kammaren är överens om att arbetslinjen ska vara viktig. Men
              det finns en dubbelhet i detta, och det är när vi säger att vi
              inte tycker att vi ska ge EU ytterligare överstatliga beslutsbefogenheter.
            </seg>
            <seg xml:id="i-f7ae1a7133b7ab5e-0">
              Så långt kan vi vara överens, men jag tror att det finns en viss
              von oben-attityd hos många av framför allt Alliansens företrädare
              när de säger att man måste ta itu med de stora problemen man har
              i framför allt de södra delarna av Europa.
            </seg>
            <seg xml:id="i-76ee80bf4838b833-0">
              Det kan vi också i sak vara överens om, men vad vi inte är överens
              om är att Alliansen tror att man bara ska kunna spara sig ur den
              kris man har hamnat i. Det är ett felgrepp, det är fel sätt, det
              är ett sätt som gör att man inte kommer ur krisen. Det var inte
              på det sättet vi löste vår 90-talskris.
            </seg>
            <seg xml:id="i-60c671765b25a311-0">
              Min fråga är därför: Är det verkligen den enda vägen att gå för
              att kunna få in framför allt de södra staterna i Europa på banan
              igen?
            </seg>
          </u>
          <note type="speaker" xml:id="i-a7a6401c8b92a03e-0">
            Anf. 173 CARL-OSKAR BOHLIN (M) replik:
          </note>
          <u who="carl-oskar_bohlin_06c46e" xml:id="i-546438a25b35d0ae-3">
            <seg xml:id="i-33942cce108bfada-0">
              Herr ålderspresident! Jag tror i grunden att EU:s medel skulle
              kunna användas bättre, till riktade satsningar på utbildning och
              innovation för att stärka konkurrenskraften i unionen.
            </seg>
            <seg xml:id="i-d5c110244f11353d-0">
              Det du berör, Börje Vestlund, är möjligen en lite annan fråga,
              nämligen hur de respektive medlemsstaterna med krisande ekonomier
              ska hantera sina offentliga finanser. Svaret är nog att de måste
              spara eftersom de måste minska sin statsskuldsättning.
            </seg>
            <seg xml:id="i-595b375d56d4c587-0">
              Hade lösningen varit underskott hade vi inte haft ett problem,
              för underskott är det enda vi har i södra Europa.
            </seg>
          </u>
          <note type="speaker" xml:id="i-d75a9b91e182fe54-0">
            Anf. 174 BÖRJE VESTLUND (S) replik:
          </note>
          <u who="borje_vestlund_809cde" xml:id="i-c2e8b054b7f08ce4-5">
            <seg xml:id="i-0ad91cc2077dab8f-0">
              Herr ålderspresident! Det är sant att underskotten är det verkliga
              problemet – därom tror jag att vi alla är överens.
            </seg>
            <seg xml:id="i-2c4c9dd704d8b21b-0">
              Problemet är hur man ska vända den situation som är väldigt akut
              i några länder och kanske kommer att bli akut i andra. Hur ska
              man vända den till någonting positivt för att få tillväxt? Där
              tror jag inte alls att det finns konsensus, utan där handlar det
              om att man måste se till att kunna både satsa och spara.
            </seg>
            <seg xml:id="i-22b1e0aa8747858a-0">
              Kan man inte göra både och, som vi i Sverige gjorde under vår
              90-talskris, kommer man aldrig att nå dit. Då kommer det bara
              att bli sparpaket på sparpaket, och det kommer bara att svälta
              ut grekerna, spanjorerna och alla andra folk.
            </seg>
          </u>
          <note type="speaker" xml:id="i-3ad71fe1ca7be27a-0">
            Anf. 175 CARL-OSKAR BOHLIN (M) replik:
          </note>
          <u who="carl-oskar_bohlin_06c46e" xml:id="i-546438a25b35d0ae-4">
            <seg xml:id="i-d518554c2a877b91-0">
              Herr ålderspresident! Som jag sade: EU:s budget måste användas
              på ett bättre sätt. Vi ser i dag hur i storleksordningen 40 procent
              används till jordbruksstöd, trots att jordbruket sysselsätter
              ungefär 1 ½ procent av EU:s befolkning. Jag är inte säker på att
              det är rätt sätt att använda unionens gemensamma medel för bättre
              konkurrenskraft och bättre tillväxt. Men vi kommer inte ifrån
              det faktum att vi har ett antal länder i EU med grava strukturella
              problem i sina offentliga ekonomier, och deras lösning kan inte
              vara att ta på sig spenderbyxorna utan snarare det motsatta.
            </seg>
          </u>
          <note xml:id="i-ded407fd8567109a-0">
            Barns och ungdomars uppväxtvillkor
          </note>
          <note type="speaker" xml:id="i-757e0806d396b906-0">
            Anf. 176 LENA HALLENGREN (S):
          </note>
          <u who="lena_hallengren_c9798e" xml:id="i-bd232ff10c0c0fd8-0">
            <seg xml:id="i-11cf9d5d960aac63-0">
              Herr ålderspresident! I Rädda Barnens rapport På marginalen –
              vardagen bakom barnfattigdomsstatistiken från 2013 får Klara,
              16 år, frågan: Vad vill du säga till dem som inte tror att det
              finns fattiga barn i Sverige?
            </seg>
            <seg xml:id="i-cb948038381d409a-0">
              Klara svarar: De vet ju inte hur jag mår och hur jag har det.
              Om de inte tror mig så skulle jag önska att de kom och bodde med
              oss tre veckor. Bara för att se hur vi har det. Se hur vi bor,
              ställ frågor till mig och mamma om hur mycket pengar vi får, följ
              med oss när vi handlar. Och framför allt se vad vi gör med pengarna
              när vi faktiskt har några.
            </seg>
            <seg xml:id="i-288e45871483de1a-0">
              Det finns de som ägnar stort engagemang åt att negligera och
              förminska det faktum att många barn och ungdomar lever i ekonomisk
              utsatthet. Man säger att det inte finns någon absolut barnfattigdom,
              att problemet är överdrivet och att Sverige relativt sett är rikt.
              Vi socialdemokrater tillhör inte dem.
            </seg>
            <seg xml:id="i-4fde55ab28178409-0">
              Vi ser er. Vi förstår hur ni har det, och vi tycker inte att
              det är okej. Vi vill förändra er situation.
            </seg>
            <seg xml:id="i-7ec922cfc7eed65a-0">
              Herr ålderspresident! En borgerlig majoritet har i riksdagen
              röstat för Maria Larssons och regeringens propositioner om kraftigt
              sänkta skatter för människor med jobb och god ekonomi. För låginkomsttagare,
              arbetssökande och sjukskrivna levereras piskor, åtstramningar
              och sämre ekonomi. Många med mig undrar om ni i Alliansen inte
              ser konsekvenserna eller om ni inte bryr er. En sak är säker:
              Om detta kommer vi inte att bli överens.
            </seg>
            <seg xml:id="i-78a6ca4be92b3197-0">
              Herr ålderspresident! Barnfattigdom är inte bara en fråga om
              ekonomi. Det handlar om att mina, era och alla andras barn helt
              enkelt ska ha rätten och möjligheten att utvecklas till trygga
              individer med självförtroende, drömmar och ambitioner.
            </seg>
            <seg xml:id="i-a280eeeca261f3b7-0">
              Jag önskar så att alla barn ska våga drömma, med förhoppningen
              att det inte bara är en ouppnåelig dröm utan en dröm som i ett
              jämlikt samhälle, med egna ansträngningar och vuxnas kunskaper
              och stöd, en dag kan bli verklighet. Det är alla barns rätt om
              vi menar allvar med alla barns lika värde.
            </seg>
            <seg xml:id="i-983dbb734229d69f-0">
              Hur får då barn den bästa starten i livet? Kärleksfulla föräldrar
              är det självklart svårt, rent av omöjligt, att klara sig utan,
              liksom riktiga vänner. Men likväl måste vi känna ett gemensamt
              ansvar att från samhällets sida försöka ge varje barn de bästa
              förutsättningarna oavsett var de föds, vilka som är deras föräldrar
              och vilka ekonomiska förutsättningar som finns i familjen.
            </seg>
            <seg xml:id="i-778cf329be3dd199-0">
              Det är med stolthet jag ser tillbaka på förskolans oerhört framgångsrika
              resa från exklusiv barnpassning för ett fåtal till pedagogisk
              verksamhet för alla. Det är med glädje och än mer stolthet jag
              konstaterar att Socialdemokraterna fortsätter att ha ambitioner
              för morgondagens förskolebarn och deras föräldrar. Det är faktiskt
              trist att konstatera att inga avgörande steg har tagits under
              många borgerliga år för att göra förskolan mer likvärdig. Inte
              heller har några medel anslagits till mer personal, mindre grupper
              eller för att avskaffa den diskriminering det innebär att begränsa
              vistelsen för barn till arbetslösa, sjukskrivna eller föräldralediga
              till 15 timmar i veckan.
            </seg>
            <seg xml:id="i-c749fb3fc6ae4891-0">
              Förskolans kompensatoriska roll och utbildningens betydelse för
              att man ska kunna göra en klassresa kan inte nog betonas. Förskolans
              kompensatoriska roll kan vara de lagade målen näringsriktig mat
              varje dag. Förskolans kompensatoriska roll kan innebära trygghet
              – den trygghet som borde finnas i hemmet, men som på grund av
              alkohol, droger och misshandel har vänts till motsatsen. Förskolans
              kompensatoriska roll kan vara sociala relationer med andra vuxna
              och pedagogisk stimulans som saknas eller inte orkas med i hemmet
              när familjen drabbas av ekonomiska problem och arbetslöshet.
            </seg>
            <seg xml:id="i-5ab7a24bc3426902-0">
              Den kompensatoriska rollen finns tydligt även i skolan med bland
              annat trygga vuxenförebilder och ett särskilt stöd för att alla
              ska nå kunskapsmålen. Det finns helt enkelt inget som är effektivare
              än en lyckad skolgång när det gäller att hamna rätt i livet och
              slippa utanförskap och arbetslöshet.
            </seg>
            <seg xml:id="i-fd03abd2676a2b73-0">
              Herr ålderspresident! Det som sker innanför hemmets väggar och
              drabbar föräldrar och familj påverkar också barnet. Det gäller
              lycka och glädje, sorger och bekymmer. Därför blir i praktiken
              också barn arbetslösa, sjuka och fyllda av ängslan och oro. Därför
              slår regeringens misslyckade jobbpolitik stenhårt mot barns och
              ungas uppväxtvillkor.
            </seg>
            <seg xml:id="i-2009e7f3c7ef8714-0">
              Bakom en fördubblad långtidsarbetslöshet, en misslyckad arbetsmarknadspolitik
              och en fortsatt minskning av antalet högskoleplatser finns hundratusentals
              barn med en vuxenförebild som samhället sviker. Bakom allt fler
              i fas 3, en a-kassa i europeisk bottennivå och en sjukersättning
              som sätter en bortre gräns för sjukdom finns barn och unga som
              känner konsekvenserna in på bara skinnet.
            </seg>
            <seg xml:id="i-b6716e37caf9fda5-0">
              Herr ålderspresident! Ser regeringen att ojämlikheten ökar, att
              långtidsarbetslösheten biter sig fast och att kostnaderna för
              försörjningsstödet stiger? Hur kan de då dra slutsatsen att skatterna
              för dem som redan har jobb bör sänkas med över 100 miljarder och
              några tusenlappar delas ut mot uppvisande av kvitto till de barn
              som, trots att familjen har försörjningsstöd, vill spela fotboll,
              gå på musikskola eller dansa? Jag finner inte ord.
            </seg>
          </u>
          <note type="speaker" xml:id="i-dbb31237d41d039b-0">
            Anf. 177 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-0">
            <seg xml:id="i-626ad7f50e95ed54-0">
              Herr ålderspresident! Jag delar helt Lena Hallengrens uppfattning
              att det är ett stort bekymmer att det i Sverige finns ett antal
              barn som växer upp under ekonomiskt mycket knappa omständigheter.
              Vi kan säkert diskutera statistiken och om det handlar om 150
              000, 200 000 eller 250 000 barn, men det viktiga för mig är att
              så länge det finns ett enda barn som växer upp under dessa omständigheter
              är det ett för mycket.
            </seg>
            <seg xml:id="i-306c9efabd58e10b-0">
              Det jag inte kan förstå i Lena Hallengrens politik är hur man
              sedan med närmast kirurgisk precision föreslår ett antal skattehöjningar
              som enbart kommer att innebära att fler barn växer upp i fattigdom.
              Det handlar om att fördubbla eller kanske tredubbla arbetsgivaravgiften
              för ungdomar. Det handlar om att dra tillbaka sänkningen av restaurangmomsen.
              Det handlar om att ge sig på de förändringar som har öppnat för
              RUT-avdrag.
            </seg>
            <seg xml:id="i-b63342522a2fcb6e-0">
              Vi har i dag 200 000 fler i sysselsättning än vi hade 2006. Det
              innebär ett antal barn som i dag inte behöver vara fattiga.
            </seg>
          </u>
          <note type="speaker" xml:id="i-90328e5db3b348ec-0">
            Anf. 178 LENA HALLENGREN (S) replik:
          </note>
          <u who="lena_hallengren_c9798e" xml:id="i-bd232ff10c0c0fd8-1">
            <seg xml:id="i-6c1207c1bd32aa63-0">
              Herr ålderspresident! Jag tycker att Anders W Jonssons inlägg
              kunde passa bra i en skattepolitisk debatt. Han rabblar upp eventuella
              skattehöjningar och att de skulle slå omedelbart mot just barnfattigdom.
              Det kan vi säkert ha en längre debatt om.
            </seg>
            <seg xml:id="i-38fbcad2e982ee9f-0">
              Faktum kvarstår. Under sju års tid har Anders W Jonsson ingått
              i den majoritet som har sett till att skapa villkor som har bidragit
              till att ojämlikheten i landet ökar. Allt fler blir allt fattigare,
              och allt fler blir allt rikare. Skillnaderna i landet ökar. De
              som blir fattigare har ofta barn, som då inte har samma förutsättningar
              som alla andra barn.
            </seg>
            <seg xml:id="i-ecc59ccbfa73c0c6-0">
              Frågan är: Hur kan 100 miljarder i skattesänkningar för dem som
              redan har jobb bidra till minskad barnfattigdom? Det tycker jag
              är en fråga som Anders W Jonsson ska svara på.
            </seg>
          </u>
          <note type="speaker" xml:id="i-8abfa0f793d58478-0">
            Anf. 179 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-1">
            <seg xml:id="i-657574ecf898cd03-0">
              Herr ålderspresident! Vi är helt överens om att det är ett problem
              att barn växer upp under fattiga omständigheter. Men sedan ger
              sig Lena Hallengren och Socialdemokraterna på att konsekvent genomföra
              en politik som skulle innebära fler arbetslösa. Ett antal av dem
              som med Socialdemokraternas politik kommer att gå från arbete
              till arbetslöshet är just ensamstående mammor och invandrade föräldrar.
            </seg>
            <seg xml:id="i-20e3eaea223812eb-0">
              Jag tycker inte att er politik hänger ihop. Å ena sidan hatar
              ni barnfattigdom, å andra sidan står ni för en politik som leder
              till ökad barnfattigdom.
            </seg>
          </u>
          <note type="speaker" xml:id="i-cf75011687e00f97-0">
            Anf. 180 LENA HALLENGREN (S) replik:
          </note>
          <u who="lena_hallengren_c9798e" xml:id="i-bd232ff10c0c0fd8-2">
            <seg xml:id="i-dde8f9687b3237d4-0">
              Herr ålderspresident! Fler utbildningsplatser på högskolor och
              universitet, ingen fas 3, heltidstjänster i välfärden – det är
              insatser som jag är alldeles övertygad om kommer att bidra till
              motsatsen till vad Anders W Jonsson beskriver, nämligen att fler
              kommer att få ett arbete att gå till.
            </seg>
            <seg xml:id="i-4cd3223a82819467-0">
              Det är insatser i våra trygghetssystem som innebär att man faktiskt
              kan leva på den ersättning man får. Höjda barnbidrag är också
              någonting som kommer den här gruppen till del.
            </seg>
            <seg xml:id="i-0c1008b6238b04df-0">
              Den som sänker skatten med 100 miljarder är den som ska svara
              på frågan hur man egentligen använder våra gemensamma resurser.
            </seg>
          </u>
          <note type="speaker" xml:id="i-88100db0d33246c0-0">
            Anf. 181 EVA OLOFSSON (V):
          </note>
          <u who="eva_olofsson_993bb0" xml:id="i-bcac5cfb5ed16e91-0">
            <seg xml:id="i-b1bc5b7ca6ef9844-0">
              Herr ålderspresident! Det första jag vill säga är: För Vänsterpartiet
              är det en självklarhet att barnkonventionen ska bli svensk lag.
              Det skulle stärka barns ställning och rättigheter.
            </seg>
            <seg xml:id="i-8194492dd1707bd6-0">
              Väldigt många barn har det bra i vårt land. De växer upp i en
              trygg familj. De går i en förskola som är till för barnens skull
              och i en skola som i de allra flesta fall ger en bra start i livet.
              Det är i stort sett gratis sjukvård och tandvård. Barnagan är
              borttagen sedan länge. Vi har en barnombudsman som bevakar barns
              rättigheter. Men samtidigt finns det brister som är allvarliga
              och som oroar mig mycket.
            </seg>
            <seg xml:id="i-9d0c055dd6eaa4ad-0">
              Lena Hallengren var tidigare inne på något som oroar mig mest,
              nämligen att ojämlikheten ökar i Sverige, att klyftorna ökar.
              När allt fler föräldrar får svårare att klara sig och blir fattiga
              drabbar det direkt barnen.
            </seg>
            <seg xml:id="i-8bbd359c4c6e18f5-0">
              Mellan 2006 och 2011 fick den rikaste tiondelen av Sveriges befolkning
              79 000 mer om året att röra sig med medan den fattigaste tiondelen
              fick det sämre. Det är en politik som går rakt emot Vänsterpartiets
              politik. När vi sedan ser att den grupp som långvarigt har låg
              ekonomisk standard ökar rejält – där är det väldigt många ensamstående
              föräldrar – känns det alldeles fel utifrån att alla barn ska ha
              det bra här i Sverige.
            </seg>
            <seg xml:id="i-3bed50b1f6d33c54-0">
              Vänsterpartiet står för en annan politik. I stället för att sänka
              skatterna för dem som redan har det bra vill vi ha minskade klyftor
              och satsningar på jobben och trygghetssystemen. Det handlar om
              att kunna satsa på förskola och skola.
            </seg>
            <seg xml:id="i-71ea70a5932bc481-0">
              När det gäller de ensamstående föräldrarna finns det något som
              är lätt att göra. Det är att höja underhållsbidraget, som i stort
              sett stått stilla i 20 år, värdesäkra det. Vi vill höja det med
              400 kronor i månaden för barn under 13 år och med 600 kronor för
              barn över 13 år. Och vi vill se till att ensamstående mammor kan
              ta de jobb som finns genom att det finns barnomsorg på obekväm
              tid. Där går vi också in med stimulanspengar.
            </seg>
            <seg xml:id="i-66f20a0ce646a1c4-0">
              Jag förstår inte varför inte alla barn med föräldrar som lever
              på försörjningsstöd ska ha möjlighet att göra något meningsfullt
              på fritiden, varför det ska gälla barn från, tror jag, fjärde
              till nionde klass i fråga om den så kallade fritidspengen. För
              Vänsterpartiet är det självklart att höja försörjningsstödet för
              varje barn med 300 kronor i månaden.
            </seg>
            <seg xml:id="i-0e8a404251799254-0">
              Man ska inte heller behöva gå till socialkontoret för att ens
              barn behöver glasögon eller för att barnet har fått mediciner
              när det besökte läkaren. Det ska vara gratis för barn. Det har
              vi med i vår budget. Vi kan prioritera. Det ska vara gratis läkemedel
              för barn och gratis glasögon för barn.
            </seg>
            <seg xml:id="i-61baff531a444a27-0">
              En kulturskola bör naturligtvis alla barn kunna delta i. På sikt
              bör den bli gratis – det ska inte bara vara barn som har råd som
              kan vara med i kulturskolan. Därför sätter vi nu en maxtaxa på
              300 kronor per termin.
            </seg>
            <seg xml:id="i-850482a07420cff6-0">
              Förskolan måste utvecklas. Förskolan är bra på många sätt, men
              en del barn ställs utanför. Vi tycker att arbetslösas barn ska
              ha rätt till 30 timmars förskola. Bland dem finns en del barn
              som behöver förskolan allra mest.
            </seg>
            <seg xml:id="i-0240d9e4c62e5989-0">
              Men förskolan har i dag fått alltför många barn och alltför stora
              barngrupper. Vi vill minska grupperna. Och genom att satsa på
              välfärd i stället för skattesänkningar för dem som har det bäst
              kan vi avsätta pengar till att göra barngrupperna i förskolan
              mindre. Vi kan också satsa så att vi faktiskt får fler fritidspedagoger
              på fritis. Man kan se på vad som har hänt med fritis, som kan
              vara ett så viktigt stöd och en så viktig arena efter skolan för
              ungar vars föräldrar jobbar. Plötsligt består grupperna av 40
              barn och två fritidspedagoger. Vad skulle det inte kunna vara
              med ett mindre antal barn och med fler fritidspedagoger? Vad skulle
              man inte kunna göra för att stötta många barn?
            </seg>
            <seg xml:id="i-357d583ff4d6e9e2-0">
              Skolan behöver vi också satsa på. Vi behöver satsa speciellt
              på en del skolor och de barn som inte klarar skolan i dag. Vi
              öronmärker 1 miljard till just de skolorna och de eleverna. Men
              vi vill därutöver satsa på 6 000 fler lärare i skolan. Det skulle
              göra skillnad för många barn.
            </seg>
            <seg xml:id="i-5f296a83ec4595fd-0">
              Det här är alltså en helt annan politik. En utgångspunkt för
              oss är att barn är vårt gemensamma ansvar, och det gäller alla
              barn. Inga barn ska ställas utanför. Därför har vi en politik
              där vi satsar på både jobb och välfärd och där vi satsar på att
              skolan ska fungera för alla barn. Inga barn ska ställas utanför
              på grund av att de lever i en utsatt ekonomisk verklighet.
            </seg>
            <seg xml:id="i-5ffa28446739d18d-0">
              När jag vaknade i morse hörde jag om Unicefs rapport på nyheterna.
              Det var en fråga som jag kände till men som blev väldigt aktuell,
              tyckte jag. Barn som är omhändertagna enligt LVU, alltså tvångsomhändertagna,
              kan bli utvisade tillsammans med den förälder som har misshandlat
              dem eller som inte kunnat ta hand om dem. Det tycker jag är helt
              orimligt av alla skäl som finns. Det bryter mot barnkonventionen
              om barns lika värde.
            </seg>
            <seg xml:id="i-62de2b0dea923e89-0">
              Jag skulle vilja ställa en konkret fråga till Maria Larsson:
              Vad kommer statsrådet att göra för att ändra på detta?
            </seg>
          </u>
          <note type="speaker" xml:id="i-12336ce74cfe9d85-0">
            Anf. 182 Statsrådet MARIA LARSSON (KD):
          </note>
          <u who="nina_larsson_698017" xml:id="i-0047378106838ed5-0">
            <seg xml:id="i-d76dad734da54bf9-0">
              Herr ålderspresident! I en världsrankning där man jämför 90 av
              världens utvecklade länder utsågs Sverige nyligen till världens
              bästa land att åldras i. Som äldreminister är jag förstås väldigt
              glad för det. Men jag och mitt parti, Kristdemokraterna, vill
              också att Sverige ska vara världens bästa land för barn och ungdomar
              att växa upp i. Vi har goda förutsättningar för att det ska bli
              så. Låt mig nämna några av dem.
            </seg>
            <seg xml:id="i-0eba57cf5d6d4f04-0">
              Vi har ett starkt civilsamhälle som utgör en bra grund för trygghet
              och som skapar sammanhållning mellan generationer och grupper.
              Det bör vi bygga vidare på genom att ge de frivilliga organisationerna
              goda arbetsvillkor. Jag önskar att mer av den politiska debatten
              skulle kunna handla om detta, om hur vi skapar sammanhållning
              och tillit mellan människor. Vi vet ju att barns uppväxtvillkor
              hänger intimt samman med hur vuxna utformar samhället och hur
              starka nätverken är i barnens vardag.
            </seg>
            <seg xml:id="i-304a19acd1d19893-0">
              Den andra goda förutsättningen vi har i Sverige utgörs av vår
              väl utbyggda offentliga välfärd. Vi har avgiftsfri skola, avgiftsfri
              sjukvård, avgiftsfri tandvård och så vidare. Vi bygger därtill
              ständigt vidare på välfärdslösningarna.
            </seg>
            <seg xml:id="i-78ab1cfc78385a73-0">
              I förslaget till budget för nästa år har vi en särskild fritidspeng.
              Barn i ekonomiskt utsatta familjer deltar inte i organiserade
              fritidsaktiviteter i samma utsträckning som andra barn. Jag vill
              att alla barn, oavsett familjens ekonomi, ska ha möjlighet att
              utveckla sin talang och sina intressen. Från och med den 1 juli
              nästa år kommer det att vara möjligt också för barn i familjer
              med långvarigt ekonomiskt bistånd att spela fotboll, att ta danslektioner
              eller att vara med i kommunala musikskolan.
            </seg>
            <seg xml:id="i-abcc4f58f5b94411-0">
              Den tredje förutsättningen jag vill nämna är den relativt stora
              samstämmighet som finns i vårt land om att barn är egna individer
              med egna behov, med rätt att komma till tals och med rätt att
              bemötas med respekt. Den rätten har jag arbetat mycket för att
              stärka, inte minst i barnens kontakter med myndigheter och särskilt
              med socialtjänsten.
            </seg>
            <seg xml:id="i-4ad907b19b29b048-0">
              Barn har mänskliga rättigheter, självklart, men de behöver också
              särskilt skydd. Sverige var först i världen med lagen mot aga.
              Den firar 35-årsjubileum nästa år. Vi var tidiga med att ratificera
              barnkonventionen. Den firar 25-årsjubileum nästa år. Mitt parti,
              Kristdemokraterna, menar att vi verkligen kan stärka barns rättigheter
              om barnkonventionen skulle bli en del av svensk lag. Och som säkert
              alla känner till i den här kammaren arbetar en särskild utredning
              med det.
            </seg>
            <seg xml:id="i-c7c8ef4f5048650b-0">
              Mot den här bakgrunden vill jag nämna fyra områden som jag som
              kristdemokrat ser som angelägna för att Sverige ska bli världens
              bästa land att växa upp i.
            </seg>
            <seg xml:id="i-f35ec6a0ac29236e-0">
              Det handlar om att skapa goda förutsättningar för familj, för
              skola, för arbete och för bostadssektorn.
            </seg>
            <seg xml:id="i-f0ebf0da3b324bc3-0">
              Det första området, familjen, är centralt i samhällsutvecklingen.
              Det är den gemenskap som i stor utsträckning formar den framtida
              generationen. En politik som stöder familjen skapar faktiskt de
              bästa förutsättningarna för varje barns möjlighet till en trygg
              utveckling och ytterst till utveckling för hela landet. Föräldrarna
              är de viktigaste personerna i varje barns liv. Vi måste betro
              och bemyndiga föräldrar att ta huvudansvaret för sina barn.
            </seg>
            <seg xml:id="i-0dd38724c4865b38-0">
              Många föräldrar upplever att familjelivet är ett besvärligt pussel.
              De behöver flexibla verktyg och mindre detaljstyrning. Därför
              vill vi kristdemokrater utöka föräldraförsäkringen utan någon
              kvotering. Vi vill förbättra möjligheten att välja barnomsorgsform,
              och vi vill minska barngrupperna i förskolan.
            </seg>
            <seg xml:id="i-8c53d1bbbe914a48-0">
              Vi stärker också ekonomin för de barnfamiljer som har de minsta
              marginalerna – senast nu i budgeten. Det är en angelägenhetsgrad
              som vi har arbetat med under hela mandatperioden.
            </seg>
            <seg xml:id="i-c13782779a0f182c-0">
              Jag är stolt över det föräldrastöd som nu utvecklas i landet
              med stöd från regeringen. Föräldrar vill ha tillgång till kunskap
              och till nätverk, inte minst när barnen är i tonåren. Därför görs
              nu en särskild tonårssatsning.
            </seg>
            <seg xml:id="i-30da4acbd4cda10b-0">
              Det andra området är skolan. Den ska ge både inspiration till
              kunskap och trygghet. En fullföljd skolgång med fullständiga betyg
              är en enormt stark skyddsfaktor. Allt ska göras för att den ska
              ges till alla barn, inte minst till de barn som är omhändertagna
              av samhället. Därför utarbetas just nu särskilda skolprogram för
              dem.
            </seg>
            <seg xml:id="i-230cecd608f1dbc1-0">
              Nolltolerans mot mobbning ska vara en självklarhet. Varje barn
              har rätt till en trygg skolmiljö som gynnar lärandet. Det är de
              vuxnas ansvar att se till att det blir så.
            </seg>
            <seg xml:id="i-62d335eea30ecc71-0">
              Det tredje området handlar om möjligheten till jobb för unga.
              Den höga arbetslösheten bland ungdomar oroar mig. Unga behöver
              framtidshopp. De behöver veta att de har en uppgift att fylla,
              att utbildning spelar roll. Det ska vara enkelt och billigare
              att anställa en ung människa. Då blir ungdomsrabatten viktig.
              För mig är det obegripligt att oppositionen vill ta bort den.
              Då blir också matchningen viktig. Rätt ungdom på rätt plats. Förmedlingsverksamheten
              behöver konkurrensutsättas. Ett system med jobbpeng behöver införas
              där förmedlarna ersätts för förmedlat jobb. Vi vill också införa
              lärlingsanställningar. I ett första steg ska det gälla 18 månaders
              anställning för personer upp till 23 års ålder.
            </seg>
            <seg xml:id="i-24955e219a42fbbe-0">
              Mitt fjärde och sista område handlar om ungas möjlighet till
              egen bostad. Det är svårt att bli vuxen om man aldrig kan flytta
              hemifrån. Vi kristdemokrater vill pröva det man har gjort i 20
              år i Norge, nämligen att låta unga bospara avdragsgillt. Vi vill
              förenkla regelverket så att fler ungdoms- och studentbostäder
              ska byggas, och vi vill att unga ska vara med i planeringsprocessen.
            </seg>
            <seg xml:id="i-547811284743790d-0">
              Det här är faktiskt mitt sista budskap i dag. Låt barn och unga
              vara med i utformandet av vårt samhälle. Det är en vinst på alla
              sätt. Jag har fått hjälp av unga att förbättra socialtjänstlagen.
              Barnkonventionen bjuder oss att göra det både nationellt och lokalt.
              Barn och unga har klokskap. De är värda att tas på allvar. Annars
              blir vårt samhälle inte så bra som det skulle kunna vara.
            </seg>
            <seg xml:id="i-f05310583275bfa9-0">
              Låt mig sluta med att återge den klokskap som David, 12 år, framförde
              på World Child låt mig kalla honom Oskar. Oskar hade dyslexi –
              bokstäver och sammanhang hoppade runt i en enda röra. Oskar behövde
              många hjälpmedel, men framför allt behövde han undervisning av
              specialpedagog med rätt kompetens. Oskar hade tur: Han fick rätt
              hjälp, behöll sin självkänsla genom hela sin skolgång och behöll
              lusten att lära. I dag är Oskar egen företagare i anläggningsbranschen,
              och han vinkar fortfarande glatt åt sina lärare fast han är 24
              år gammal.
            </seg>
            <seg xml:id="i-a06cea77d0c22e01-0">
              Tyvärr finns det dock många berättelser som inte är lika ljusa
              som Oskars. Även det har jag som lärare sett under många år och
              på nära håll.
            </seg>
            <seg xml:id="i-261ab77bda565f20-0">
              Att behandla alla lika är inte rättvisa. Alla är olika och unika
              och behöver olika lösningar för att utvecklas maximalt. En skolform
              passar inte alla, och en pedagogisk metod är inte lösningen för
              alla problem. Vi måste erbjuda en palett av skolformer och erbjuda
              individuella lösningar för våra elever. Det är därför oerhört
              frustrerande att de elever som har de allra största behoven många
              gånger undervisas av personal med den lägsta utbildningen och
              kompetensen – detta samtidigt som platserna i speciallärarutbildningen
              gapar tomma.
            </seg>
            <seg xml:id="i-e868f878d2f35dc2-0">
              Jag talar om barn med särskilda behov och barn med diagnoser
              av olika slag. De kan tillbringa hela sin dag med elevassistenter
              som i de flesta fall helt saknar pedagogisk utbildning. Dessa
              barn har rätt att kräva de mest professionella pedagogerna. Under
              lång tid har det varit brist på specialpedagoger och speciallärare.
              Alliansregeringen har därför öppnat upp speciallärarutbildningen
              igen, men många platser gapar tomma. Det krävs därför en nationell
              satsning inom det specialpedagogiska området för att framtida
              behov ska kunna täckas. Vi kristdemokrater föreslår ett speciallärarlyft,
              vilket vi också har beräknat kostnaden för.
            </seg>
            <seg xml:id="i-a39de47c0c472e40-0">
              Herr ålderspresident! Jag går nu över till förskolan. Det är
              en bekräftad sanning att barn mår bäst av små sammanhang. Ju mindre
              de är, desto färre personer bör de knyta an till för att uppnå
              stadga och trygghet i tillvaron. Barngrupperna i förskolan är
              i dag för stora. Barnen får fler personer omkring sig än vad de
              är mogna att hantera. Det påverkar deras utveckling, och orken
              tryter hos personalen. Oro uppstår hos föräldrarna – är barnen
              under uppsikt, eller kan en ettåring utan tillsyn skada sig eller
              andra?
            </seg>
            <seg xml:id="i-7e3e7a5a308adbff-0">
              Nyligen presenterade Skolverket den största föräldraundersökningen
              någonsin. Den visar att svenska föräldrar är nöjda med förskolan
              men att de är missnöjda med storleken på barngrupperna. Föräldrarna
              tycker att personalen är professionell och välutbildad, och de
              har ett genuint förtroende för att förskolans pedagoger gör ett
              bra jobb utifrån sina förutsättningar. Men hur lätt är det att
              ha koll på 21 barn samtidigt när många av de 21 barnen tillhör
              de lägre åldrarna?
            </seg>
            <seg xml:id="i-8094780af21708c5-0">
              I den svenska förskolan var förra året antalet barn per grupp
              16,9. Hela 5 124 barngrupper hade 21 barn eller fler. Det är en
              utveckling vi vill vända, och där har vi kristdemokrater ett förslag.
              Det går ut på att stat och kommuner tillsammans skjuter till pengar
              som öronmärks för minskade barngrupper, men även att maxtaxan
              justeras upp. Det är dags att vända utvecklingen och prioritera
              små barngrupper i förskolan.
            </seg>
            <seg xml:id="i-43546a366bfd724d-0">
              Herr ålderspresident! Många har förslag på hur skolan ska bli
              bättre. Det är inte konstigt med tanke på de mätningar som visar
              att svenska elever hamnar under genomsnittet i internationella
              PISA-mätningar. Nästan var femte elev går ut grundskolan och står
              under basnivån i läsförståelse.
            </seg>
            <seg xml:id="i-6fb79c89e9cdfa17-0">
              Ett av svaren på det här problemet är att på nytt placera läraren
              i centrum för lärandet. Det här är en viktig fråga för Sveriges
              framtid. Svenska elever i åldern 12–14 år har ca 130 färre undervisningstimmar
              per år jämfört med genomsnittet för motsvarande åldersgrupper
              i EU-länder. Den lärarledda undervisningen behöver öka, särskilt
              i svenska med fokus på läsning. Läsning ligger nämligen till grund
              för all annan inlärning hos eleverna, och de lär sig bäst i undervisning
              som leds av lärare.
            </seg>
            <seg xml:id="i-dd5e0beeac463d25-0">
              Det här står i motsats till den ökade individualisering av inlärningen
              som kom genom 1990-talets läroplan. Eleverna har olika behov,
              och inte alla har redskap för att själva ta ansvar för sin inlärning.
            </seg>
            <seg xml:id="i-e1194be712226a42-0">
              Den som går ut skolan behöver ha konkreta färdigheter i ämnen
              som matematik och svenska, och de behöver yrkesförberedande kunskaper.
              Skolan behöver förbereda för arbetslivet. Vi vet dock inte i dag
              vilka utmaningar framtidens arbetsmarknad kommer att ställa på
              våra ungdomar. Skolan måste därför utrusta eleverna att möta en
              okänd framtid. Med i bagaget måste det finnas en insikt om rättigheter
              och skyldigheter i samhället samt om hur man bör förhålla sig
              gentemot andra människor – en bildning. Då förbereder skolan för
              hela livet, inte bara arbetslivet, och framtiden kan kännas välkommen.
            </seg>
          </u>
          <note type="speaker" xml:id="i-2d569b9efd0dc54c-0">
            Anf. 223 LENA HALLENGREN (S) replik:
          </note>
          <u who="lena_hallengren_c9798e" xml:id="i-bd232ff10c0c0fd8-3">
            <seg xml:id="i-d1b7f9cddd6f56ec-0">
              Herr ålderspresident! Sju borgerliga regeringsår inleddes med
              att de riktade resurserna till mer personal i förskolan togs bort.
              De sju åren har också lett till att personaltätheten har minskat
              på förskolorna. Det är klart att då bör man ha en ambition att
              återigen förstärka förskolan. Det förvånar mig därför att skatten
              först har sänkts med 100 miljarder och att avgifterna sedan höjts
              för dem som har barn i förskolan.
            </seg>
            <seg xml:id="i-f772da61722f42aa-0">
              Jag läste i dag på DN Debatt vad Annika Eclunds partivän skrev
              om äldreomsorgen och som också tänkte sig att man skulle kunna
              betala mer själv. Då undrar jag om det är en modell som vi ska
              se också när det gäller barn, unga och välfärd, att vi har fått
              så stora skattesänkningar, närmare bestämt 100 miljarder, att
              var och en i stället kan betala lite mer själv. Frågan är om de
              där kronorna man själv ska betala verkligen leder till mer personal,
              mindre barngrupper och så vidare.
            </seg>
          </u>
          <note type="speaker" xml:id="i-9d68a9bc4e8bd187-0">
            Anf. 224 ANNIKA ECLUND (KD) replik:
          </note>
          <u who="annika_eclund_8435c4" xml:id="i-4a255f15164f0025-0">
            <seg xml:id="i-d8293e962955d1e1-0">
              Herr ålderspresident! Nu är det så att man inte betalar så jättemycket
              själv för förskoleplatsen. Förskolebidraget uppgår till 151 224
              kronor för en heltidsplats. Man betalar alltså 12 600 kronor.
            </seg>
            <seg xml:id="i-ffe4fc45054b050d-0">
              Vi kristdemokrater tycker att det är en rättvisefråga att skapa
              valfrihetsreformer så att vi också kan ge de föräldrar som vill
              vara hemma med sina barn en del subventioner.
            </seg>
            <seg xml:id="i-2049592924f75b1a-0">
              Jag vill inte hålla med Lena om att vi betalar så hemskt mycket
              själva, för det här är den största subvention vi har.
            </seg>
          </u>
          <note type="speaker" xml:id="i-6bbbe1c787e82ebc-0">
            Anf. 225 LENA HALLENGREN (S) replik:
          </note>
          <u who="lena_hallengren_c9798e" xml:id="i-bd232ff10c0c0fd8-4">
            <seg xml:id="i-cefa16db17d6996b-0">
              Herr ålderspresident! Jag kan konstatera att vi har en avgiftsfri
              skola och en avgiftsfri förskoleklass i dag. Men jag noterar att
              Kristdemokraterna vill gå i motsatt riktning när det gäller förskolan.
              Nu har vi fått sänkta skatter, och därmed ska föräldrarna kunna
              betala lite mer själva. Frågan är om vi inte snarare skulle gå
              åt motsatt håll, att fortsätta sänka avgifterna och göra förskolan
              till en del av den generella välfärden. Det tycker vi socialdemokrater.
            </seg>
          </u>
          <note type="speaker" xml:id="i-9c6222ddec22ab7d-0">
            Anf. 226 ANNIKA ECLUND (KD) replik:
          </note>
          <u who="annika_eclund_8435c4" xml:id="i-4a255f15164f0025-1">
            <seg xml:id="i-f78ad3812f16aec8-0">
              Herr ålderspresident! Jag tycker att det är rimligt att man betalar
              lite mer för sin barnomsorg. Den är otroligt kraftigt subventionerad,
              och maxtaxan har stått still sedan den infördes.
            </seg>
            <seg xml:id="i-be9a173aa8613f5c-0">
              Nu har Kristdemokraterna ett konkret förslag för att man ska
              kunna minska barngrupperna med ett bidrag från stat och kommun
              men också med en liten höjning för föräldrarna själva.
            </seg>
            <seg xml:id="i-86101d14c1b46e82-0">
              Funktionshinder
            </seg>
          </u>
          <note type="speaker" xml:id="i-50ff668e58ab5a0f-0">
            Anf. 227 LENNART AXELSSON (S):
          </note>
          <u who="lennart_axelsson_878b64" xml:id="i-fbaeb0b603708107-0">
            <seg xml:id="i-8406f29fe1c5c8de-0">
              Herr ålderspresident! Den svenska funktionshinderspolitiken är
              i dag, enligt oss socialdemokrater, alltför passiv. Trots problem
              och orättvisor för personer med funktionsnedsättning saknas nya
              mål och konkreta förslag från regeringens sida. Andra frågor prioriteras
              uppenbart högre i deras arbete.
            </seg>
            <seg xml:id="i-380210231c9af122-0">
              Funktionshindersfrågor är i första hand rättighetsfrågor och
              tillgänglighetsfrågor, inte vård- och omsorgsfrågor. Och det finns
              en rad saker som regeringen borde ta itu med. Dagens lama och
              till intet förpliktande strategier och måltexter måste ersättas
              av handling.
            </seg>
            <seg xml:id="i-85571c4806049e54-0">
              För det första måste man nu se till att bristande tillgänglighet
              blir en diskrimineringsgrund i diskrimineringslagen. Det har utretts
              flera gånger, och ett färdigt utredningsförslag finns liksom fungerande
              exempel från andra länder.
            </seg>
            <seg xml:id="i-e880aed67069c411-0">
              Nu är det mer än tusen dagar sedan remisstiden gick ut för den
              senaste utredningen Bortom fagert tal . Sedan dess har regeringen
              ständigt upprepat att de bereder frågan, utan att vi har sett
              några som helst resultat. Förslaget i utredningen innebär att
              man ska utgå från redan gällande minimiregler och fokusera på
              skäliga anpassningar utifrån nytta och kostnader. Det är alltså
              långt ifrån några orimliga krav som ställs, i praktiken mest ett
              tydliggörande av de lagar som redan finns. Riksdagen har dessutom
              gett regeringen i uppdrag att återkomma med en proposition i frågan,
              men inget händer.
            </seg>
            <seg xml:id="i-3ca8fe80de25e6dd-0">
              För det andra måste LSS-reformen värnas. Många som har personliga
              assistenter vittnar om den rädsla man känner inför omprövningar
              av sina assistansbeslut och den negativa utveckling som hanteringen
              av lagen i sin helhet har gett.
            </seg>
            <seg xml:id="i-3f7ec6475a987094-0">
              Riksdagen har uppmanat regeringen att tala om ifall de anser
              att det behövs en lagändring för att se till att det som var tänkt
              när lagen inrättades fortfarande kan gälla. Men regeringen begraver
              frågan i en utredning som ska presentera sitt betänkande först
              efter nästa val. Under tiden blir allt fler av med sin assistans
              och med det också förutsättningarna för ett aktivt liv.
            </seg>
            <seg xml:id="i-147a285f5fc3a9ee-0">
              För det tredje måste arbetet för att tillgänglighetsanpassa Sverige
              snabbas upp. Arbetet har gått långsamt och satta mål har inte
              infriats.
            </seg>
            <seg xml:id="i-55eb27f7654b1ddb-0">
              För det fjärde måste aktiva åtgärder sättas in för att ge personer
              med funktionsnedsättning ökade möjligheter att komma in på arbetsmarknaden.
              Statistiska Centralbyråns och Arbetsförmedlingens kartläggning
              från i våras visar att antalet personer med funktionsnedsättning
              som är inskrivna hos Arbetsförmedlingen har fördubblats sedan
              2007. Regeringens politik har alltså misslyckats även här, trots
              allt tal om att prioritera arbete. Det behövs bland annat kvalificerat,
              riktat och individanpassat stöd för att kunna vända denna utveckling
              samt ett större ansvarstagande från bland annat offentliga arbetsgivare.
              En utredning har nyligen lagt fram ett väldigt bra förslag, men
              även här står regeringen handlingsförlamad.
            </seg>
            <seg xml:id="i-189f8d44f782fcaa-0">
              För det femte behöver hjälpmedelsfrågan ses över. Tillgången
              till hjälpmedel varierar stort över landet liksom regler och avgifter.
            </seg>
            <seg xml:id="i-581aab75ba7aa522-0">
              På två andra områden har regeringen lovat att återkomma med förslag.
              Det gäller en försöksverksamhet med samordnare till föräldrar
              som fått barn med funktionsnedsättning och som i dag själva tvingas
              sköta alla myndighetskontakter, ibland ända upp till hela 90 stycken,
              som behövs för att få sina rättigheter tillgodosedda. Slutligen
              har regeringen lovat att återkomma med ett utredningsförslag som
              skulle underlätta för döva och hörselskadade att få tillgång till
              tolk oavsett var i landet man bor. Båda dessa frågor verkar också
              ligga i en byrålåda tillsammans med många andra angelägna frågor.
            </seg>
            <seg xml:id="i-3e1b75a1ed97126d-0">
              Jag ska avsluta mitt anförande med delar av en insändare i Dagens
              Nyheter i fredags, den 11 oktober:
            </seg>
            <seg xml:id="i-7c21f49cc8bbef65-0">
              I augusti 1997 köpte vi vår villa i Helsingfors. Samma månad
              föddes vårt yngsta barn som ger oss mycket glädje, men också oro
              eftersom hon har en utvecklingsnivå motsvarande en ettårings.
            </seg>
            <seg xml:id="i-c12474add652c106-0">
              I samma takt som husets värde fyrdubblats, och regeringen fyllt
              på vår plånbok via avdragsmöjligheter och skattereformer, har
              det blivit allt svårare för oss att organisera en vettig tillvaro
              för vår dotter. Med jämna mellanrum tvingas vi kämpa för de rättigheter
              som gäller enligt svensk lag.
            </seg>
            <seg xml:id="i-086729cd67daed5a-0">
              Vår familjs möjlighet att få ihop vardagen skulle öka drastiskt
              om regeringens satsningar lades om. Vi behöver inte mer pengar
              i plånboken eller ROT-bidrag som ökar villans värde. Vi, liksom
              många familjer i vår situation, vill mycket hellre att våra barns
              lagstadgade behov blir tillgodosedda. Utan kamp.
            </seg>
            <seg xml:id="i-9bf101ba48f10b01-0">
              Herr ålderspresident! Det ser ut som om den enda möjligheten
              att få funktionshindersfrågor prioriterade är att byta regering.
            </seg>
          </u>
          <note type="speaker" xml:id="i-15317c854fc3df72-0">
            Anf. 228 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-2">
            <seg xml:id="i-35ef1296ccd8cca5-0">
              Herr ålderspresident! Det är med stort intresse som jag lyssnar
              på Lennart Axelsson. Han tar upp problemområde efter problemområde
              inom funktionshinderspolitiken, områden där det finns en ganska
              stor samsyn om att det måste vidtas åtgärder men där det pågår
              ett ganska omfattande utredningsarbete inom Regeringskansliet.
              Lennart Axelsson är beredd att på en gång, utan utredningar hasta
              fram och föreslå åtgärder på de här områdena.
            </seg>
            <seg xml:id="i-3c44a62dd17e938a-0">
              Det intressanta blir när man tittar i Socialdemokraternas budget.
              Där förväntar man sig att det för kommande år, från den 1 januari,
              finns satsningar på ett antal hundratals miljoner eller kanske
              till och med miljarder på det här området för att backa upp de
              prioriteringar som Lennart Axelsson här är beredd att göra.
            </seg>
            <seg xml:id="i-6b731c580056cd02-0">
              Då blir man lite förvånad när man ser att det står noll. Det
              finns inte en enda satsning på hela det här politikområdet. Man
              slås av tanken att det är väldigt många fagra löften men väldigt
              få kronor och ören bakom de prioriteringar som Axelsson pratar
              sig varm för.
            </seg>
          </u>
          <note type="speaker" xml:id="i-e9fab464b57dbece-0">
            Anf. 229 LENNART AXELSSON (S) replik:
          </note>
          <u who="lennart_axelsson_878b64" xml:id="i-fbaeb0b603708107-1">
            <seg xml:id="i-4e85f7da9325c851-0">
              Fru talman! Det är lite spännande att Anders W Jonsson tycker
              att det fortfarande finns anledning att till exempel utreda möjligheterna
              att göra brist på tillgänglighet till en diskrimineringsgrund.
              Det har utretts upp och ned, fram och tillbaka hur många gånger
              som helst.
            </seg>
            <seg xml:id="i-e745c76fc92ca51a-0">
              Det finns de som påstår att det till och med kan vara så att
              samhället kommer att tjäna pengar genom att genomföra detta. I
              det läget är det knappast troligt att man behöver tillföra några
              pengar för att göra det. Det finns lagstiftning som i princip
              ålägger kommuner och andra att redan nu genomföra de här sakerna.
              Det som föreslås är mer ett ramverk som gör det möjligt för den
              som anser sig diskriminerad att faktiskt stämma den som har diskriminerat.
            </seg>
            <seg xml:id="i-9e1aec26ef103041-0">
              Jag förstår inte hur Anders W Jonsson kan anse att det här behöver
              utredas ytterligare. Det är han ganska ensam om att tycka.
            </seg>
          </u>
          <note type="speaker" xml:id="i-f168015a07fc0e2d-0">
            Anf. 230 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-3">
            <seg xml:id="i-892ab578706a1106-0">
              Fru talman! På den långa lista av prioriteringar som Socialdemokraterna
              säger sig vilja göra finns det en lång rad områden där det finns
              utredningar på gång. Det är viktigt att titta på vad kostnaden
              kommer att bli. Det är talande att inte en endaste krona finns
              avsatt på det här området, som Axelsson säger är så jätteviktigt
              att prioritera, i den socialdemokratiska budgetmotionen.
            </seg>
            <seg xml:id="i-ae3a4e89f47a704f-0">
              Det blir lite grann som kritiken mot det femte jobbskatteavdraget.
              Man kan kritisera det fram till årsskiftet, men sedan tycker man
              att det får bestå. Tomma tunnor skramlar mest.
            </seg>
          </u>
          <note type="speaker" xml:id="i-7eb384abab9b43a2-0">
            Anf. 231 LENNART AXELSSON (S) replik:
          </note>
          <u who="lennart_axelsson_878b64" xml:id="i-fbaeb0b603708107-2">
            <seg xml:id="i-a8ddf6fba3b79785-0">
              Fru talman! Jag tycker att det är positivt att det tydligen finns
              en mycket stark majoritet, även om man räknar med de borgerliga
              partierna, för att genomföra de här förslagen som vi tog upp och
              som finns i vår budgetmotion. Även om det inte finns pengar på
              alla områden handlar en del av de här områdena om sådana saker
              som skulle kunna genomföras utan att man tillför några pengar.
              Det gäller till exempel försöksverksamhet med samordnare. Den
              ansvariga ministern har förut sagt att det finns pengar till det,
              men man vill trots allt inte komma till skott.
            </seg>
            <seg xml:id="i-0e6b9c8d09fed4ab-0">
              Folkhälsa och sjukvård
            </seg>
          </u>
          <note type="speaker" xml:id="i-72152c147960801c-0">
            Anf. 232 METIN ATASEVEN (M):
          </note>
          <u who="metin_ataseven_88ece3" xml:id="i-f4cbf9611e966f9a-0">
            <seg xml:id="i-c5ca5c15375e9b91-0">
              Fru talman! På senare tid har vi allt oftare kunnat se och läsa
              i medierna om olika typer av vårdskandaler. Det har handlat om
              allt från en icke-fungerande äldreomsorg och patienter som inte
              får vård i tid till fruktansvärda misstag i vården. Nu senast
              har den omtalade serien Arga doktorn visats på SVT. Där har flera
              tragiska fall inom vården tagits upp. Denna granskning är jättebra
              och nödvändig för att få vårdens huvudmän att öka kvaliteten och
              sätta patientsäkerheten i första hand.
            </seg>
            <seg xml:id="i-5fde9d8039c6d84a-0">
              Däremot är det oroväckande att den bild som oppositionspartierna
              målat upp, och även lyckats få med medierna på, ger helt fel bild
              av sjukvården. Det pågår en svartmålning av hela hälso- och sjukvården
              där det påstås att sjukvården håller på att krackelera och att
              välfärdssystemet brakar samman. Det är inte bara felaktiga påståenden
              utan även ett hån mot alla dem som arbetar inom sektorn och gör
              ett fantastiskt bra jobb.
            </seg>
            <seg xml:id="i-39bcffd33d6422c6-0">
              Givetvis finns det kvalitetsbrister inom sjukvården som vi måste
              jobba med, men vi ska inte glömma bort att både den svenska äldreomsorgen
              och den svenska hälso- och sjukvården över lag är riktigt bra.
              Häromveckan kom siffror på att vi har världens bästa äldreomsorg.
              Och enligt Euro Health Consumer Index 2012 har Sverige den sjätte
              bästa vården i Europa, och vi har dessutom klättrat från en tidigare
              niondeplats. En kritik som Sverige tidigare fick av EHCI var bland
              annat att vi hade för långa köer. Men genom att vi införde kömiljarden
              får nio av tio patienter vård inom utsatt tid, vilket måste ses
              som en enorm framgång.
            </seg>
            <seg xml:id="i-708da35c50693486-0">
              Fru talman! Vid regeringsskiftet 2006 var ovetskapen total om
              hur kvaliteten såg ut i sjukvården och hur pass långa operationsköerna
              var. När vi sedan tillsammans med SKL och Socialstyrelsen sjösatte
              Öppna jämförelser var det som att öppna Pandoras ask. Helt plötsligt
              fick vi svart på vitt på hur långa köerna var, hur kvaliteten
              såg ut och hur pass ineffektiv vården var på olika ställen i landet.
              Det blev tydligt att vi hade ett enormt förbättringsarbete framför
              oss.
            </seg>
            <seg xml:id="i-bae78a50b5f614d1-0">
              Det är viktigt att aldrig stagnera i arbetet, utan att fortsätta
              att genomföra förbättringar för att öka kvaliteten inom sjukvården.
              Därför har regeringen gjort historiska satsningar inom området.
              Under mandatperioden avsätter regeringen drygt 2,5 miljarder för
              att nå en säkrare vård och för att stärka patientens ställning.
              Som ett led i detta startade Inspektionen för vård och omsorg
              i juni 2013. Deras huvuduppgift är att granska att befolkningen
              får vård och omsorg som är säker, har god kvalitet och bedrivs
              i enlighet med gällande lagar och föreskrifter.
            </seg>
            <seg xml:id="i-29bab19132e7cfb2-0">
              Fru talman! Vidare finns en överenskommelse mellan staten och
              SKL om en prestationsbaserad satsning på patientsäkerhet. Överenskommelsen
              syftar till att, genom ekonomiska incitament och med patientens
              behov i centrum, uppmuntra, stärka och intensifiera patientsäkerhetsarbetet
              i landstingen samt öka kvaliteten. Satsningen omfattar all vård
              som finansieras av landstingen, oavsett aktör.
            </seg>
            <seg xml:id="i-87d4aa3b83c1507b-0">
              Ny lagstiftning, ökade investeringar i kvalitetsregister, det
              fria vårdvalet samt nationellt och regionalt it-stöd är andra
              exempel på insatser som förbättrar förutsättningarna för en stärkt
              uppföljning av såväl vårdkvalitet som väntetider.
            </seg>
            <seg xml:id="i-eb45d094edc6a192-0">
              Till sist, fru talman: Det är viktigt att vi får ett slut på
              den pågående nedvärderingen av hälso- och sjukvården. Vi får aldrig
              blunda för de problem som finns, men inte heller avstå från att
              tala om att vi på det stora hela har en sjukvård i världsklass
              som vi ska vara stolta över.
            </seg>
          </u>
          <note type="speaker" xml:id="i-446fa7d5be8fc2a8-0">
            Anf. 233 LENA HALLENGREN (S) replik:
          </note>
          <u who="lena_hallengren_c9798e" xml:id="i-bd232ff10c0c0fd8-5">
            <seg xml:id="i-e2dd25cf296b58f0-0">
              Fru talman! Jag tycker att Metin Ataseven tar i något när han
              säger att det sker en svartmålning av sjukvården. Jag tror att
              vi är många som är stolta över svensk sjukvård och svensk äldreomsorg,
              inte minst i ett internationellt perspektiv.
            </seg>
            <seg xml:id="i-93f33a0bf97c5eeb-0">
              Om vi vore nöjda med det vi har och inte ville ligga i framkant
              även i framtiden skulle vi kunna luta oss tillbaka och vänta på
              att andra ska komma i kapp. Men där vill vi inte vi vara. Vi vill
              fortsätta att vara i fronten och i spetsen av forskning, ny teknik
              och nya läkemedel. Vi är rätt bekymrade från Socialdemokraternas
              sida, inte minst när vi tittar på Helsingfors och Skåne, som är
              stora landsting och regioner där många människor bor. Man kan
              bli ganska bekymrad när man ser hur marknadslösningarna tar alltmer
              plats. Det handlar om att marknaden ska lösa problemet med förlossningsplatserna
              i Helsingfors. Det handlar om att marknadslösningar i form av
              fritt val ska lösa det mesta.
            </seg>
            <seg xml:id="i-f7d5384eca1ca894-0">
              Skattesänkningar har nu senast tagit ungefär hundra gånger större
              plats i budgeten än vad sjukvården har gjort. Känns det verkligen
              som rätt prioritering, Metin Ataseven?
            </seg>
          </u>
          <note type="speaker" xml:id="i-89e3b7935009e81b-0">
            Anf. 234 METIN ATASEVEN (M) replik:
          </note>
          <u who="metin_ataseven_88ece3" xml:id="i-f4cbf9611e966f9a-1">
            <seg xml:id="i-664cf9022165206c-0">
              Fru talman! Om Lena Hallengren hade lyssnat på mitt anförande
              skulle hon ha hört att jag sade att det är självklart att vi ska
              fortsätta med förbättringarna. Vi ska inte stagnera, utan vi ska
              fortsätta att jobba.
            </seg>
            <seg xml:id="i-d705f3c15e1c799f-0">
              Det har gjorts en del skattesänkningar för att se till att få
              mer jobb i Sverige – vilket verkligen behövs. Man har gjort skattesänkningar
              för arbetsgivare när det handlar om att anställa unga. Det är
              ett sätt att få fler i arbete. Vi har trots detta satsat mer än
              någonsin på sjukvården; vi har inte på något sätt dragit ned själva
              stödet till den. Vi har tvärtom ökat det, och det har gjort att
              fler människor får vård i rätt tid. Nio av tio patienter får komma
              till vården och får rätt vård inom rätt tid. Det ena behöver inte
              utesluta det andra. Det har inte drabbat sjukvården att vi har
              gjort skattesänkningar. Tvärtom har vi fler som jobbar och ser
              till att välfärden blir bättre för alla.
            </seg>
          </u>
          <note type="speaker" xml:id="i-85f5cc7c963defeb-0">
            Anf. 235 LENA HALLENGREN (S) replik:
          </note>
          <u who="lena_hallengren_c9798e" xml:id="i-bd232ff10c0c0fd8-6">
            <seg xml:id="i-1dc832275fb934ed-0">
              Fru talman! Arbetslösheten ökar. Allt fler är arbetslösa. Fler
              är arbetslösa i dag jämfört med 2006. Räkna inte antalet jobb,
              Metin Ataseven! Det är inte seriöst.
            </seg>
            <seg xml:id="i-c71a6f4560fbfdd0-0">
              Fråga vilken landstingspolitiker med vilken politisk färg du
              vill. Det är ju inte så att landstingen har mer pengar relativt
              sett, sett till befolkning, till demografi eller till de behov
              vi har. Tvärtom höjer hälften av alla landsting skatten, för pengarna
              räcker inte till de utmaningar vi har. Ändå försvarar du 100 miljarder
              i skattesänkningar under den här mandatperioden och i princip
              ingenting till sjukvården.
            </seg>
          </u>
          <note type="speaker" xml:id="i-8546d8964c45cb61-0">
            Anf. 236 METIN ATASEVEN (M) replik:
          </note>
          <u who="metin_ataseven_88ece3" xml:id="i-f4cbf9611e966f9a-2">
            <seg xml:id="i-97123fa465be3ddd-0">
              Fru talman! Ja du, Lena Hallengren, vi har ju faktiskt 200 000
              fler i arbete i dag jämfört med 2006. Det är en väldigt stor summa.
              Det är väldigt många människor som jobbar i dag jämfört med 2006
              – 200 000 fler i arbete. Självklart tillför de en hel del skattemedel,
              så att vi kan satsa på sjukvården.
            </seg>
            <seg xml:id="i-c8f04a9d435d7a2e-0">
              Vi har gjort större satsningar jämfört med 2006. Det handlar
              om miljarder. Självklart ser vi att det behövs mer inom vården
              och satsar ännu mer. Det kommer hela tiden.
            </seg>
          </u>
          <note type="speaker" xml:id="i-745200b375bc3c2c-0">
            Anf. 237 ANDERS W JONSSON (C):
          </note>
          <u who="mattias_jonsson_1e696e" xml:id="i-53696ddaaadfccb4-4">
            <seg xml:id="i-2fdecd8934a57b55-0">
              Fru talman! Globalt sett är hälso- och sjukvården en av de absolut
              största samhällssektorerna och dessutom en av de mest forskningsintensiva.
            </seg>
            <seg xml:id="i-7f7195aa9901740a-0">
              När man frågar väljare vilken politisk fråga som är viktigast
              hamnar oftast sjukvården på första plats.
            </seg>
            <seg xml:id="i-16a185c1a1881063-0">
              Utvecklingen i svensk hälso- och sjukvård har varit oerhört snabb
              och positiv de senaste sju åren. En lång rad förändringar har
              sjösatts – förändringar som vi i dag kan se positiva effekter
              av.
            </seg>
            <seg xml:id="i-ef7082f1ec7a14b0-0">
              För det första har vi fått stora förändringar vad gäller valfrihet
              och delaktighet. Alliansregeringen har successivt, steg för steg,
              flyttat makten från landsting och profession till patient.
            </seg>
            <seg xml:id="i-c229086792903f5b-0">
              Vårdvalet i primärvården har lett till att vi i dag har 190 nya
              hälsocentraler. 40 procent av patienterna har i dag listat sig
              på en av de 500 privata enheterna, medan 60 procent är listade
              på en av de 700 enheter som drivs av landstingen.
            </seg>
            <seg xml:id="i-ab20895866c585f9-0">
              Resultatet av reformen är att primärvården får allt större förtroende
              bland människor. Ett flertal utvärderingar har gjorts. Konkurrensverket
              ser vårdvalet som en lyckad reform. Myndigheten för vårdanalys
              har visat att alla grupper har gynnats.
            </seg>
            <seg xml:id="i-44d4983ffae4547a-0">
              Vi har sedan den 1 oktober i år ett regelverk som underlättar
              för patienter att söka vård inom EU utan att behöva lägga ut pengar
              i förväg.
            </seg>
            <seg xml:id="i-b2f358c060c06417-0">
              Vi har också fått en betydligt bättre situation vad gäller väntetiderna
              i vården. Kömiljarden har satt fokus på att det inte är effektiv
              sjukvård när patienter får vänta på besök eller behandling.
            </seg>
            <seg xml:id="i-7ad26c374210106b-0">
              För det andra har vi under de här sju åren fått en betydligt
              tydligare kunskapsstyrning av sjukvården. Socialstyrelsens riktlinjer
              är en viktig del men också den betydligt skarpare statliga tillsyn
              som vi ser, nu som en särskild tillsynsmyndighet, Inspektionen
              för vård och omsorg.
            </seg>
            <seg xml:id="i-cff7c5df74af84fb-0">
              För det tredje har vi i dag en helt annan tillgänglighet till
              sjukvården. Traditionellt sett har det varit Sveriges sämsta gren.
              När vi har varit världsledande på en lång rad områden inom hälso-
              och sjukvården har vi tyvärr haft orimligt långa köer.
            </seg>
            <seg xml:id="i-9f8a9d307b9dfdaf-0">
              Lagstiftningen om vårdgaranti och kömiljard har varit viktiga
              delar. Vårdvalet har ökat tillgängligheten till primärvård. Omregleringen
              av apoteksmarkanden har gett oss 300 fler apotek där öppettiderna
              ökat från i snitt 42 timmar till i snitt 53 timmar.
            </seg>
            <seg xml:id="i-6c08618a50a528b8-0">
              Vi har fått fler sjuksköterskor, fler läkare, fler specialistläkare,
              fler barnmorskor och fler tandläkare.
            </seg>
            <seg xml:id="i-c20255caa636b739-0">
              Men den kanske allra viktigaste tillgänglighetsfrågan är att
              vi sedan den 1 juli i år ger vård som inte kan anstå även till
              personer som saknar tillstånd att vistas i landet.
            </seg>
            <seg xml:id="i-6fc98f747df0bd09-0">
              För det fjärde har vi sett stora förändringar vad gäller uppföljning
              av vårdens resultat. Det handlar om öppna jämförelser, kvalitetsregister,
              Nationella patientenkäten och dessutom att vi medverkar i en lång
              rad internationella jämförelser. Det är oerhört viktigt att vi
              nu faktiskt kan följa vad som händer i sjukvården.
            </seg>
            <seg xml:id="i-1b92004165df18ab-0">
              Förändringstrycket har, fru talman, varit väldigt högt. Kontrasten
              blir stor när man jämför med vad som hände åren före 2006. Den
              socialdemokratiska minoritetsregeringen lyckades med stöd från
              Vänstern och Miljöpartiet driva igenom två reformer. Det handlade
              om att införa och sedan återinföra en stopplag – stopp för nytänkande
              och utveckling inom svensk hälso- och sjukvård.
            </seg>
            <seg xml:id="i-9bb2f6b7506f5333-0">
              För den som har läst oppositionens förslag i budgetmotionerna
              ser man att reformagendan tyvärr fortfarande är lika tom. Det
              handlar om att säga nej till genomförda förslag och möjligen föreslå
              återställare.
            </seg>
            <seg xml:id="i-cea65679416feb7f-0">
              Fru talman! Även om det har skett många och rätt genomgripande
              förändringar står svensk sjukvård inför många stora utmaningar.
              Det handlar om att göra någonting åt bristen på specialistsjuksköterskor.
              Det handlar om bristen på jämlikhet, där skillnaden fortfarande
              är stor mellan men framför allt inom landstingen. Den som är född
              i Sverige och dessutom har en akademisk utbildning får med stor
              sannolikhet vård av högsta klass, men den som är född utomlands
              eller saknar högre utbildning riskerar att inte få densamma.
            </seg>
            <seg xml:id="i-f3d86ce544b88c24-0">
              Vi har fortfarande viktiga steg att ta för att stärka patientens
              makt. Enligt WHO kan 90 procent av all diabetes förebyggas, 80
              procent av alla hjärtinfarkter och 30 procent av all cancer. Det
              ger slutsatsen att förebyggande arbete på ett mycket mer systematiskt
              sätt måste komma in i den svenska hälso- och sjukvården.
            </seg>
            <seg xml:id="i-1a81cb243d09af9d-0">
              Svensk sjukvård har, fru talman, varit världsledande. Den är
              alltjämt världsledande på de flesta områden och kan med en klok
              allianspolitik vara världsledande även i framtiden.
            </seg>
          </u>
          <note type="speaker" xml:id="i-e5350a5a8571c694-0">
            Anf. 238 LENNART AXELSSON (S) replik:
          </note>
          <u who="lennart_axelsson_878b64" xml:id="i-fbaeb0b603708107-3">
            <seg xml:id="i-e1b21c86c4710154-0">
              Fru talman! Anders W Jonsson var lite orolig för att vi inte
              ska kunna finansiera de förslag som vi lägger fram. Jag kan stilla
              den oron; vi brukar alltid göra så att vi har pengar till det
              vi föreslår.
            </seg>
            <seg xml:id="i-ddfa1685312528d0-0">
              Men det var inte det jag funderade över, utan det var om Anders
              W Jonsson tycker att det är rätt prioritering att ni nu sänker
              skatterna med ytterligare ungefär 15 miljarder i ert senaste budgetförslag,
              när den förda politiken tidigare inte har visat sig ha den effekt
              på arbetslösheten som ni trodde.
            </seg>
            <seg xml:id="i-2da27c0e345ff6b6-0">
              Vi har en arbetslöshet på 400 000 nu, och ni har sänkt skatterna
              med 130 miljarder. Kostnaden för äldreomsorgen är 99 miljarder.
              Skulle man inte ha kunnat använda pengarna på ett klokare sätt
              än vad man har gjort nu?
            </seg>
          </u>
          <note type="speaker" xml:id="i-e5bfde78a3ce648a-0">
            Anf. 239 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-5">
            <seg xml:id="i-9d30e0f120fb0f7d-0">
              Fru talman! Lennart Axelsson och Socialdemokraterna delar ju
              den prioritering regeringen har gjort. Fyra av de fem jobbskatteavdragen
              tycker man är bra, och man tycker att de ska vara kvar. När det
              gäller det femte kommer man efter årsskiftet också att tycka att
              det är bra att det ligger kvar.
            </seg>
            <seg xml:id="i-33f6d9b3d840bedd-0">
              Dessutom är det så att om man höjer skatten får man inte mer
              pengar till välfärd. Det är precis tvärtom. Om man höjer skatten
              på ett felaktigt sätt blir det mindre pengar till vård, skola
              och omsorg. Det har vi visat under den gångna sjuårsperioden.
            </seg>
            <seg xml:id="i-7d6e3dce0ddb0d13-0">
              Vi har sänkt skattetrycket med 4 procent. Samtidigt har skatteintäkterna
              ökat med 11 procent. Vi har under den här perioden genomfört skattesänkningar
              på dryga 100 miljarder kronor. Samtidigt har vi kunnat förstärka
              hälso- och sjukvård, vård och omsorg med mer än 30 miljarder kronor.
            </seg>
            <seg xml:id="i-5a0102da2a73eb0a-0">
              Höjda skatter ger mindre pengar till vård, skola och omsorg.
              Det måste även Socialdemokraterna förstå.
            </seg>
          </u>
          <note type="speaker" xml:id="i-8c64e3fcf8dafa65-0">
            Anf. 240 LENNART AXELSSON (S) replik:
          </note>
          <u who="lennart_axelsson_878b64" xml:id="i-fbaeb0b603708107-4">
            <seg xml:id="i-11201aabd9eb1b76-0">
              Fru talman! Jag tror inte att mina före detta arbetskamrater
              ute i omsorgen håller med alls när de ser att det inte finns pengar
              så det räcker till tillräckligt många arbetskamrater. Det är ju
              den verkligheten man måste se. Det hjälper inte hur många siffror
              Anders W Jonsson står och radar upp här. Det är ju den verklighet
              som är där ute som det handlar om.
            </seg>
            <seg xml:id="i-17d3cf6c104250b3-0">
              Sedan är det detta med apoteken. Jag träffar väldigt sällan människor
              som tycker att det var en jättebra idé att göra sig av med det
              apotek vi hade förut.
            </seg>
          </u>
          <note type="speaker" xml:id="i-11aa2318d8f44663-0">
            Anf. 241 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-6">
            <seg xml:id="i-bcb81354b44bd1fb-0">
              Fru talman! Jag delar helt Lennart Axelssons uppfattning att
              det finns mycket stora behov inom hälso- och sjukvård, omsorg
              och inte minst inom skolan. Men sättet att få fram mer pengar
              är att få fler människor i arbete.
            </seg>
            <seg xml:id="i-ed41d74cebceee0e-0">
              De gjorda jobbskatteavdragen och Alliansens politik har gjort
              att det är mer än 200 000 fler människor i arbete i dag. De människorna
              betalar skatt, och det är ju det som gör att kommunsektorn i dag
              har närmare 200 miljarder mer i inkomster än de hade 2006. Svårare
              än så är det inte.
            </seg>
          </u>
          <note type="speaker" xml:id="i-c3f55398383f5b9e-0">
            Anf. 242 LENA HALLENGREN (S) replik:
          </note>
          <u who="lena_hallengren_c9798e" xml:id="i-bd232ff10c0c0fd8-7">
            <seg xml:id="i-2b3b2d4c4eb691d3-0">
              Fru talman! Jobben, skolan, ekonomin och sedan sjukvården – ungefär
              i den ordningen har de kommit. Nu börjar dock sjukvården stiga
              i väljarnas ögon när det gäller vad som är viktiga politiska frågor.
              Det skulle kunna ha något att göra med att man också är bekymrad
              över den väg som sjukvården håller på att ta.
            </seg>
            <seg xml:id="i-25a076f2a483197e-0">
              Det är inte bara Socialdemokraterna och oppositionen som talar
              om att vårdtyngden inte tillåts styra eller att förlossningsplatserna
              i Helsingfors inte räcker till eller som pekar på att Socialstyrelsen
              kritiserar Region Skåne för att man till och med har sett dödsfall
              på grund brist på vårdplatser och dålig organisation.
            </seg>
            <seg xml:id="i-c768ecbefb2671da-0">
              Jag tror att väljarna delar den uppfattningen. Jag undrar om
              Anders W Jonsson, som själv är läkare, tror att 2 miljarder till
              sjukvården för mer personal och bättre kvalitet är någonting som
              faktiskt skulle kunna bidra till en bättre sjukvård.
            </seg>
          </u>
          <note type="speaker" xml:id="i-73342bd69a66429c-0">
            Anf. 243 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-7">
            <seg xml:id="i-2de2916e3d0354ea-0">
              Fru talman! Jag tror att de 30 miljarder som alliansregeringen
              har tillfört svensk hälso- och sjukvård, vård, skola och omsorg
              har betytt väldigt mycket. Det allra största tillskottet som kommuner
              och landsting har fått beror dock inte på att statsbidragen har
              ökat mycket under den här perioden utan på att 200 000 fler människor
              går till arbetet varje morgon.
            </seg>
            <seg xml:id="i-15017c8fbdb00759-0">
              En enda person som går från arbetslöshet, sjukskrivning eller
              förtidspension till att faktiskt arbeta innebär 250 000 till 300
              000 kronor i plus i skattkistan. Det är detta som gör att kommuner
              och landsting i dag har närmare 200 miljarder kronor mer i inkomster
              än de hade 2006. Det har inget med skattehöjningar att göra. Skattesatsen
              är ungefär densamma som den var 2006, men man har 200 miljarder
              kronor mer – inte så mycket på grund av de 30 miljarderna i statsbidrag
              utan framför allt beroende på att det är 200 000 fler människor
              i arbete.
            </seg>
          </u>
          <note type="speaker" xml:id="i-14ed7bffdf0ae671-0">
            Anf. 244 LENA HALLENGREN (S) replik:
          </note>
          <u who="lena_hallengren_c9798e" xml:id="i-bd232ff10c0c0fd8-8">
            <seg xml:id="i-d784a57d0e917a12-0">
              Fru talman! Det är en sak att prata omkull väljarna med siffror
              och statistik om hur många som faktiskt jobbar, men här undrar
              jag om inte regeringen håller på att prata omkull sig själv. 400
              000 människor är arbetslösa. Långtidsarbetslösheten har trefaldigats
              sedan 2006. Hälften av alla landsting tvingas höja skatten.
            </seg>
            <seg xml:id="i-45004ca018399776-0">
              Här står Anders W Jonsson och talar om att landstingen och kommunerna
              har fått en massa ökade statsbidrag och mer resurser att använda.
              Problemet är ju den demografiska utvecklingen och att behoven
              är så mycket större, så landstingen måste höja skatten.
            </seg>
            <seg xml:id="i-af5e969d219b1374-0">
              Socialdemokraterna anslår 2 miljarder kronor i sitt budgetalternativ.
              Är det några pengar som Anders W Jonsson tror skulle kunna komma
              till nytta?
            </seg>
          </u>
          <note type="speaker" xml:id="i-74e2ac95be76b5d3-0">
            Anf. 245 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-8">
            <seg xml:id="i-e492f1f5ac13a6be-0">
              Fru talman! Jag tror att landsting och kommuner behöver större
              resurser, men det viktigaste sättet att åstadkomma det är just
              att få fler människor i arbete.
            </seg>
            <seg xml:id="i-59bd117973069900-0">
              I boksluten kan vi se att kommuner och landsting i dag har närmare
              200 miljarder mer i inkomster än man hade 2006. Det är klart att
              en del beror på de 30 miljarderna i ökade statsbidrag, men den
              stora delen av det, de 170 miljarderna, handlar om att fler människor
              har kommit i arbete. Det är det som gör att vi i dag har en positiv
              utveckling i den svenska sjukvården.
            </seg>
          </u>
          <note type="speaker" xml:id="i-1f0252b363029f96-0">
            Anf. 246 MEERI WASBERG (S) replik:
          </note>
          <u who="meeri_wasberg_8279a7" xml:id="i-29f47e40bb5c394e-0">
            <seg xml:id="i-4ed523ed6c5fae1a-0">
              Fru talman! Anders W Jonsson återkommer hela tiden till de fantastiska
              200 000. Det är fantastiskt att 200 000 fler människor har arbete,
              men problemet är att det är över 400 000 som inte har ett arbete.
              När vi talar om arbetslöshetsstatistik talar vi dessutom alltid
              om andel, inte antal, för det är detta som går att jämföra över
              tid. Man kan också fundera på om inte mängden pengar också går
              att hänföra till ökade löner.
            </seg>
            <seg xml:id="i-92eab045e97034ca-0">
              Min fråga handlar om cancervården. Vi ligger väldigt väl framme
              när det gäller själva cancervården, men det behövs också mer insatser
              inte minst när det gäller det som man kan kalla för cancerrehabilitering.
              Jag skulle därför gärna vilja att Anders W Jonsson reflekterar
              lite över hur regeringen ställer sig till frågorna om patientkontrakt,
              en sammanhållen vårdprocess och ett tydligare stöd när det gäller
              cancerrehabilitering löpande under hela vårdtiden.
            </seg>
          </u>
          <note type="speaker" xml:id="i-7a9af7801279fc53-0">
            Anf. 247 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-9">
            <seg xml:id="i-82c76ebfdb89c308-0">
              Fru talman! Cancersjukvården är kanske det område där alliansregeringens
              politik har inneburit mest. Vi såg 2006 att det fanns uppenbara
              brister på en lång rad områden, alltifrån tidig upptäckt till
              vård i livets slutskede. Därför gjorde alliansregeringen något
              fullständigt nytt i svensk politik, nämligen att man från nationell
              nivå gick in och sjösatte cancerstrategin för att se över detta
              och helt enkelt ta ett nationellt ansvar. Det var något som aldrig
              hade gjorts tidigare.
            </seg>
            <seg xml:id="i-a43bb9e5eab753cf-0">
              Vi ser i dag resultaten av detta. På flera områden har vi sett
              klara förbättringar, dock inte på alla, ska jag tillstå. I och
              med att detta grepp har varit framgångsrikt – att man nationellt
              tar ett ansvar för en grupp med kronisk sjukdom – tycker jag att
              det är en arbetsmetod som vi bör använda mer. Vi behöver mycket
              mer av statlig styrning av den svenska sjukvården, och då framför
              allt kunskapsstyrning.
            </seg>
            <seg xml:id="i-0faca0906ea6ee57-0">
              Jag ser detta som ett väldigt viktigt steg framåt.
            </seg>
          </u>
          <note type="speaker" xml:id="i-1a31d70619bf3e4a-0">
            Anf. 248 MEERI WASBERG (S) replik:
          </note>
          <u who="meeri_wasberg_8279a7" xml:id="i-29f47e40bb5c394e-1">
            <seg xml:id="i-40b03fe666551f0e-0">
              Fru talman! Jag ska ge Anders W Jonsson chansen att kommentera
              själva cancerrehabiliteringsfrågan, för det var den som var min
              kärnpunkt. I cancervården ligger vi som sagt långt framme när
              det gäller själva behandlingen, men när det gäller det som handlar
              om att se till att människor har möjlighet att kanske ta ett arbete
              och komma tillbaka till arbetslivet eller att hur som helst ha
              ett gott liv är cancerrehabiliteringen en viktig del av vården.
              Det omfattas av vårt förslag om patientkontrakt. Jag vill gärna
              höra Anders W Jonssons kommentar till detta.
            </seg>
          </u>
          <note type="speaker" xml:id="i-81392acde03f5a8c-0">
            Anf. 249 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-53696ddaaadfccb4-10">
            <seg xml:id="i-0826b06371ea8f48-0">
              Fru talman! Jag håller helt och hållet med Meeri Wasberg om att
              det är oerhört viktigt att man ser till att ha fungerande vårdkedjor
              i cancervården, alltifrån att man i primärvården tidigt när symtomen
              uppträder ska vara beredd att gå in och ställa diagnos till att
              man ska ha en effektiv behandling och en bra rehabilitering. I
              vissa fall går det även in i den palliativa vården och vården
              i livets slutskede.
            </seg>
            <seg xml:id="i-afb44a41f0041810-0">
              Just cancersjukdomarna är ett typområde där vi måste jobba mycket
              mer med vårdkedjor, och där ingår detta som en viktig del.
            </seg>
          </u>
          <note type="speaker" xml:id="i-250cae938a17fef2-0">
            Anf. 250 MAGNUS SJÖDAHL (KD):
          </note>
          <u who="magnus_sjodahl_55ce05" xml:id="i-da3d410cf249aa87-0">
            <seg xml:id="i-9ffec0c591dffbb7-0">
              Fru talman! Vad är viktigt? Det är en fråga som man bör ställa
              sig då och då och kanske också ställa till personer i sin omgivning.
              Svaren skiftar naturligtvis beroende på vem man frågar. Vi gör
              olika värderingar, och säkerligen skiftar svaren också från tid
              till annan.
            </seg>
            <seg xml:id="i-5831ecd89d6132ca-0">
              Undersökningar har dock visat att väldigt ofta hamnar sjukvården
              högt på listan över vad svenska folket menar är allra viktigast
              att det fungerar. Alla kommer vi i kontakt med sjukvården på ett
              eller annat sätt, och när vi gör det vill vi naturligtvis att
              vården ska vara lättillgänglig, att man ska få den vård man behöver,
              att den ska utföras professionellt och kanske framför allt att
              man ska få ett gott bemötande. Sverige har en vård som i hög grad
              lever upp till dessa förväntningar.
            </seg>
            <seg xml:id="i-ddc3e9c9b0e7447b-0">
              Enligt Svenskt Kvalitetsindex, som regelbundet genom en stor
              mängd intervjuer mäter hur nöjda människor är med olika tjänster,
              tillhör vården den sektor som har uppvisat en tydlig ökning av
              patienternas nöjdhet. År från år blir alltså patienternas betyg
              på den svenska vården högre. Det är väldigt glädjande.
            </seg>
            <seg xml:id="i-b9ebd78b6bf48ab4-0">
              Genom kömiljarden, som innebär att en miljard avsätts årligen,
              stimuleras landstingen att uppnå ytterligare förbättringar av
              tillgängligheten. De landsting som uppnår kraven får ta del av
              medlen.
            </seg>
            <seg xml:id="i-5785d68a514aba2c-0">
              Fru talman! Det allra bästa är självfallet om vi kan minska efterfrågan
              på vård. En förbättrad folkhälsa är ett viktigt mål för att öka
              välbefinnandet hos den enskilde och minska efterfrågan på vård.
            </seg>
            <seg xml:id="i-d92a9bd90df8bac1-0">
              En tredjedel av fallen av hjärt- och kärlsjukdomar och cancer
              skulle kunna undvikas med förändrade levnadsvanor. Det är dock
              inte alltid lätt att leva sunt, och därför behövs bättre stöd
              för att förebygga livsstils- eller så kallade välfärdssjukdomar.
            </seg>
            <seg xml:id="i-92475a86cf819f49-0">
              Förbättrade levnadsvillkor har resulterat i en förbättrad allmänhälsa
              och ökad medellivslängd. Samtidigt ser vi en trend med ökande
              psykisk ohälsa. Psykisk ohälsa har blivit något av det moderna
              samhällets farsot. En av fyra svenskar drabbas någon gång i livet.
              Det kan handla om ångest, depressioner eller självmordstankar.
              För många är det övergående, men för andra utvecklas problemen
              till livslånga följeslagare. Den psykiska ohälsan är dessutom
              fortfarande ofta belagd med skam, vilket gör att många som skulle
              behöva hjälp döljer det för sin omgivning. Därmed förblir många
              psykiska åkommor olösta, helt i onödan.
            </seg>
            <seg xml:id="i-aea97c2c154eb8b0-0">
              Regeringen satsar 870 miljoner kronor per år under en femårsperiod
              för att förebygga psykisk ohälsa och förbättra vård och omsorg
              för dem som redan har drabbats.
            </seg>
            <seg xml:id="i-f4b72e164ee87c93-0">
              Kroppslig ohälsa var industrisamhällets stora utmaning. På den
              punkten har det skett enorma förbättringar. Vår tids utmaning
              är i stället den höga psykiska ohälsan, inte minst bland ungdomar.
              Psykiatriska diagnoser är de vanligaste orsakerna till sjukskrivning.
            </seg>
            <seg xml:id="i-93f7ee2a268c8cdf-0">
              Lanseringen av ungdomsmottagningen på nätet har varit en lyckosam
              satsning, 100 000 besökare varje månad. Det är naturligtvis viktigt
              att även kunna träffa vårdpersonal i verkliga livet. Därför har
              vi anslagit 650 miljoner i riktat statsbidrag till elevhälsovård,
              pengar som finns att söka för skolhuvudmän.
            </seg>
            <seg xml:id="i-342f6b1d0e53362c-0">
              Inte minst viktigt tror jag att det är att fler pojkar tar kontakt
              med hälsovården. Det har visat sig att män har en tendens att
              vänta betydligt längre med att ta kontakt med vården, vilket kan
              leda till svårare komplikationer och längre vårdtid. Därför tror
              jag att det är angeläget att försöka ändra på den attityden så
              tidigt som möjligt.
            </seg>
            <seg xml:id="i-733ac03f2447b5e5-0">
              Fru talman! I september offentliggjordes en överenskommelse om
              en etisk plattform mellan ett stort antal fack och arbetsgivarorganisationer
              inom vård och omsorg. Allmänheten får tack vare detta insyn och
              kan ta del av vårdgivarens kvalitet, ekonomi och anställningsvillkor.
              Det kan inte vara viktigast vem som är huvudman. Det viktiga måste
              vara att vi fokuserar på kvaliteten i utförandet. Om en privat
              aktör bedriver en verksamhet med bättre vårdresultat och högre
              grad av patientnöjdhet och dessutom till en lägre kostnad kan
              jag inte förstå att det skulle vara ett problem.
            </seg>
            <seg xml:id="i-e3befa972c3704d5-0">
              En annan viktig fråga som jag vill beröra är att det måste blir
              bättre rutiner kring organdonation. Här ligger Sverige inte så
              väl framme som jag skulle önska. Alltför många dör i onödan på
              grund av organbrist. Jag kan bekänna att jag själv, av någon anledning,
              har dröjt tills ganska nyligen med att anmäla mig till organdonationsregistret.
              Men nu är det gjort, och jag vill uppmana alla som lyssnar att
              göra detsamma. Här handlar det verkligen om att rädda liv.
            </seg>
            <seg xml:id="i-fba8798c78e09ccb-0">
              Regeringen har tillsatt en utredning kring organdonation. Slutrapporten
              ska vara klar om drygt ett år. En delrapport kommer redan strax
              efter årsskiftet.
            </seg>
            <seg xml:id="i-9f06a7687816daec-0">
              Liksom i skolans värld måste vi anstränga oss för att minska
              byråkratin för vårdpersonalen. Alltför stor del av tiden ägnas
              åt annat än patientnytta. Därför utsåg socialministern, så sent
              som i förra veckan, en nationell samordnare som ska föreslå olika
              sätt att befria vårdpersonal från onödigt administrativt arbete.
            </seg>
            <seg xml:id="i-4b61b565d8a037b2-0">
              Slutligen, fru talman! Ju mer vi mäter och jämför desto tydligare
              blir det att det är stora skillnader i olika delar av landet.
              Vi kristdemokrater önskar ett konstruktivt samtal om hur vi kan
              ge varje patient i landet en lika god vård. Kanske behöver vi
              en bättre nationell samordning för att klara framtidens utmaningar.
            </seg>
            <seg xml:id="i-6cbe6fe1decacf76-0">
              Vi bör noggrant överväga om dagens modell med 21 olika sjukvårdshuvudmän
              bäst tillgodoser kravet på jämlik vård i hela landet. Vi tror
              att det är dags för en genomgång av arbetsfördelningen mellan
              stat, landsting och kommun. Det behöver vi en fördjupad diskussion
              om framöver.
            </seg>
          </u>
          <note xml:id="i-5a5158032ca2aeb5-0">
            I detta anförande instämde Annelie Enochson (KD).
          </note>
          <note type="speaker" xml:id="i-c04a3710fd7d63a5-0">
            Anf. 251 ANNELIE ENOCHSON (KD):
          </note>
          <u who="annelie_enochson_881985" next="cont" xml:id="i-d68a50d299ca7c1c-0">
            <seg xml:id="i-841a0d8070eff13a-0">
              Fru talman! Jag vill i mitt anförande ta upp skyddet för samvetsfrihet
              i svensk lag. Samvetsfrihet handlar om respekt för individen,
              respekten för att varje människa är unik, med ett jämlikt värde.
              Varje människa har rätt att tänka och uttrycka sig fritt. Varje
              människa har rätt att respekteras för sin åsikt och sin religiösa
              övertygelse. På dessa värderingar bygger de mänskliga rättigheterna.
            </seg>
            <seg xml:id="i-b460709db44a0a03-0">
              Varje individ har skyldighet att följa ett lands lagar. Men vissa
              lagar är till för att skydda individen. Europakonventionen om
              skydd för de mänskliga rättigheterna inkorporerades i svensk rätt
              1995.
            </seg>
          </u>
          <note xml:id="i-0177f56b32dab354-0">
            Enligt artikel 9 i den europeiska konventionen för de mänskliga
            rättigheterna har var och en rätt till tankefrihet, samvetsfrihet
            och religionsfrihet. Artikel 18 i FN:s allmänna förklaring om
            de mänskliga rättigheterna har i princip samma innehåll som artikel
            9 i Europakonventionen.
          </note>
          <u who="annelie_enochson_881985" prev="cont" xml:id="i-02a89637887fb6b9-0">
            <seg xml:id="i-1c8bb955186d44c3-0">
              Samvetsfrihet innebär en rätt att vägra utföra en arbetsuppgift
              med hänvisning till samvetsskäl. Exempel på samvetsbetänkligheter
              som kan anses kontroversiella i dag handlar om genomförandet av
              abort och forskning som inbegriper celler från aborterade foster.
              Andra exempel på verksamheter som kan upplevas stötande ur ett
              etiskt perspektiv är vissa djurförsök och transplantationer av
              djurorgan till människor.
            </seg>
            <seg xml:id="i-7595f0e7d1a24153-0">
              Europakonventionen, som är svensk lag, innehåller ett skydd för
              samvetsfriheten. Men hur ser det ut i dag?
            </seg>
            <seg xml:id="i-baca0bb0107a1dd2-0">
              Socialstyrelsens föreskrifter om abort från 2009 innehåller inga
              närmare anvisningar i frågan om sjukvårdspersonalens rätt att
              slippa delta i abortvården. I Sverige har det sedan lång tid ansetts
              vara vårdgivarens uppgift att leda och fördela arbetet i sjukvården,
              och vid fördelningen bör det så långt det är möjligt tas hänsyn
              till de anställdas intressen och förutsättningar i olika avseenden.
              En läkare som av etiska eller religiösa skäl inte vill delta i
              abortvården bör – även av hänsyn till patienten – inte heller
              tvingas göra det. Att man arbetar fram individuella lösningar
              på berörda arbetsplatser har ansetts vara ett tillräckligt bra
              skydd. Men någon lagstadgad rätt att avstå från en arbetsuppgift
              med hänvisning till samvetsfriheten finns inte.
            </seg>
            <seg xml:id="i-f1c9a3a1e47c509f-0">
              I ett av de senaste numren av Läkartidningen refereras det till
              en svensk studie där det framkommer att existentiella tankar om
              livet och döden inte bara finns hos abortsökande kvinnor utan
              även bland vårdpersonal. Studien visade att närmare var femte
              gynekolog hade funderat på att byta arbete på grund av aborter,
              och närmare 75 procent hade upplevt osäkerhet i samband med kirurgiska
              eller sena aborter.
            </seg>
            <seg xml:id="i-c3ae218398ab6557-0">
              Europarådet gick emot motionen. Resolutionen 1763(2010) slår
              fast att ingen person, inget sjukhus eller ingen institution ska
              tvingas att utföra eller medverka till abort, dödshjälp eller
              någon handling som kan orsaka döden för ett mänskligt foster eller
              embryo. Resolutionen betonade att ingen ska diskrimineras om man
              vägrar att medverka till något av detta. Resolutionen slog fast
              att medlemsstaterna dels ska försäkra tillgången till vård och
              hälsa, dels ska upprätthålla respekten för tankefrihet, samvetsfrihet
              och religionsfrihet för vårdpersonalen.
            </seg>
            <seg xml:id="i-bf00958773d5a1eb-0">
              Slutligen föreslog Europarådet i resolutionen att medlemsstaterna
              skulle ta fram sakliga och klara riktlinjer som garanterar samvetsfriheten.
              Europarådet ger endast rekommendationer, men dess resolutioner
              är vägledande för Europadomstolens arbete.
            </seg>
            <seg xml:id="i-eb67f41a5edff72f-0">
              Jag anser att skyddet för samvetsfrihet i Sverige bör stärkas
              och införas i grundlagen. Jag menar att det behövs en samvetsklausul
              inom svensk sjukvård och högskoleutbildning och att Sverige ännu
              starkare ska stå upp för att ge varje människa förutsättningar
              att även inom arbetslivet bli respekterad för sin etiska eller
              religiösa övertygelse. Därför bör det utredas hur en samvetsklausul
              för hälso- och sjukvården samt högskoleutbildningen kan utformas.
              Utan detta finns det risk för att Europadomstolen anser att Sverige
              har förvägrat sina medborgare fundamentala rättigheter. Det vill
              inte jag.
            </seg>
            <seg xml:id="i-b62a57239d1477d4-0">
              Utbildningsfrågor
            </seg>
          </u>
          <note xml:id="i-782799b140326400-0">
            År 2010 behandlade Europarådets parlament en motion av en svensk
            riksdagsledamot som handlade om samvetsskäl och tillgången till
            lagstadgad vård och behandling inom hälso- och sjukvården. Motionären
            krävde att samvetsgrundad vägran att utföra vård starkt skulle
            begränsas. Motionen syftade i synnerhet på rätten att få abort
            utförd.
          </note>
          <note xml:id="i-c59a446ce5a52e93-0">
            I Danmark finns exempelvis rätten till samvetsfrihet genom en
            bestämmelse i den danska hälsolagen. I Norge finns en lagstadgad
            reservationsrätt i abortlagen och dess föreskrifter. Det finns
            också en lagstadgad rätt att reservera sig mot att delta i forskning
            eller behandling som innebär användande av fostervävnad.
          </note>
          <note type="speaker" xml:id="i-caa8c18eb6f3d7d6-0">
            Anf. 252 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-e84f7d15891f8f03-0">
            <seg xml:id="i-3c829ffca5a4d051-0">
              Fru talman! Jag tänkte ta upp barns och ungdomars rätt till en
              likvärdig utbildning i den svenska skolan.
            </seg>
            <seg xml:id="i-aea91132c850bb18-0">
              Det finns många saker att glädjas åt i den svenska skolan när
              man är ute och möter engagerade rektorer och lärare som inte bara
              jobbar med att lära eleverna att läsa, skriva och räkna ordentligt
              utan också jobbar med dem när det handlar om personlig utveckling
              och fostrar dem till demokratiska medborgare. När man ser hur
              dessa barn och ungdomar växer är det naturligtvis väldigt glädjande.
            </seg>
            <seg xml:id="i-6c48cd9e6c9bd507-0">
              Likväl känner man också en oro. Jag känner en stor oro över att
              resultaten har fallit under ett stort antal år, sju år i rad,
              och att likvärdigheten försämras undan för undan.
            </seg>
            <seg xml:id="i-80ff42c90dcb712c-0">
              I dag, fru talman, är det tio gånger vanligare att elever från
              studieovana hem inte blir gymnasiebehöriga jämfört med elever
              som kommer från ett hem där antingen mamma eller pappa har studerat
              på högskola.
            </seg>
            <seg xml:id="i-4bff13fba522462e-0">
              Det är naturligtvis ett stort nederlag för skolpolitiken att
              barn inte ges en utbildning på likvärdiga villkor. En av de mest
              grundläggande tankarna bakom läroplan och skollagar är just att
              skolan ska kompensera för det faktum att man kommer med olika
              förutsättningar till den svenska skolan. Likvärdigheten har försämrats
              år för år. I dag är det tydligt att hemmet och framför allt föräldrarnas
              utbildningsbakgrund spelar alltför stor roll för resultaten i
              den svenska skolan.
            </seg>
            <seg xml:id="i-65c1f59561f46a35-0">
              Skolverket har analyserat frågan och kommit fram till ett par
              förklaringar. Man pekar på de skolvalsmodeller som Sverige implementerade
              i början av 90-talet – fria skolvalet och fristående skolor. Man
              pekar också på det faktum att i alltför många av landets skolor
              lämnas eleverna åt sitt öde. Alltmer självständiga uppgifter,
              till exempel läxor, ges utan att eleverna erbjuds hjälp och stöd
              för att utvecklas i sin kunskapsinhämtning.
            </seg>
            <seg xml:id="i-d38f967275a909d7-0">
              Socialdemokraterna ser allvarligt på detta. Vi vill ta krafttag
              för att stärka den svenska skolan, krafttag för att stärka skolans
              kompensatoriska uppdrag och stärka likvärdigheten. Vi föreslår
              att staten i sin budget avsätter närmare 4 ½ miljard kronor att
              öronmärkas för satsningar på framför allt de första åren i den
              svenska grundskolan. Forskning och beprövad erfarenhet visar att
              om du på ett tidigt stadium kan möta varje barn utifrån dess förutsättningar
              och erbjuda hjälp och stöd i form av undervisning, läxhjälp, sommarskolor
              med mera har eleven lättare att nå upp till de mål som har satts
              upp för den svenska skolan och de svenska eleverna.
            </seg>
            <seg xml:id="i-ecb0bb76acff59ad-0">
              Vi vill öronmärka 2 miljarder för att minska klasstorlekarna
              de första åren, från förskoleklassen, ettan, tvåan och trean.
              Det är inte rimligt att det finns så många klasser i vårt land
              i dag med 27, 28, 29 eller kanske till och med 30 sjuåringar.
              Oavsett hur engagerad läraren är, oavsett hur mycket läraren vill,
              hinner inte läraren ta sig an varje elev utifrån dess förutsättningar.
            </seg>
            <seg xml:id="i-4faf9ca5a4767826-0">
              Undervisningen i dessa stora klasser riskerar att bli av medelsnitt.
              Resultatet blir att vi tappar i den änden där elever kan ha lätt
              för sig. De kan redan läsa och skriva när de börjar skolan, men
              de möter inte någon utmaning och stimulans och tappar sugen. Vi
              tappar också i den andra änden med de elever som har de tuffaste
              förutsättningarna, som börjar i skolan utan att ha gått i förskolan.
              De behöver mycket hjälp och stöd från skolan för att komma i kapp.
            </seg>
            <seg xml:id="i-a75ba99f1a0e3409-0">
              På samma sätt vill Socialdemokraterna att det ska finnas en lagstadgad
              rätt att få hjälp och stöd med läxorna i skolan om man inte kan
              få den hjälpen hemma. Skolverket har påpekat att de självständiga
              arbetena har påverkat skolan åt fel håll eftersom elever inte
              har samma tillgång till hjälp och stöd. Vi avsätter drygt 100
              miljoner i vårt budgetalternativ för detta.
            </seg>
            <seg xml:id="i-99955e93b2f7a009-0">
              Detta ska kontrasteras mot regeringens förslag på området, som
              röstades igenom i riksdagen förra vintern, nämligen att läxhjälp
              ges utifrån om mamma eller pappa kan köpa sig detta via RUT-avdrag.
            </seg>
            <seg xml:id="i-4d6dc1a38b2074d1-0">
              Fru talman! Vem kommer på idén att när svensk skola blir allt
              mindre likvärdig, när likvärdigheten försämras, ska en läxhjälpsreform
              genomföras som bara riktar sig till hem där man har råd att betala
              för sig? Skolverket har redan nu påpekat att det fördjupar skolans
              likvärdighetsproblem och att skillnaderna kommer att öka på grund
              av reformen.
            </seg>
            <seg xml:id="i-b0cd5702378a3b85-0">
              Är de borgerliga representanterna nöjda med detta? Var det detta
              ni ville åstadkomma? Om inte, är ni beredda att backa från detta?
            </seg>
          </u>
          <note type="speaker" xml:id="i-f40f6dbdd17fd201-0">
            Anf. 253 BETTY MALMBERG (M):
          </note>
          <u who="betty_malmberg_f8f44c" xml:id="i-f6a85e4c3e0ab57c-0">
            <seg xml:id="i-8f19377ccf95e41d-0">
              Fru talman! Varje dag görs fantastiska insatser i skolor runt
              om i landet. I dag är det särskilt glädjande att uppmärksamma
              det fantastiskt goda resultat som eleverna presterar i engelska.
            </seg>
            <seg xml:id="i-f55c8be9e74c3432-0">
              Till den svenska grundskolan går varje dag omkring 900 000 elever
              och nära 85 000 lärare. Till detta kommer skolledare, fritis-
              och skolhälsopersonal som alla bidrar positivt till utvecklingen.
              Det är alltså en otroligt stor organisation där lärare och elever
              möts för att bygga kunskap hos individer och till samhällets fromma.
            </seg>
            <seg xml:id="i-e21d94547a7c1086-0">
              Alla förväntar vi oss att dessa skolor ska vara bra skolor så
              att eleverna får med sig den kunskap och kompetens de kommer att
              behöva på livets väg. Men elever och pedagoger ska också känna
              trygghet under skolgången, och skolan ska när det behövs kompensera
              elevernas bakgrund.
            </seg>
            <seg xml:id="i-263420a6084bda8f-0">
              För att ny kunskap ska komma alla dessa elever till del behöver
              skolan därför vara en modern och lärande organisation som systematiskt
              jobbar för att ta in ny kunskap i klassrummet. De flesta arbetar
              redan så, men dem hör vi sällan talas om. I stället fokuserar
              ni i oppositionen och medierna på dem som inte lyckas samtidigt
              som ni svartmålar det jobb som över en miljon individer gör varje
              dag. Den trenden behöver vi politiker vända. Jag ska återkomma
              till frågan, men jag vill ändå först ge en bakgrundsbild till
              varför vi är där vi är just nu.
            </seg>
            <seg xml:id="i-7f6a5ee9fec8cb7d-0">
              Dess värre är den forskning som finns i Sverige på skolområdet
              begränsad. Det råder kanske ingen brist på forskning och antalet
              avhandlingar, men när man tittar på vad avhandlingarna handlar
              om är det sällan om didaktiken, om lärandet. Det är ju det väsentliga.
            </seg>
            <seg xml:id="i-d12360ba979e22c5-0">
              Knut Sundell, docent i psykologi, tittade lite närmare på detta
              för några år sedan. Han gick igenom 1 400 avhandlingar inom till
              skolan närliggande discipliner. Han fann att i fråga om pedagogik
              hade bara 6 procent av uppsatserna fokus på metoder om skolans
              huvuduppgift lärande. Däremot fanns det gott om avhandlingar som
              handlade om allt från rektorns roll under 1900-talet till studier
              om hur skolan kan fostra demokratiska medborgare. Men det är inte
              det som hjälper till att utveckla skolan.
            </seg>
            <seg xml:id="i-4685c2b6ab35578a-0">
              Utöver stimulanser för forskning och utveckling, som regeringen
              verkligen har lagt sig vinn om, har vi också skapat det nödvändiga
              ramverk som stora organisationer behöver. Skolverket slog redan
              2004 larm om den tydliga trenden med sjunkande skolresultat. Verket
              uppmärksammade dåvarande regeringen på situationen och presenterade
              ett åtgärdsprogram – men inget hände. Det ramverk som alliansregeringen
              har fått på plats är i princip identiskt med de förslag som Skolverket
              presenterade för nio år sedan. Dåvarande generaldirektören för
              Skolverket, Per Thullberg, sade i en intervju med Lärarnas tidning
              att åtgärdsprogrammet bland annat handlade om att göra konkretare
              och tydligare styrdokument, men programmet handlade också om lärarutbildning,
              lärarlegitimation, inspektion och andra saker. Känns åtgärderna
              igen?
            </seg>
            <seg xml:id="i-c710b57c715308b9-0">
              Per Thullberg fick också frågan om han som socialdemokrat anser
              att denna utveckling är ett brott mot tidigare socialdemokratisk
              skolpolitik. Då svarade Thullberg att man måste värdera insatserna
              i politiken efter hur verkligheten ser ut. Ett system som missgynnar
              dem som skolan ska kompensera är inte bra. Nu ser vi att de stora
              förlorarna i skolan är de som inte har välutbildade föräldrar
              som hjälper dem. Vidare sade han att de reformer som nu genomförs
              kommer att förändra resultaten, men det kommer att ta tid.
            </seg>
            <seg xml:id="i-b774d85e5f8e4231-0">
              Just nu vägrar dock partierna i opposition att lyssna. I stället
              kritiseras Alliansen för att inte mer händer och snabbare. Visst
              vill vi också att det ska gå fort, men vi har fötterna på jorden.
            </seg>
            <seg xml:id="i-bf92ac438d622caa-0">
              När drygt 85 000 pedagoger ska utveckla sitt arbetssätt sker
              det inte på en kafferast. Nu gäller det att vi håller i reformerna
              och inser att det tar tid. Hellre rätt än fort och fel. Självklart
              har dessa år med reformer varit jobbiga för många pedagoger, kanske
              till och med skapat oro hos elever och föräldrar. Men jag tror
              också att det har varit nyttigt. Det här har satt i gång ett enormt
              kunskapsdrivet utvecklingsarbete på skolorna, och det ger resultat.
              Men om ni i oppositionen hade gjort er läxa 2004 är jag övertygad
              om att vi hade varit i ett annat läge.
            </seg>
            <seg xml:id="i-f15762e89297a640-0">
              Nu sker dock saker ute på skolorna. Före sommaren bad Moderaterna
              riksdagens utredningstjänst att göra en sammanställning över de
              30 grundskolor som hade lyft sina resultat mest mellan åren 2008
              och 2012. Resultaten handlar om andelen behöriga elever till gymnasieskolan.
            </seg>
            <seg xml:id="i-e7281c65fb39bb55-0">
              Jag har besökt en del av dessa skolor, vilket var intressant.
              En skola låg i ett invandrartätt område där det fanns 30 nationaliteter
              och talades 18 språk. 70 procent av eleverna hade ett annat modersmål
              än svenska. Den skolan hade lyft andelen behöriga till gymnasiet
              med drygt 21 procent. Man var inte helt framme men nästan.
            </seg>
            <seg xml:id="i-84625417ca580bb5-0">
              Gemensamt för de skolor jag besökte var att ingen klagade på
              resurser. Läxhjälp under pedagogisk ledning gavs såväl före som
              under skoldagen. Det fanns ett tydligt ledarskap från såväl rektorer
              som pedagoger. Detta visar också forskningen om framgångsrika
              skolor på, fru talman.
            </seg>
          </u>
          <note xml:id="i-3eb7b5127583e6cd-0">
            I detta anförande instämde Björn Samuelson (M).
          </note>
          <note type="speaker" xml:id="i-71e95bbfa47bda06-0">
            Anf. 254 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-e84f7d15891f8f03-1">
            <seg xml:id="i-1ea034d874c7e079-0">
              Fru talman! När jag lyssnar på Moderaternas Betty Malmberg slås
              jag av något som Stefan Löfven sade i partiledardebatten i Agenda
              : De nya Moderaterna har sannerligen blivit de nöjda Moderaterna.
            </seg>
            <seg xml:id="i-1c85d74df604fce9-0">
              Man kan fråga sig varför Moderaterna är nöjda. Resultaten i den
              svenska skolan har sjunkit i snart sju år i rad. De har sjunkit
              i 60 procent av landets skolor. Skolverket och Skolinspektionen,
              ja, alla som kan något om den svenska skolan pekar på att likvärdigheten
              försämrats och fortsätter att försämras. Senaste gången svensk
              skola hade en uppgång i resultaten var läsåret 2005/06.
            </seg>
            <seg xml:id="i-6955079213f70996-0">
              Folkpartiet har dominerat politiken. Men i ett avseende härstammar
              skolpolitiken från det moderata kansliet, och det gäller läxhjälp
              via RUT. Varför, Betty Malmberg, var det så viktigt att genomföra
              detta när vi vet att det bidrar till att öka skillnaderna?
            </seg>
          </u>
          <note type="speaker" xml:id="i-6a0f6bc5e2805cb4-0">
            Anf. 255 BETTY MALMBERG (M) replik:
          </note>
          <u who="betty_malmberg_f8f44c" xml:id="i-f6a85e4c3e0ab57c-1">
            <seg xml:id="i-f454b801c1f654be-0">
              Fru talman! När vi debatterar en sådan angelägen fråga som skolan
              är det viktigt att vi står för sanningen som den är. Vi vet att
              kunskapsresultaten har sjunkit sedan 90-talet.
            </seg>
            <seg xml:id="i-3afb04719ed2c612-0">
              Jag refererade i mitt anförande till vad dåvarande gd för Skolverket
              var uppmärksam på. Redan 2004 sade han att den negativa trenden
              när det gäller kunskapsresultaten måste stävjas. Skolverket presenterade
              ett åtgärdsprogram vilket dåvarande skolminister Ibrahim Baylan
              inte var intresserad av att ta del av, för han lyssnade inte på
              denna kritik.
            </seg>
            <seg xml:id="i-c1e2e7f214e16967-0">
              Nu har vi genomfört reformer, och jag vädjar till Ibrahim Baylan
              att inse att det kommer att ta tid. Vi är inte nöjda, men vi ser
              att det är en utveckling på gång. Vi märker den när vi besöker
              skolorna, eller hur, Ibrahim Baylan?
            </seg>
          </u>
          <note type="speaker" xml:id="i-10108ef6a875058b-0">
            Anf. 256 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-e84f7d15891f8f03-2">
            <seg xml:id="i-f901ff652dc7f36f-0">
              Fru talman! Forskningen visar att i de länder där man gör rätt
              insatser går det att vända skolresultaten på fyra till sex år.
              Men gör man fel insatser spelar det ingen roll.
            </seg>
            <seg xml:id="i-3cd762517b4f4ae8-0">
              Jag återkommer till den fråga som Betty Malmberg över huvud taget
              inte berörde. Varför var läxhjälp via RUT så viktigt för Moderaterna?
              Förslaget kom ju direkt från er. Till och med utbildningsminister
              Jan Björklund kände ett visst obehag inför detta. Varför var det
              så viktigt att införa läxhjälp bara via RUT?
            </seg>
          </u>
          <note type="speaker" xml:id="i-b24d74852e9c4fb1-0">
            Anf. 257 BETTY MALMBERG (M) replik:
          </note>
          <u who="betty_malmberg_f8f44c" xml:id="i-f6a85e4c3e0ab57c-2">
            <seg xml:id="i-2418014915e46bfa-0">
              Fru talman! Det handlar inte om läxhjälp bara via RUT, utan det
              är ett kunskapsuppdrag som samtliga skolor har. De har till uppdrag
              att ge den hjälp och det stöd eleverna behöver.
            </seg>
            <seg xml:id="i-f15ad0bd173bdc87-0">
              På de skolor jag har besökt har man inte diskuterat att det är
              ett problem. Läxor ges, och det vållar inga bekymmer.
            </seg>
            <seg xml:id="i-ff03a19af9734a73-0">
              Ibrahim Baylan säger att vi behöver göra rätt insatser. Ja, de
              görs. Vi gör precis de insatser som Ibrahim Baylan räknar upp.
              Vi måste dock räkna från när reglerna började gälla, och det var
              2011. Sedan ser vi fem år framåt.
            </seg>
          </u>
          <note type="speaker" xml:id="i-0094cf3050e7a860-0">
            Anf. 258 YVONNE ANDERSSON (KD):
          </note>
          <u who="yvonne_andersson_3449f2" xml:id="i-55eea5a7491a8bf0-0">
            <seg xml:id="i-5e9ea11f28ea81ce-0">
              Fru talman! Abraham Lincoln sade en gång: Jag går långsamt, men
              jag går aldrig tillbaka.
            </seg>
            <seg xml:id="i-6e15f35ab22909fa-0">
              Detta är möjligtvis alliansregeringens signum. Även om inte allt
              har gått jättefort går vi inte tillbaka utan långsamt framåt.
            </seg>
            <seg xml:id="i-269afef1a8dcead8-0">
              Fru talman! Kristdemokraterna fokuserar på barn och unga med
              allt vad det innebär i form av byggandet av deras framtid. Jag
              vill här debattera högre utbildning. Det är just den vi vill att
              dagens barn ska längta till. Det är den som utöver god arbetskraft
              skapar morgondagens forskare till vårt samhälle. Med detta fortsätter
              Sverige att vara en framstående kunskapsnation som ligger i framkant
              av det globala kunskapssamhället.
            </seg>
            <seg xml:id="i-f26b86c7c8077648-0">
              I stort sett alla förknippar framtiden med forskning och utveckling
              inom olika kunskapsområden. Men enligt en nyligen genomförd studie
              på uppdrag av Svenskt Näringsliv fokuserar alltför få politiker
              på det forskningspolitiska området. Det är dags att ändra på det.
            </seg>
            <seg xml:id="i-1f043cb39e3f6be0-0">
              Sverige har varit och är en kunskapsnation. Inte minst blir den
              internationella medvetenheten tydlig i samband med prisutdelningen
              till Nobels minne. Vissa hävdar att Sverige har blivit allt sämre
              i kvalitet de senaste åren. Så är det naturligtvis inte. Snarare
              har andra nationer blivit bättre så att vår internationella rangordning
              har blivit sämre.
            </seg>
            <seg xml:id="i-514e534a1cb569f4-0">
              Detta motverkades till viss del av alliansregeringen genom den
              historiskt stora satsningen som gjordes på högre utbildning och
              forskning förra året. Ersättningen ökade med 35 procent per student
              och helårsprestation. För humaniora ökade den med 60 procent.
            </seg>
            <seg xml:id="i-1efb61816c09cfc2-0">
              Vi går vidare, följer upp och kvalitetssäkrar högre utbildning
              och forskning. Så bygger vi framtiden för våra unga.
            </seg>
            <seg xml:id="i-07991409b0662ce9-0">
              Fru talman! Högre utbildning får aldrig bli en återvändsgränd
              för unga människor. Alliansregeringen har genomfört det vi kristdemokrater
              drev mot Socialdemokraternas vilja i flera år, nämligen en effektiv
              yrkeshögskola. Yrkeshögskolan måste utvecklas vidare, breddas
              och låta utbildningar ges långsiktighet, men framför allt ska
              behovet av övergångar mellan yrkeshögskola och annan högskoleutbildning
              möjliggöras. Det finns fortfarande alltför många återvändsgränder,
              bland annat beroende på bristfälliga valideringssystem.
            </seg>
            <seg xml:id="i-f4dc60d9e146a2b3-0">
              Fru talman! Vi har världens bästa studiemedelssystem, men vi
              har fortfarande brister i tillgång på studentbostäder. Unga människor
              måste få bostäder. Trots en effektiv bostadsminister har bristen
              ännu inte avhjälpts. Det måste möjliggöras att universiteten själva
              får hyra ut studentbostäder och på detta sätt säkra studentbeståndet
              till sitt lärosäte. Den försöksverksamhet som finns måste permanentas.
              Hinder för de unga ska avhjälpas.
            </seg>
            <seg xml:id="i-e9ffdca7138babe0-0">
              Fru talman! Antalet registrerade studenter är i dag större än
              2006. Tillgång till platser i högre utbildning ska anpassas och
              har anpassats till de ungas önskemål och arbetsmarknadens behov.
            </seg>
            <seg xml:id="i-e0c7823a913432a0-0">
              Internationella studenter är en tillgång och konkurrerar aldrig
              med de svenska. Alla som har förmåga och erforderlig kompetens
              ska ha tillgång till akademin. Genom internationella studenter
              är vi en del av den globala kunskapsmarknaden.
            </seg>
            <seg xml:id="i-09400351ab294336-0">
              Lärosätena kan själva omfördela platsernas innehåll, men takbeloppet
              måste anpassas till söktrycket. Allt annat är ett svek mot de
              unga. Har man kämpat i ungdomsskolan för att tillåtas förverkliga
              sina framtidsdrömmar med högre utbildning och avancerat arbete
              ska tillgången finnas.
            </seg>
            <seg xml:id="i-9df9dd6a20628599-0">
              Universiteten ska kunna erbjuda kunskap till hela befolkningen.
              Kristdemokraternas människosyn tar inte hänsyn till ålder, utan
              alla ska få del av det livslånga lärandet.
            </seg>
            <seg xml:id="i-63b2ea6172f3da65-0">
              I dag satsar alliansregeringen 2 miljarder mer på utbildning
              för vuxna än 2006.
            </seg>
            <seg xml:id="i-6a9e5330cf34ee24-0">
              Fru talman! Sverige är bra och kan bli bättre. Vårt land ska
              vara världens bästa land att växa upp i för den unga generationen
              men också världens bästa land för att få sitt kunskapsbehov mättat
              och förädla sin kompetens, som motsvarar forskningens eller arbetsmarknadens
              behov. Med god kvalitet i högre utbildning, god flexibilitet mellan
              yrkeshögskola och universitet, utökade grundutbildningsplatser
              och stöd till det livslånga lärandet och till studentbostäder
              skapar vi ett samhälle för våra barn och unga.
            </seg>
          </u>
          <note xml:id="i-68fec0d5ef4f09cd-0">
            I detta anförande instämde Betty Malmberg (M).
          </note>
          <note type="speaker" xml:id="i-ec5709f2aaaf43f5-0">
            Anf. 259 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-e84f7d15891f8f03-3">
            <seg xml:id="i-a8841bee0baa93e6-0">
              Fru talman! Yvonne Andersson pratar vältaligt om vikten av att
              se till att ungdomar har många möjligheter när det gäller utbildning.
              Den uppfattningen delar Socialdemokraterna.
            </seg>
            <seg xml:id="i-2fdf061febf20e4b-0">
              Jag begärde replik därför att jag hajade till när Yvonne Andersson
              sade att hon och regeringen anser att tillgången till utbildningsplatser
              ska anpassas efter söktrycket. Utvecklingen i verkligheten är
              precis tvärtom. Sedan 2006 har antalet sökande till våra högskolor
              och universitet ökat med hundra tusen sökande – hundra tusen.
              Det har varit rekord sex år i rad.
            </seg>
            <seg xml:id="i-154dcfd9edeec393-0">
              Det är inte så konstigt. Ungdomar inser att det är svårt på arbetsmarknaden
              och vill skaffa sig en utbildning. Det är klokt, tycker jag.
            </seg>
            <seg xml:id="i-9bf7fa1e79bf945a-0">
              Under de senaste tre åren har regeringen aktivt dragit ned antalet
              utbildningsplatser med 26 000 platser. I dag är den andel som
              får plats på högskolan betydligt lägre än 2006. Hur går detta
              ihop, Yvonne Andersson?
            </seg>
          </u>
          <note type="speaker" xml:id="i-652999d3e28ff72a-0">
            Anf. 260 YVONNE ANDERSSON (KD) replik:
          </note>
          <u who="yvonne_andersson_3449f2" xml:id="i-55eea5a7491a8bf0-1">
            <seg xml:id="i-f312a787d5266091-0">
              Fru talman! Detta stämmer inte riktigt överens med de siffror
              som finns. Vi har fler platser i högskolan i dag än år 2006. Det
              finns i dag ungefär tre hundra tusen, jämfört med 2006 då det
              var 283 000 registrerade studieplatser. Det stämmer inte riktigt,
              och det får vi titta över, men vi har fler platser i dag.
            </seg>
            <seg xml:id="i-942140db71d2d69a-0">
              Den prognos som Regeringskansliet gjort visar att de årskullar
              som slutför gymnasieskolan under de kommande åren har möjlighet
              att påbörja en eftergymnasial utbildning i betydligt större utsträckning
              än tidigare, givet att dagens utbildningsmönster och resurser
              till eftergymnasial utbildning fortlever. Därför vet vi i dag
              att vi kommer att höja andelen avsevärt.
            </seg>
          </u>
          <note type="speaker" xml:id="i-efaddd6c22cf53ab-0">
            Anf. 261 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-e84f7d15891f8f03-4">
            <seg xml:id="i-63cccf3dcc8c6f81-0">
              Fru talman! Förrförra torsdagen hade vi ett antal rektorer och
              Universitets- och högskoleförbundet hos oss. Deras bild är en
              helt annan, Yvonne Andersson, nämligen att de hela tiden måste
              dra ned därför att regeringen har dragit in resurser.
            </seg>
            <seg xml:id="i-090189994a065085-0">
              Utbildningsdepartementets och regeringens hela prognos bygger
              på att det bara är 19-åringar som pluggar på högskolan. Yvonne
              Andersson vet mycket väl att det inte är så. Det blir allt färre
              platser när allt fler söker. Det är fel. Byt politik!
            </seg>
          </u>
          <note type="speaker" xml:id="i-faf3fd6c3c00e634-0">
            Anf. 262 YVONNE ANDERSSON (KD) replik:
          </note>
          <u who="yvonne_andersson_3449f2" next="cont" xml:id="i-29bb3ae10153eea2-0">
            <seg xml:id="i-12274270957fe3df-0">
              Fru talman! Riktigt så är det inte. Andelen som inte tidigare
              haft högskoleplats över huvud taget och som söker till högskolan
              är högre i dag än år 2006, och från 2002.
            </seg>
            <seg xml:id="i-3980c5ff034ee126-0">
              Riktigt så är det alltså inte. Vi har ett större antal vuxna.
              Därför kan jag stolt tala om att det livslånga lärandet har trätt
              i kraft och att vi har fler och fler människor som vill och får
              söka till fristående platser. Sedan har vi en problematik, men
              den får jag återkomma till.
            </seg>
          </u>
          <note xml:id="i-63fb8f9fe8a6bb36-0">
            Anf. 263 ANNA WALLÉN (S):
          </note>
          <u who="yvonne_andersson_3449f2" prev="cont" xml:id="i-bdcbbfc8778fcaf8-0">
            <seg xml:id="i-1071e5f509566733-0">
              Fru talman! Många brukar prata om den amerikanska drömmen – the
              American dream. Där borta kan minsann alla förverkliga sina drömmar.
              Men det är långt ifrån sanningen.
            </seg>
            <seg xml:id="i-aa4f35fc9d5cf777-0">
              Jag skulle i stället vilja tala om den svenska drömmen. Sverige
              är verkligen det land där man kan förverkliga sina drömmar. Jag
              har varit som stoltast över att unga i Sverige kan drömma stort,
              och de kan också förverkliga drömmen om sitt drömyrke genom att
              skolan är avgiftsfri. När jag har träffat vänner och bekanta från
              andra delar av världen och beskrivit det svenska utbildningssystemet
              häpnar många. Störst reaktioner kommer det på att den högre utbildningen
              är till för alla oavsett hur mycket pengar man har.
            </seg>
            <seg xml:id="i-ee36f2839f3fe8ff-0">
              Högskolor och universitet finns runt om i hela landet och det
              finns inga terminsavgifter. Detta fina – allas rätt till utbildning,
              den svenska drömmen – håller den borgerliga regeringen på att
              ha sönder. Trösklarna till högskolan höjs och utbildningsplatserna
              blir färre.
            </seg>
            <seg xml:id="i-f03ca987a44f6892-0">
              Vi socialdemokrater vill att Sverige ska förbli ett bra land
              att bo i och att företag ska välja att förlägga sin verksamhet
              till Sverige, med bra och intressanta jobb. I Sverige ska vi inte
              konkurrera med billig arbetskraft, utan vi ska konkurrera med
              välutbildade och kompetenta människor. Vi vill därför att fler
              ska få möjlighet att studera.
            </seg>
            <seg xml:id="i-cd1072d1d366ae30-0">
              Trots att vi behöver en mer välutbildad befolkning i Sverige
              får unga sämre möjligheter att studera i dag. Den borgerliga regeringen
              har genomfört kraftiga nedskärningar av antalet högskoleplatser
              under sin regeringstid. Sedan 2006, som Ibrahim Baylan tidigare
              sade i ett replikskifte, är det hundra tusen fler sökande till
              högskolan och 26 000 färre högskoleplatser.
            </seg>
            <seg xml:id="i-a68abb3603032a84-0">
              I Västerås, som jag kommer ifrån, har vi Mälardalens högskola.
              Deras anslag minskas med 40 miljoner kronor fram till 2015. Mälardalens
              högskola tvingas därför dra ned på antalet utbildningar och minska
              antalet studenter på hel- och deltid från dagens 12 000 till 10
              000. Det är en minskning med hela 2 000 studenter – detta i tider
              när allt fler vill studera vidare.
            </seg>
            <seg xml:id="i-8589a43b38311d82-0">
              Regeringen väljer att fortsätta sin resultatslösa skattesänkningspolitik
              i stället för att satsa på utbildning. Samtidigt visar en rapport
              från Svenskt Näringsliv i Västmanland att vart femte rekryteringsförsök
              i länet misslyckas. Företagens svårigheter att rekrytera nya medarbetare
              med rätt kompetens får allvarliga följder. Tre av tio företag
              uppger att de tvingats minska sin produktion. Lika många fick
              tacka nej till order eller nya uppdrag. Nästan fyra av tio företag
              som haft svårigheter att rekrytera uppger att problemen ledde
              till att en planerad expansion förhindrades. Neddragningen av
              antalet högskoleplatser påverkar Sveriges framtida konkurrenskraft
              på ett negativt sätt.
            </seg>
            <seg xml:id="i-cbcc90e84385f320-0">
              En rapport från Högskoleverket visar att Sverige, med nuvarande
              politik, kommer att gå från att vara ett land känt för att ha
              en välutbildad befolkning till att bli en kunskapens medelmåtta.
              Sverige kommer att ligga efter alla de andra nordiska länderna
              och hamna under genomsnittet i OECD.
            </seg>
            <seg xml:id="i-a7bd0032fd5c21e8-0">
              Vi socialdemokrater vill i stället satsa på fler högskoleplatser.
              Sverige ska ha en världsledande utbildningsnivå i hela befolkningen.
              Det är också avgörande att rekryteringen till högskolan breddas.
              Alla människors förmåga ska tas till vara oavsett deras bakgrund.
              Allt annat är ett slöseri. Högskolor och universitet ska finnas
              i hela landet och byggas ut ytterligare.
            </seg>
          </u>
          <note type="speaker" xml:id="i-ce87bf0a98c57447-0">
            Anf. 264 YVONNE ANDERSSON (KD) replik:
          </note>
          <u who="yvonne_andersson_3449f2" next="cont" xml:id="i-29bb3ae10153eea2-1">
            <seg xml:id="i-deeffb6fede89b98-0">
              Fru talman! Jag vill fråga hur siffrorna om att det är färre
              har tagits fram. Vi har i dag, som jag sade tidigare, fler platser
              än tidigare. Däremot har antalet platser för 19–24-åringar minskat.
              Det beror delvis på att det är fler äldre som söker till högskolorna.
              Men det totala antalet platser har faktiskt ökat.
            </seg>
            <seg xml:id="i-082f23dc49f9896a-0">
              Varifrån kommer de aktuella siffror som gör att man kan dra slutsatsen
              att de har minskat?
            </seg>
          </u>
          <note xml:id="i-b1862e522a566b4f-0">
            Anf. 265 ANNA WALLÉN (S) replik:
          </note>
          <u who="yvonne_andersson_3449f2" prev="cont" xml:id="i-bdcbbfc8778fcaf8-1">
            <seg xml:id="i-8c603d21c0262c1f-0">
              Fru talman! Som jag sade i mitt anförande är trycket på högskolorna
              enormt i dag. Det är 100 000 fler sökande till högskolan sedan
              2006. Behovet ser väldigt annorlunda ut.
            </seg>
            <seg xml:id="i-97e2af598e676d0d-0">
              Jag har här en liten bild från Mälardalens högskola. Där ser
              man de besparingar som de måste göra. De är tvungna att dra ned
              på 2 000 utbildningsplatser eftersom de får minskade statliga
              anslag fram till 2015. Det är 13 olika typer av utbildningar som
              de drar ned på – i tider när vi har massarbetslöshet i Sverige.
              Jag tycker att du borde oroa dig lite mer för det.
            </seg>
          </u>
          <note type="speaker" xml:id="i-27ec351a238dd945-0">
            Anf. 266 YVONNE ANDERSSON (KD) replik:
          </note>
          <u who="yvonne_andersson_3449f2" next="cont" xml:id="i-29bb3ae10153eea2-2">
            <seg xml:id="i-13e2a950ead45e52-0">
              Fru talman! Det är alltid trist att diskutera sanningen, så då
              får man väl gå vidare till den egentliga statistiken och helheten
              i Sverige. Sedan kan det ju skilja mellan olika lärosäten.
            </seg>
            <seg xml:id="i-15c0728719454249-0">
              Socialdemokraterna har målet att 50 procent av 30–34-åringarna
              år 2020 har minst två års eftergymnasial utbildning. Hur tänker
              ni nå det? Det saknas ju 4 miljarder kronor om året i budgeten,
              om man ska följa dagens studiemönster.
            </seg>
          </u>
          <note xml:id="i-f062f9409378c822-0">
            Anf. 267 ANNA WALLÉN (S) replik:
          </note>
          <u who="yvonne_andersson_3449f2" prev="cont" xml:id="i-bdcbbfc8778fcaf8-2">
            <seg xml:id="i-291ac4f543206a2c-0">
              Fru talman! Vi socialdemokrater satsar mycket offensivt i vår
              budget på fler högskoleplatser. Vi vill prioritera utbildning
              i stället för det femte jobbskatteavdraget, att sänka skatten
              för de människor som inte behöver mer pengar. I stället vill vi
              lägga de pengarna på 16 000 nya utbildningsplatser.
            </seg>
            <seg xml:id="i-a6ff295e0fa28938-0">
              Jag skulle vilja fråga Yvonne Andersson om du är nöjd med situationen
              som den ser ut i dag, att väldigt många vill ha en högskoleutbildning
              men inte får det på grund av att det inte finns tillräckligt många
              platser.
            </seg>
          </u>
          <note type="speaker" xml:id="i-651dca213ba8eadd-0">
            Anf. 268 BETTY MALMBERG (M) replik:
          </note>
          <u who="betty_malmberg_f8f44c" next="cont" xml:id="i-ba0e67234e7d3bd2-0">
            <seg xml:id="i-e575b99626d92ea7-0">
              Fru talman! Jag vill börja med att hälsa Anna Wallén välkommen
              i utbildningsfrågor. Det har inte varit så många som har debatterat
              utbildningsfrågor, och jag tycker att det var roligt att du tar
              dig tid och ställer upp på det.
            </seg>
            <seg xml:id="i-b315f9d5f6b38eb7-0">
              Anna Wallén tar upp mycket om allas rätt till utbildning, att
              fler ska få möjlighet att studera och att det är vad Socialdemokraterna
              kommer att möjliggöra. Det är viktigt och riktigt, och det är
              också något som i princip alla skriver under på.
            </seg>
            <seg xml:id="i-7b8e173bcad9e56d-0">
              Men det handlar inte bara om kvantitet utan också om kvalitet.
              Precis som Yvonne Andersson nämnde tidigare har vi satsat mycket
              hårt på både kvalitet och kvantitet. Med den inriktningen tycker
              jag att vi får en helt annan möjlighet med studierna. Det handlar
              ju inte bara om att slussa människor igenom ett system utan också
              om att man har kvalitet med sig.
            </seg>
            <seg xml:id="i-e6c44078bb4d6135-0">
              Hur ser du, Anna Wallén, på att vi också har satsat mycket på
              kvalitet? Anser du att Socialdemokraterna gör det?
            </seg>
          </u>
          <note xml:id="i-c593e73913af9940-0">
            Anf. 269 ANNA WALLÉN (S) replik:
          </note>
          <u who="betty_malmberg_f8f44c" prev="cont" xml:id="i-64b84f041c631644-0">
            <seg xml:id="i-9c1b20251c7dd3cd-0">
              Fru talman! Kvalitet är självklart oerhört viktigt – tack för
              frågan! Kvalitet är viktigt för oss socialdemokrater, men tyvärr
              är vi inte de som sitter med taktpinnen just nu.
            </seg>
            <seg xml:id="i-c2173d1fb4547b18-0">
              Vi tycker att det är viktigt att studenter på högskolor och universitet
              får mer lärartid till exempel. Det är mycket viktigt att de får
              den möjligheten för att kunna öka sina kunskaper på det sättet.
            </seg>
            <seg xml:id="i-d7e883d6fd5545d9-0">
              Men problemet är att högskoleplatserna blir färre och att många
              företag, framför allt många teknikföretag i Västmanland och Västerås,
              som jag kommer från, inte lyckas rekrytera utbildad personal.
              Vi har ett exempel från den senaste tiden där man vänder sig ut
              i Europa för att hitta till exempel ingenjörer. Jag tycker inte
              att det är rimligt. Vi har hög arbetslöshet i Sverige, och samtidigt
              har vi många företag som är i behov av att anställa. Vi har ett
              enormt rekryteringsgap.
            </seg>
          </u>
          <note type="speaker" xml:id="i-fa2b4af446da02fd-0">
            Anf. 270 BETTY MALMBERG (M) replik:
          </note>
          <u who="betty_malmberg_f8f44c" next="cont" xml:id="i-ba0e67234e7d3bd2-1">
            <seg xml:id="i-9594a2aed9b1bc61-0">
              Fru talman! Det ante mig att du också tyckte att det var positivt,
              Anna Wallén.
            </seg>
            <seg xml:id="i-ccc205dfa65608f3-0">
              Saken är den att vi från alliansregeringen har höjt beloppet
              som går till exempelvis humaniora och samhällssektorn med 60 procent
              per klass sedan vi tillträdde 2006. Vi har också ökat andelen
              nybörjarplatser till läkarutbildningen med 43 procent, och vi
              har ökat antalet ingenjörsplatser.
            </seg>
            <seg xml:id="i-dfc55c30967d0b10-0">
              Men det sagt tycker jag ändå att vi har jobbat för en inriktning
              och också jobbat för att försöka svara upp mot vad arbetsmarknaden
              kräver.
            </seg>
          </u>
          <note xml:id="i-44d4851fc8fe384f-0">
            Anf. 271 ANNA WALLÉN (S) replik:
          </note>
          <u who="betty_malmberg_f8f44c" prev="cont" xml:id="i-64b84f041c631644-1">
            <seg xml:id="i-45541b92e05bcb25-0">
              Fru talman! Du säger att ni har gjort mycket. Men ni har väl
              inte nått hela vägen fram, med tanke på hur situationen ser ut
              i dag, att det fortfarande är enorma problem för många företag
              att rekrytera. Som jag har sagt vid flera tillfällen är söktrycket
              till högskolan enormt, och platserna räcker inte till. I tider
              som dessa, när många vill rusta sig för arbetsmarknaden, för att
              kunna ta de jobb som finns, prioriterar Moderaterna och regeringen
              skattesänkningar före satsningar på utbildning.
            </seg>
            <seg xml:id="i-874988e8d506997b-0">
              Därefter skulle den allmänpolitiska debatten fortsätta.
            </seg>
            <seg xml:id="i-acc702cd4d6d25b4-0">
              Skälet till dröjsmålet är tjänsteresor och andra åtaganden.
            </seg>
            <seg xml:id="i-0dc956996946f376-0">
              Skälet till dröjsmålet är tjänsteresor och sedan tidigare inbokade
              engagemang.
            </seg>
            <seg xml:id="i-8d513879df7556de-0">
              Skälet till dröjsmålet är sedan tidigare inbokade engagemang.
            </seg>
            <seg xml:id="i-a0fd408ec51aee6c-0">
              Barbro Westerholm
            </seg>
            <seg xml:id="i-e7620c39e6fa487f-0">
              Ardalan Shekarabi
            </seg>
          </u>
          <note xml:id="i-95147f2d419b051d-0">
            2 § Justering av protokoll
          </note>
          <note xml:id="i-c20bedd756a8cc7b-0">
            Protokollen för den 1, 2, 3 och 4 oktober justerades.
          </note>
          <note xml:id="i-6b8d7200a748a709-0">
            3 § Meddelande om ändring i kammarens sammanträdesplan
          </note>
          <note xml:id="i-28c5c00a5f654b21-0">
            Förste vice talmannen meddelade att onsdagen den 16 oktober skulle
            arbetsplenum och beslut äga rum efter partiledardebattens slut.
          </note>
          <note xml:id="i-28be155400f8ad21-0">
            4 § Anmälan om kompletteringsval
          </note>
          <note xml:id="i-33f95d413fdcd9bd-0">
            Förste vice talmannen meddelade
          </note>
          <note xml:id="i-3bd84d527f39478b-0">
            att Socialdemokraternas riksdagsgrupp anmält Agneta Karlsson
            som suppleant i finansutskottet under Ardalan Shekarabis ledighet
            och
          </note>
          <note xml:id="i-561deebe8eeac752-0">
            att Moderata samlingspartiets riksdagsgrupp anmält Gustav Schyllert
            som suppleant i miljö- och jordbruksutskottet under Linda Wemmerts
            ledighet.
          </note>
          <note xml:id="i-3b1f166b00c19faf-0">
            Förste vice talmannen förklarade vald under tiden
          </note>
          <note xml:id="i-4b8cd9693193825c-0">
            den 4 november–31 december
          </note>
          <note xml:id="i-4a53fbea8b7eb1e4-0">
            suppleant i finansutskottet
          </note>
          <note xml:id="i-3b1f166b00c19faf-1">
            Förste vice talmannen förklarade vald under tiden
          </note>
          <note xml:id="i-d719dd5c98506b5d-0">
            den 14 oktober 2013–23 maj 2014
          </note>
          <note xml:id="i-050265eb6d595961-0">
            suppleant i miljö- och jordbruksutskottet
          </note>
          <note xml:id="i-7b82f96fc0bc3b24-0">
            5 § Anmälan om subsidiaritetsprövning
          </note>
          <note xml:id="i-fbaf22980a16fae7-0">
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note xml:id="i-dc9ab8252b7e4aea-0">
            6 § Anmälan om uppteckningar vid EU-nämndens sammanträden
          </note>
          <note xml:id="i-6339d715c772b15a-0">
            Förste vice talmannen anmälde att uppteckningar från EU-nämndens
            sammanträden fredagen den 20 september och torsdagen den 26 september
            inkommit.
          </note>
          <note xml:id="i-c5957d534e8fc945-0">
            7 § Anmälan om faktapromemoria
          </note>
          <note xml:id="i-c53c4bf83c2f42bd-0">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-8f9088e45511467f-0">
            KOM(2013) 615, 2011/12:FPM136
          </note>
          <note xml:id="i-cf338f87beca5aa7-0">
            8 § Anmälan om fördröjda svar på interpellationer
          </note>
          <note xml:id="i-41a3af9ec08bd6ad-0">
            Följande skrivelser hade inkommit till riksdagen:
          </note>
          <note xml:id="i-7f8fc3ab67de9428-0">
            Interpellation 2013/14:13
          </note>
          <note xml:id="i-1e8b25e5f2450e54-0">
            Interpellation 2013/14:13 Automatiska permanenta uppehållstillstånd
            för syrier
          </note>
          <note xml:id="i-66621804269c3a2c-0">
            Interpellationen kommer att besvaras tisdagen den 22 oktober
            2013.
          </note>
          <note xml:id="i-ba3d634e39462899-0">
            Tobias Billström
          </note>
          <note xml:id="i-277c79608932ff61-0">
            Interpellation 2013/14:22
          </note>
          <note xml:id="i-403031ce496d016f-0">
            Interpellation 2013/14:22 Särskild inkomstskatt för utomlands
            bosatta
          </note>
          <note xml:id="i-d231978fc6c9977a-0">
            Interpellationen kommer att besvaras tisdagen den 12 november
            2013.
          </note>
          <note xml:id="i-424c5706fd3a4e66-0">
            Rikard Jermsten
          </note>
          <note xml:id="i-56798d635998c963-0">
            Interpellation 2013/14:24
          </note>
          <note xml:id="i-f9576254a25b2722-0">
            Interpellation 2013/14:24 Hållbarhetsmål och Vattenfalls nya
            dagbrott för kol
          </note>
          <note xml:id="i-b02e8d11c4d22afb-0">
            Interpellationen kommer att besvaras fredagen den 25 oktober
            2013.
          </note>
          <note xml:id="i-424c5706fd3a4e66-1">
            Rikard Jermsten
          </note>
          <note xml:id="i-5e6ee561a27f3667-0">
            9 § Ärenden för hänvisning till utskott
          </note>
          <note xml:id="i-ff04190f24e6d024-0">
            Följande dokument hänvisades till utskott:
          </note>
          <note xml:id="i-38ccf58a3f5cd68b-0">
            den 28 november
          </note>
          <note xml:id="i-4625113e6ce141b8-0">
            10 § Bordläggning
          </note>
          <note xml:id="i-f278c187935b62a7-0">
            Följande dokument anmäldes och bordlades:
          </note>
          <note xml:id="i-ef16fb536f93544c-0">
            11 § Anmälan om interpellationer
          </note>
          <note xml:id="i-d40d89ca4429cba2-0">
            Följande interpellationer hade framställts:
          </note>
          <note xml:id="i-aa50c4d73cd71c43-0">
            den 8 oktober
          </note>
          <note xml:id="i-3a6b651a80c7d870-0">
            Ingela Nylund Watz
          </note>
          <note xml:id="i-ad6b20efc9224c6d-0">
            Mats Pertoft
          </note>
          <note xml:id="i-76a384914dcb94a8-0">
            Mikael Damberg
          </note>
          <note xml:id="i-1493078ed4036749-0">
            den 9 oktober
          </note>
          <note xml:id="i-d33faa0889e463ee-0">
            Monica Green
          </note>
          <note xml:id="i-a1d51d6b29734ec3-0">
            Eva-Lena Jansson
          </note>
          <note xml:id="i-818c5e897402d1d5-0">
            Teres Lindberg
          </note>
          <note xml:id="i-cce8cf2d83416e20-0">
            Sara Karlsson
          </note>
          <note xml:id="i-3355bba2dd5816d6-0">
            Jacob Johnson
          </note>
          <note xml:id="i-2de76b58b12fd5c0-0">
            Peter Persson
          </note>
          <note xml:id="i-2de76b58b12fd5c0-1">
            Peter Persson
          </note>
          <note xml:id="i-f1e33dd2ddf678e2-0">
            den 11 oktober
          </note>
          <note xml:id="i-2de76b58b12fd5c0-2">
            Peter Persson
          </note>
          <note xml:id="i-65bf003aaffc8a9a-0">
            Lars Mejern Larsson
          </note>
          <note xml:id="i-0ef8142ae682c99f-0">
            den 14 oktober
          </note>
          <note xml:id="i-a1d51d6b29734ec3-1">
            Eva-Lena Jansson
          </note>
          <note xml:id="i-e70c5382cf5486c3-0">
            Helena Leander
          </note>
          <note xml:id="i-8f2de735e48ec7ec-0">
            Per Bolund
          </note>
          <note xml:id="i-9838a9e56e19b05d-0">
            Annika Lillemets
          </note>
          <note xml:id="i-00565c6c220251b0-0">
            Interpellationerna 2013/14:26–35 redovisas i bilaga som fogats
            till riksdagens snabbprotokoll tisdagen den 15 oktober.
          </note>
          <note xml:id="i-30a0083caacb5ac2-0">
            Övriga interpellationer redovisas i bilaga som fogats till riksdagens
            snabbprotokoll tisdagen den 22 oktober.
          </note>
          <note xml:id="i-5403fbdfe9c25f46-0">
            12 § Anmälan om frågor för skriftliga svar
          </note>
          <note xml:id="i-0d9dc1d69c4daea7-0">
            Följande frågor för skriftliga svar hade framställts:
          </note>
          <note xml:id="i-bb982c051852dfd5-0">
            den 4 oktober
          </note>
          <note xml:id="i-a391c2790596ba83-0">
            Fredrik Malm
          </note>
          <note xml:id="i-d8c15bea862615b4-0">
            den 7 oktober
          </note>
          <note xml:id="i-838fb9d27c15e904-0">
            Kent Härstedt
          </note>
          <note xml:id="i-aa50c4d73cd71c43-1">
            den 8 oktober
          </note>
          <note xml:id="i-ad6b20efc9224c6d-1">
            Mats Pertoft
          </note>
          <note xml:id="i-2fc72c30ac50ae04-0">
            Amineh Kakabaveh
          </note>
          <note xml:id="i-1493078ed4036749-1">
            den 9 oktober
          </note>
          <note xml:id="i-b6e32795e898a1e3-0">
            Peter Hultqvist
          </note>
          <note xml:id="i-be3e231211428978-0">
            den 10 oktober
          </note>
          <note xml:id="i-f1e33dd2ddf678e2-1">
            den 11 oktober
          </note>
          <note xml:id="i-5308b595a60772d7-0">
            Meeri Wasberg
          </note>
          <note xml:id="i-0ef8142ae682c99f-1">
            den 14 oktober
          </note>
          <note xml:id="i-a12e54440aafd011-0">
            Matilda Ernkrans
          </note>
          <note xml:id="i-e7f2361b1db9c817-0">
            Eva Olofsson
          </note>
          <note xml:id="i-bc25e3cfda22dd82-0">
            Frågorna 2013/14:34–40 redovisas i bilaga som fogats till riksdagens
            snabbprotokoll tisdagen den 15 oktober.
          </note>
          <note xml:id="i-59635af582398eb1-0">
            Övriga frågor redovisas i bilaga som fogats till riksdagens snabbprotokoll
            tisdagen den 22 oktober.
          </note>
          <note xml:id="i-16ae4d91040f9484-0">
            13 § Anmälan om skriftliga svar på frågor
          </note>
          <note xml:id="i-33d03477dea74433-0">
            Skriftliga svar på följande frågor hade inkommit:
          </note>
          <note xml:id="i-d8c15bea862615b4-1">
            den 7 oktober
          </note>
          <note xml:id="i-863e4207ee335438-0">
            Roza Güclü Hedin
          </note>
          <note xml:id="i-1493078ed4036749-2">
            den 9 oktober
          </note>
          <note xml:id="i-d032a6e12ad23ab9-0">
            Lars Eriksson
          </note>
          <note xml:id="i-c9709cbb89e769ec-0">
            Maria Stenberg
          </note>
          <note xml:id="i-ffaa02bc0cf1dd81-0">
            Carina Hägg
          </note>
          <note xml:id="i-3bbc0d82d2b43e02-0">
            Anna Wallén
          </note>
          <note xml:id="i-b6e32795e898a1e3-1">
            Peter Hultqvist
          </note>
          <note xml:id="i-65bf003aaffc8a9a-1">
            Lars Mejern Larsson
          </note>
          <note xml:id="i-03781ddd0a226908-0">
            Jens Holm
          </note>
          <note xml:id="i-a8892d68cc2fec3d-0">
            Kent Ekeroth
          </note>
          <note xml:id="i-0ef8142ae682c99f-2">
            den 14 oktober
          </note>
          <note xml:id="i-ad6b20efc9224c6d-2">
            Mats Pertoft
          </note>
          <note xml:id="i-f08f5137ea0146bb-0">
            Svar inkommet den 14 oktober redovisas i bilaga som fogats till
            riksdagens snabbprotokoll tisdagen den 22 oktober.
          </note>
          <note xml:id="i-43c51322e758bca6-0">
            Övriga svar redovisas i bilaga om fogats till riksdagens snabbprotokoll
            tisdagen den 15 oktober.
          </note>
          <note xml:id="i-f4fcdf20b5e5e735-0">
            14 § Kammaren åtskildes kl. 17.18.
          </note>
          <note xml:id="i-55fa77cc93f0193d-0">
            Förhandlingarna leddes
          </note>
          <note xml:id="i-d868823ef7c8afd3-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
