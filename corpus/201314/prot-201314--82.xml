<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--82</head>
          <docDate when="2013-03-12">2013-03-12</docDate>
        </div>
      </front>
      <body>
        <div>
          <note xml:id="i-28e76ffdd08ef6c7-0">
            ﻿
          </note>
          <note xml:id="i-555dd641aa853f04-0">
            Riksdagens protokoll
          </note>
          <note xml:id="i-4cd86618948cac5c-0">
            2013/14:82
          </note>
          <note xml:id="i-3f4bbdf8bd03a92c-0" type="date">
            Onsdagen den 12 mars
          </note>
          <note xml:id="i-d9fe288b1673d454-0">
            Kl. 09:00 - 16:35
          </note>
          <note xml:id="i-ba722974b4b29936-0">
            1 § Justering av protokoll
          </note>
          <note xml:id="i-0edb5fcc6a5db9c4-0">
            Protokollet för den 6 mars justerades.
          </note>
          <note xml:id="i-7c0c6f19ce07840a-0">
            2 § Ansökan om fortsatt ledighet
          </note>
          <note xml:id="i-c50f4a4123c7aea0-0">
            Förste vice talmannen meddelade att Ulrika Karlsson i Uppsala
            (M) ansökt om fortsatt ledighet under tiden den 15 mars–17 april.
          </note>
          <note xml:id="i-a22e8aeb7a8c2969-0">
            Kammaren biföll denna ansökan.
          </note>
          <note xml:id="i-a90580ddd737aab6-0">
            Förste vice talmannen anmälde att Gunnar Hedberg (M) skulle fortsätta
            att tjänstgöra som ersättare för Ulrika Karlsson i Uppsala.
          </note>
          <note xml:id="i-f22105a3bcf935f2-0">
            3 § Anmälan om kompletteringsval
          </note>
          <note xml:id="i-f0387fe34e3c5626-0">
            Förste vice talmannen meddelade att Moderata samlingspartiets
            riksdagsgrupp på grund av uppkommen vakans anmält Gunnar Hedberg
            som suppleant i trafikutskottet.
          </note>
          <note xml:id="i-c65c14c7115a5a3b-0">
            Förste vice talmannen förklarade vald under tiden den 15 mars–17
            april till
          </note>
          <note xml:id="i-1cd303f31afaa6be-0">
            suppleant i trafikutskottet
          </note>
          <note xml:id="i-88755b20c37cfb34-0">
            4 § Meddelande om ändring i kammarens sammanträdesplan
          </note>
          <note xml:id="i-5734d8909fea6572-0">
            Förste vice talmannen meddelade att tisdagen den 25 mars kl.
            13.00 skulle återrapportering från Europeiska rådets möte den
            20–21 mars äga rum.
          </note>
          <note xml:id="i-60b08c24aa91f971-0">
            5 § Anmälan om fördröjda svar på interpellationer
          </note>
          <note xml:id="i-d8a0aaede5783b56-0">
            Följande skrivelser hade kommit in:
          </note>
          <note xml:id="i-cfcdc0ef258586f1-0">
            Interpellation 2013/14:312
          </note>
          <note xml:id="i-51818e326324c5c7-0">
            Interpellation 2013/14:312 Det dödsdömda jordbruket
          </note>
          <note xml:id="i-d4468f3584efbcd3-0">
            Interpellationen kommer att besvaras tisdagen den 18 mars 2014.
          </note>
          <note xml:id="i-59c5cd58aed03576-0">
            Skälet till dröjsmålet är resa.
          </note>
          <note xml:id="i-3b80184404ebfd21-0">
            Mats Wiberg
          </note>
          <note xml:id="i-90b32124f060ac9a-0">
            Interpellation 2013/14:340
          </note>
          <note xml:id="i-764e3d906758653d-0">
            Interpellation 2013/14:340 Privatiseringar och kollektivavtal
            i hemtjänsten
          </note>
          <note xml:id="i-3e0b804031586d5a-0">
            Interpellationen kommer att besvaras tisdagen den 15 april 2014.
          </note>
          <note xml:id="i-6946032795e29375-0">
            Skälet till dröjsmålet är redan inbokade engagemang.
          </note>
          <note xml:id="i-9da7a9c74c451a9e-0">
            Marianne Jenryd
          </note>
          <note xml:id="i-776ce6f6d11890d8-0">
            6 § Ärenden för hänvisning till utskott
          </note>
          <note xml:id="i-6d3a43229025f294-0">
            Följande dokument hänvisades till utskott:
          </note>
          <note xml:id="i-176d478e32ec4d0f-0">
            7 § Ärenden för förnyad bordläggning
          </note>
          <note xml:id="i-b3f75a664299a6b5-0">
            Följande dokument bordlades för andra gången:
          </note>
          <note xml:id="i-325801a8b7cfd96b-0">
            8 § Riksrevisionens rapport om statens främjandeinsatser för
            export
          </note>
          <note type="speaker" xml:id="i-fbd63d94dfe3f9be-0">
            Anf. 1 BÖRJE VESTLUND (S):
          </note>
          <u who="borje_vestlund_809cde" next="cont" xml:id="i-cc38ab06288906cc-0"/>
          <note xml:id="i-f5772f28e695b5b3-0">
            Fru talman! Jag vill inledningsvis yrka bifall till reservationerna
            1 och 8.
          </note>
          <u who="borje_vestlund_809cde" prev="cont" xml:id="i-45148ea155165d93-0">
            <seg xml:id="i-d5996e2f4ec153ca-0">
              Det här betänkandet behandlar regeringens skrivelse om Riksrevisionens
              rapport över främjandeinsatser för export. I betänkandet har också
              ett stort antal motioner rörande handelspolitiken tagits upp.
              Det är flera olika aspekter på handelspolitiken som behandlas
              i betänkandet.
            </seg>
            <seg xml:id="i-3295691e56d03a2f-0">
              Först vill jag säga något om Riksrevisionens rapport. Den innehåller
              dels iakttagelser som Riksrevisionen har gjort, dels ett antal
              rekommendationer till regeringen. Sammanfattningsvis kan sägas
              att man framför allt har sett på anpassning till företagens behov,
              koordinering från de olika statliga aktörerna, samverkan mellan
              de statliga aktörerna samt avsaknad av kunskap hos departement
              och myndigheter om den samhällsekonomiska nyttan med de nuvarande
              insatserna. Sammanfattningsvis menar Riksrevisionen att avsaknaden
              av ett samlat underlag om effekterna kan försvåra för riksdagens
              beslut om dimensionerna av framtida insatser.
            </seg>
            <seg xml:id="i-65fd74f1df32c06a-0">
              Riksrevisionens rekommendationer är att regeringen ska analysera
              hur väl statens insatser för att främja export överensstämmer
              med företagens behov. Vidare rekommenderar Riksrevisionen en samordning
              av de uppdrag som ges till de statliga aktörerna på området, så
              att de kompletterar varandra. Regeringen bör också förtydliga
              för dessa aktörer att de ska följa upp och göra utvärderingar
              av sina insatser, så att de har rätt innehåll och utformning efter
              företagens behov.
            </seg>
            <seg xml:id="i-536e2a4792681dde-0">
              I sin skrivelse instämmer regeringen delvis i Riksrevisionens
              kritik och avser att genomföra en del av de rekommendationer som
              Riksrevisionen lämnar. Man framhåller dock att de exportfrämjande
              myndigheterna inte själva kan öka exporten. De kan endast underlätta
              för företagen genom att minska trösklarna för export. Man menar
              vidare att det redan nu sker en samordning mellan de båda ansvariga
              departementen när det gäller regleringsbrev och styrdokument.
              Regeringen delar inte den uppfattning som framförs av Riksrevisionen
              när det gäller anpassningen till företagens behov. Man menar att
              underlaget är för litet för att dra sådana slutsatser. Sedan sker
              en omfattande redovisning av hur regeringen redan i dag arbetar
              med samordning mellan de olika exportmyndigheterna. Slutsatsen
              är att man redan i dag arbetar med uppföljning och analys.
            </seg>
            <seg xml:id="i-2950825ce5c53ece-0">
              Vår uppfattning är att regeringen instämmer med riksrevisionens
              iakttagelser och rekommendationer, men man samtidigt har invändningar
              mot praktiskt taget allt. Den bild regeringen vill måla upp är
              att man gör det mesta rätt och inte behöver ändra mycket på sina
              rutiner.
            </seg>
            <seg xml:id="i-1620f2a7fde60414-0">
              Fru talman! Vi socialdemokrater menar att regeringen tydligare
              borde ha tagit till sig Riksrevisionens rekommendationer. Det
              är möjligt att de iakttagelser Riksrevisionen gjort i något fall
              saknar tillräckligt underlag, men det borde ändå ge regeringen
              en signal om att de finns en del brister vad gäller anpassningen
              till företagens behov. Det är också självklart för oss med en
              bättre samordning mellan departementen och de olika exportmyndigheterna.
              Det har även riktats kritik mot den exportvision som handelsministern
              presenterat, bland annat för att den inte ens har beslutats av
              regeringen och än mindre av riksdagen. Vi menar att det i stället
              behövs en exportstrategi som stärker företagen på tillväxtmarknaderna.
              Fokus bör ligga på små och medelstora företag.
            </seg>
            <seg xml:id="i-92d4276374649a99-0">
              I denna strategi ska också förordas ett nationellt exportcentrum
              med principen en dörr in. Detta skulle innebära att samordningen
              av de statliga exportmyndigheterna förstärks. En tydlig brist
              i regeringens handelspolitik är avsaknaden av stöd för lokala
              och regionala nätverk med företag som vill exportera. Vi menar
              att det behövs såväl rådgivning som stöd för sådana nätverk. Vidare
              menar vi att det behövs en förstärkt roll för Business Swedens
              regionala exportrådgivare. Vi menar att det för att öka exporten
              är av stor vikt att man kan få exportrådgivning över hela landet
              i stället för att statens insatser för exportrådgivning koncentreras
              till ett fåtal regioner.
            </seg>
            <seg xml:id="i-c08af9e6d85f26fc-0">
              Vi socialdemokrater menar att det är direkt nödvändigt att Sverige
              har god närvaro i Asien, Afrika och Sydamerika. Det behövs också
              en representant i New York.
            </seg>
            <seg xml:id="i-48a8d61272a12caa-0">
              Fru talman! Låt mig säga några ord om betänkandet i övrigt. EU:s
              inre marknad är för oss socialdemokrater väldigt viktig. För oss
              som sympatiserar med idén om frihandel är EU en hörnsten för att
              kunna få ett globalt frihandelsavtal. Det finns dock fortfarande
              avgörande problem på den inre marknaden. Det gäller inte minst
              de olika medlemsstaternas nationella regler, som närmast är av
              protektionistisk natur. Det kan noteras att inte alla länder fullt
              ut har genomfört tjänstedirektivet, vilket gör att tjänsteexporten
              på den inre marknaden inte fullt ut kan utnyttjas. Vi vill i detta
              sammanhang peka på den möjlighet som finns för framför allt små
              och medelstora företag att börja exportera inom EU på den inre
              marknaden. Det är ett konkret sätt att öka exporten i Sverige.
            </seg>
            <seg xml:id="i-3ec3176b74737d00-0">
              Fru talman! Ökad frihandel skapar tillväxt och välstånd. Frihandel
              kan aldrig vara synonymt med rovdrift av människor, djur och miljö.
              Vi socialdemokrater menar därför att regeringen i ökad grad inte
              bara ska driva frihandel utan betona rättvis handel mellan länderna.
            </seg>
            <seg xml:id="i-46dadfa96cb26dae-0">
              Det kan också noteras att den huvudsakliga handeln i världen
              sker mellan de mest utvecklade länderna. Vi menar därför att man
              på EU-nivå bör inrätta en ombudsman som ska underlätta för utvecklingsländer
              som vill exportera till EU. Vi vill också betona behovet av att
              regeringen gör sitt yttersta i förhandlingarna inom WTO, så att
              vi får ett globalt frihandelsavtal. Vi menar också att öppenheten
              inom WTO måste förbättras. Det nyss ingångna Baliavtalet är en
              oerhörd framgång. Det är en stor framgång att inte minst de så
              kallade MUL-länderna nu har en möjlighet att enklare exportera
              till de mest utvecklade länderna. Vidare är det en stor framgång
              att frågan om handelsprocedurer är löst. Enligt vissa bedömare
              är det viktigare än tullfrihet.
            </seg>
            <seg xml:id="i-63aa4d72b4a2b4a3-0">
              Fru talman! Den nuvarande minoritetsregeringen har velat ge intryck
              av att man sätter handelspolitiken väldigt högt på dagordningen.
              Det har varit mycket stora högtidstal och många vackra ord. Ofta
              har vi socialdemokrater kunnat instämma. När nu exporten minskar
              krävs det nya åtgärder. Vi har redovisat vad vi vill göra när
              det gäller bland annat att ta fram en exportstrategi och att stimulera
              framför allt små och medelstora företag till att ta steget ut
              för att börja exportera. Det handlar om att stödja nätverk av
              företag som exporterar med mera.
            </seg>
            <seg xml:id="i-ff8896d58a76aa36-0">
              Från regeringen redovisas inga nya förslag. Exportvisionen, som
              man gjort ett stort nummer av, innehåller en del bra förslag men
              också flera förslag som det är svårt att se skulle innebära någon
              större roll för exporten. Det är tydligt att regeringen tappat
              initiativet i handelspolitiken. Man vilar helst på gamla lagrar
              och har svårt att se framåt. Det är därför nödvändigt för Sveriges
              handelspolitik att vi får en ny S-ledd regering.
            </seg>
          </u>
          <note type="speaker" xml:id="i-48a2392bf1130f5a-0">
            Anf. 2 JONAS ERIKSSON (MP):
          </note>
          <u who="jonas_eriksson_d455a5" xml:id="i-d3dfcb76d17c4262-0">
            <seg xml:id="i-1d96d4f32593ca75-0">
              Fru talman! Föregående talare inledde med att berätta lite grann
              om betänkandet i dess helhet. Det är bra att vi får en sådan inledning.
            </seg>
            <seg xml:id="i-02ce788652ed99e9-0">
              Jag tänker fokusera lite grann på syftet och göra det lite tydligare.
              Syftet med statens främjandeinsatser för export är just att stärka
              de små och medelstora företagens möjlighet att påbörja eller öka
              sin export.
            </seg>
            <seg xml:id="i-84f76fabfbf96de8-0">
              Det finns flera statliga aktörer och delstatliga aktörer på det
              här området. Vi har Business Sweden, som kanske är en av de större,
              Almi Företagspartner, Tillväxtverket, utlandsmyndigheterna, inte
              minst, och även andra grupper.
            </seg>
            <seg xml:id="i-b3f4e5c4ff9b305d-0">
              Riksrevisionen koncentrerar sin granskning på fyra delfrågor:
            </seg>
            <seg xml:id="i-01485540c9122061-0">
              Det är fyra högst relevanta och, tycker jag, viktiga frågeställningar.
            </seg>
            <seg xml:id="i-c61d9c6efe3036fe-0">
              Sammanfattningen av svaren på dessa fyra frågor, fru talman,
              är egentligen: nej. Riksrevisionen bedömer att insatserna tydligare
              behöver anpassas utifrån företagens behov. Man konstaterar att
              regeringens styrning inte sker på ett koordinerat sätt. Man pekar
              på att förutsättningarna för ändamålsenlig samverkan brister,
              och man säger att det saknas tillräcklig kunskap om insatsernas
              effekter för företagen och samhällsekonomin.
            </seg>
            <seg xml:id="i-b30cb9c2cdff690b-0">
              Man brukar uttrycka sig diplomatiskt i den här typen av dokument.
              Men jag läser inte Riksrevisionens synpunkter på annat sätt än
              att det är en stor kritik mot hur statens främjandeinsatser för
              export fungerar. Man har helt missat målet: att stärka de små
              och medelstora företagens möjligheter att påbörja eller öka sin
              export.
            </seg>
            <seg xml:id="i-f8804e624b166f26-0">
              Det finns en del siffror som pekar på att kännedomen bland de
              små och medelstora företagen är liten om vilka möjligheter och
              vilket stöd som finns. Det är förstås högst otillfredsställande.
            </seg>
            <seg xml:id="i-7f5a38dc92c042f7-0">
              Regeringen skjuter detta ifrån sig och beskriver hur man redan
              har börjat jobba med en del av de här frågorna och vilket bristande
              underlag Riksrevisionen har för en del av sin kritik.
            </seg>
            <seg xml:id="i-58d1c50c17c2344c-0">
              Jag tycker att de svenska företagen och det svenska näringslivet
              behöver en annan approach. Man borde ta Riksrevisionens förslag
              på större allvar. Man borde ta de här analyserna på större allvar.
              Jag tror inte att någon av oss som sitter i näringsutskottet ser
              den här analysen som någon nyhet. I de möten med företagare och
              företagsrepresentanter som många av oss har haft har vi fått samma
              bild. Man tycker att det är problematiskt med främjandeinsatserna
              för export. Man upplever inte att man får den hjälp man behöver.
              Man vet inte vilka vägar man ska gå. Samtidigt har vi en stor
              grupp aktiva aktörer inom det här området som gör bra insatser
              och som mer samordnat och mer koordinerat och med en tydligare
              styrning skulle kunna göra betydligt mer.
            </seg>
            <seg xml:id="i-646ee30466660480-0">
              Alliansregeringen har snart suttit vid makten i åtta år. Någonting
              borde ha kunnat hända. Det är klart att det har hänt något. Man
              har i och för sig bildat Business Sweden. Det är ju ett led i
              att kanske göra det hela något tydligare. Men uppdragen som sådana
              har inte förändrats, och fokuset ligger fortfarande långt ifrån
              det som de små och medelstora företagen efterfrågar.
            </seg>
            <seg xml:id="i-4a3daca2932453d3-0">
              I Miljöpartiets motion tydliggör vi vår bedömning. Vi föreslår
              också att riksdagen ska tillkännage för regeringen som sin mening
              att man i stort ska följa Riksrevisionens förslag.
            </seg>
            <seg xml:id="i-a6f1f0c5ce67b0e1-0">
              I betänkandet behandlas också andra miljöpartimotioner som kanske
              inte bara fokuserar på exporten, utan man tittar på handeln i
              stort. Där finns det en, i alla fall som jag upplever det, tydlig
              skillnad mellan allianspartierna och Miljöpartiet. Vi i Miljöpartiet
              ser att handeln aktivt kan bidra inom många andra områden än bara
              till att öka handeln. Vi ser att handel på ett tydligare sätt
              kan stärka arbetet med mänskliga rättigheter och stärka arbetet
              med att ta sociala hänsyn. Det handlar om miljö och klimat, om
              jämställdhet, om att ge utvecklingsländer större och bättre tillgång
              till läkemedel och om att handeln kan bli mer rättvis. Vi lyfter
              också fram problemen med WTO och den bristande insynen i förhandlingar.
            </seg>
            <seg xml:id="i-35016bb891b4756c-0">
              Man kan sammanfatta det med att man låter riksdagsbeslutet om
              politik för global utveckling slå igenom även på det här området.
            </seg>
            <seg xml:id="i-2844a8194e6e14e4-0">
              Det här är någonting som jag upplever skiljer oss från allianspartierna.
              Ni menar – ni får rätta mig i era senare inlägg – att handeln
              i sig inte ska användas för att uppnå mål inom det här området.
              Ni förespråkar andra medel. Men jag ser att handeln faktiskt kan
              vara ett verktyg även inom hållbar utveckling och inte bara i
              transaktioner mellan olika länder.
            </seg>
            <seg xml:id="i-e291908d6317d34d-0">
              Vi har en mängd reservationer i betänkandet. För tids vinnande
              kommer jag enbart att yrka bifall till reservation 1 och reservation
              6.
            </seg>
          </u>
          <note type="speaker" xml:id="i-57ad47bda248fd1c-0">
            Anf. 3 KENT PERSSON (V):
          </note>
          <u who="kent_persson_8dd737" xml:id="i-673072653ed1d001-0">
            <seg xml:id="i-2ccaf055a2f14415-0">
              Fru talman! Ärade kolleger och ni som sitter på åhörarläktaren!
              Dagens debatt handlar om regeringens skrivelse och reaktion på
              Riksrevisionens kritik i fråga om statens främjandeverksamhet,
              alltså den verksamhet som ska ge stöd till svenska företag och
              export på den globala marknaden.
            </seg>
            <seg xml:id="i-5c048bcd9c5b8ef8-0">
              Att Sverige är ett exportberoende land känner vi till sedan tidigare.
              En stark export är helt avgörande för att skapa fler jobb i Sverige
              och därmed också en högre tillväxt. Därför är det oroande, fru
              talman, att vi kan se att Sveriges export minskar i dag.
            </seg>
            <seg xml:id="i-a1f9224de0528e68-0">
              De senaste siffrorna, som presenterades av Business Sweden, visar
              på en markant minskning av svensk export på varusidan. Den växer
              inte heller på tjänstesidan. Det här är ett allvarligt läge. Tidigare
              har exporten utgjort ungefär 50 procent av bruttonationalprodukten
              i Sverige, vilket är en relativt hög siffra. I dag är den enligt
              SCB:s räkenskaper nere på 45 procent. Det är alltså en minskning.
            </seg>
            <seg xml:id="i-b2ab828132cc1207-0">
              Detta beror delvis på oron för minskad tillväxt som finns runt
              om i Europa. Frågan blir allvarlig eftersom den största delen
              av vår export, 70 procent, går till de 28 medlemsstaterna i EU.
              De två länder som Sverige exporterar mest till är Tyskland och
              Norge. Därför blir statens främjandeverksamhet viktig, det vill
              säga hur staten och regeringen stöder våra företag att komma ut
              på marknaden.
            </seg>
            <seg xml:id="i-92742f9e486756b6-0">
              I dag är Sverige beroende av några få stora globala företag för
              den ekonomiska tillväxten och arbetstillfällena. När företagen
              i allt större utsträckning utlokaliserar sin verksamhet utanför
              Sverige påverkar det också den svenska arbetsmarknaden. Antalet
              jobb minskar, och problemen i inlandet i många av våra basnäringar
              blir märkbart kännbara. Därför måste den inriktning som främjandeverksamheten
              har mer koncentrera sig på de små och medelstora företagens behov
              av att komma ut på exportmarknader.
            </seg>
            <seg xml:id="i-6eece611836c2119-0">
              Här finns en allvarlig kritik från Riksrevisionen, som även Socialdemokraterna
              och Miljöpartiet tidigare har uttalat. Det finns ingen samordning
              mellan de olika aktörerna som ska hjälpa till med att stödja de
              svenska små och medelstora företagen. Dessutom finns ingen uppföljning
              av den verksamhet som bedrivs, utan den sker vind för våg. Det
              är allvarlig kritik som behöver uppmärksammas.
            </seg>
            <seg xml:id="i-e5f5777ddb5ff316-0">
              Det finns flera aktörer. Business Sweden är en. Verksamheten
              vid den regionala exportrådgivningen är en annan. Vi får inte
              heller i det här sammanhanget glömma Utrikesdepartementets och
              Näringsdepartementets roller. Här finns två departement som har
              svårt att samarbeta. Det kan vi se inom en rad områden.
            </seg>
            <seg xml:id="i-a62cbc0cd4211f92-0">
              I det här sammanhanget finns grundläggande frågor som måste genomsyra
              svensk handel och exportverksamheten. Det handlar bland annat
              om PGU, det vill säga politik för global utveckling, som riksdagen
              beslutade om 2003. Den är till för att främja ett hållbart företagande,
              det vill säga en hållbar verksamhet som ska genomsyra samtliga
              politikområden – även svensk handel. Här finns brister.
            </seg>
            <seg xml:id="i-d6e90866979c1368-0">
              Låt oss till exempel titta på svensk vapenexport. Sverige är
              världsmästare i vapenexport räknat per capita – per person. Förra
              året exporterade Sverige vapen till övriga världen för nästan
              12 miljarder kronor. Det var framför allt till diktaturer som
              Saudiarabien, Förenade Arabemiraten och Pakistan. Det är länder
              som kränker de mänskliga rättigheterna på ett flagrant sätt. Vi
              känner till oroligheterna i Saudiarabien under 2012 och diskussionerna
              om svensk vapenexport som pågick då. Regeringen sade på inrådan
              från riksdagen att kriterierna för svensk vapenexport till diktaturer
              måste ses över. De kriterierna har 2014 ännu inte kommit. Jag
              väntar med spänning på att se resultaten av utredningen och vilka
              förslag på restriktioner det blir för vapenexporten till diktaturer
              som Saudiarabien och Pakistan.
            </seg>
            <seg xml:id="i-28c2d919fcba06f8-0">
              Men det finns också frågor om handel och mänskliga rättigheter
              runt om i övriga världen. Här spelar ILO:s kärnkonventioner en
              central roll, som Sverige också har anslutit sig till. Det handlar
              om att inte bedriva handel med länder där barnarbete är markant.
              Det handlar om att upprätthålla rätten till föreningsfrihet. Det
              handlar om de fackliga fri- och rättigheterna. Vi kan se att svensk
              handelspolitik inte gynnar den typen av verksamhet.
            </seg>
            <seg xml:id="i-ccb8378495c2b720-0">
              Tyvärr uppdagades för ett par dagar sedan att Stora Enso bedriver
              samarbete med ett företag i ett land där det förekommer barnarbete
              som en del av verksamheten. Det strider mot dels ILO:s kärnkonventioner,
              dels politiken för global utveckling. Här måste givetvis regeringen
              föra en diskussion med de svenska företagen och se över exportstöden
              och på så sätt utöva påtryckningar så att detta inte upprepas.
            </seg>
            <seg xml:id="i-6b73e7dbdd17a5cc-0">
              Jag vill också säga några ord om handelspolitiken. Den har i
              allt större utsträckning överlämnats till EU. Det är egentligen
              bara vapenexporten och främjandeverksamheten, det vill säga stödet
              till de små och medelstora företagens verksamhet, som är nationell.
              Resten är EU. Här måste regeringen vara betydligt tuffare i sitt
              arbete inom EU i frågor om jordbruksexport. EU:s subventioner
              till jordbruksexporten riskerar att slå ut jordbruksproduktionen
              i fattiga länder. Dessa länder har också svårt att komma in på
              den europeiska marknaden. Vi ser tydligt att regeringens högtidsord
              inte lever upp till målen i jordbrukspolitiken. Här vill Vänsterpartiet
              se att det sker krafttag.
            </seg>
            <seg xml:id="i-f36c72e3aedf93d7-0">
              Fru talman! Jag yrkar bifall till reservationerna 1 och 6, men
              jag står givetvis bakom samtliga våra reservationer.
            </seg>
          </u>
          <note type="speaker" xml:id="i-1e0ae92f56d40ddc-0">
            Anf. 4 HANS ROTHENBERG (M):
          </note>
          <u who="hans_rothenberg_353d06" xml:id="i-ecd8dfd53dfa4cbb-0">
            <seg xml:id="i-24aab5b98117a6e0-0">
              Fru talman! Till att börja med yrkar jag att riksdagen lägger
              skrivelsen om exportfrämjande till handlingarna, och jag yrkar
              också avslag på de medföljande reservationerna.
            </seg>
            <seg xml:id="i-f508472cd565e742-0">
              Vi ska tala om exportfrämjande i dag. Jag tycker att det är bra
              att vi får möjlighet att diskutera handelns betydelse och vilken
              roll främjande av handel spelar. Just nu pågår dramatiska händelser
              i vår omvärld. Jag tänker inte bara på det som sker bortåt Uralbergen.
              Över hela världen är en ökad protektionism en uppenbar global
              trend. I ett Europa där protektionistiska strömningar sprids alltmer
              kommer årets val till EU-parlamentet att vara viktigare än någonsin.
              Det är strömningar som riskerar att underminera själva grunden
              för EU:s fria rörlighet över gränserna och samverkan i stället
              för konflikt mellan Europas stater.
            </seg>
            <seg xml:id="i-6fb76e00dc2984ed-0">
              Under många år har frihandelns vindar blåst friskt genom multilaterala
              WTO-förhandlingar och bilaterala handelsavtal. Det har inneburit
              färre handelshinder. Nu finns det dock tecken på att vinden ändrar
              riktning.
            </seg>
            <seg xml:id="i-e18d936d47a8dff6-0">
              Världshandelsorganisationen WTO visar i sin årliga rapport att
              antalet handelshinder förra året ökade markant med 32 procent.
              Det är en verklighet som vi i Sverige måste förhålla oss till.
              Ökad protektionism försvårar en växande världshandel. För ett
              handelsberoende land som Sverige med en export som överstiger
              hälften av vår bnp är det en mycket oroande trend. Frihandeln
              påverkar vår vardag mer än vi tror eftersom många av våra importerade
              produkter och tjänster blir dyrare till följd av höga tullar.
            </seg>
            <seg xml:id="i-51bc083da36120c2-0">
              I dag måste svenska konsumenter betala 12 procent mer för kläder
              och 17 procent mer för skor som importerats från USA. Därför är
              det intressant att det kommande frihandelsavtalet mellan USA och
              EU, det så kallade TTIP-avtalet, kan bidra till att skapa världens
              största regionala frihandelsområde. Sveriges export förväntas
              öka med 17 procent om avtalet träder i kraft.
            </seg>
            <seg xml:id="i-99a0cb57e24b62ec-0">
              Både USA och EU har mycket att lära av historien och av handelshistorien.
              Den handlar mycket om begränsningar.
            </seg>
            <seg xml:id="i-08e0fe164783985e-0">
              I slutet av 20-talet mötte USA den ekonomiska krisen med isolering
              och protektionism. Att möta kris med mer av tullar och mer av
              slutna gränser är ingen bra väg framåt, vilket Sverige under samma
              tid visade genom att i stället bygga styrka med en öppen handel
              som starkt bidrog till förra seklets välfärdslyft.
            </seg>
            <seg xml:id="i-5ea5eb93ef3e6ee5-0">
              Fru talman! En fri handel är stommen för ett fungerande EU. I
              den våg av slutenhet och protektionism som går genom dagens Europa,
              ofta i samklang med främlingsfientlighet, kan och får frihandeln
              inte tas för given. Därför behöver Sveriges röst som liberal frihandelsvän
              stärkas inom EU. Liksom demokratin måste frihandeln vinnas av
              varje generation, och vill man värna om samarbete och fri rörlighet
              över gränserna är valet till Europaparlamentet senare under våren
              viktigt.
            </seg>
            <seg xml:id="i-d6c77e29a57adbc7-0">
              Fru talman! Med detta sagt är det värt att kommentera betänkandets
              olika beståndsdelar.
            </seg>
            <seg xml:id="i-6bad204a6762a005-0">
              I sin granskning av statens främjandeinsatser för export har
              Riksrevisionen lämnat ett antal rekommendationer till regeringen
              och de statliga aktörer som ingått i granskningen. Utskottet och
              regeringen instämmer i delar av Riksrevisionens kritik. Regeringen
              har för avsikt att genomföra flera åtgärder med anledning av rekommendationerna.
              Mycket av det arbetet ligger i linje med rekommendationerna, och
              det har redan initierats.
            </seg>
            <seg xml:id="i-9bf619da29089dc6-0">
              När det gäller samordning av statens främjandeinsatser för export
              är det värt att notera att det, utöver den gemensamma beredning
              som fortlöpande sker, finns en interdepartemental arbetsgrupp
              i Regeringskansliet för att stärka samordningen på detta område.
              Statens utbud av främjandeinsatser motsvarar i stort företagens
              efterfrågan. Det är viktigt att verksamheten löpande följs upp
              och utvärderas.
            </seg>
            <seg xml:id="i-7eb790fcf7afa455-0">
              Därför är det bara att välkomna att regeringen givit i uppdrag
              till Myndigheten för tillväxtpolitiska utvärderingar och analyser
              att ta fram och föreslå mätmetoder och indikatorer som kan användas
              vid utvärdering av statliga främjandeinsatser för internationalisering
              av små och medelstora företag. På många håll finns det redan fungerande
              system för resultatuppföljning, och regeringen för en löpande
              dialog med myndigheterna om behovet av uppföljning.
            </seg>
            <seg xml:id="i-7944948a5816164f-0">
              Det är värt att erinra om att Riksrevisionens granskning avser
              verksamheten som bedrivits under perioden 2006–2012. I dag skriver
              vi 2014. Granskningen har därmed inte kunnat fånga upp effekterna
              av den organisationsförändring som skedde den 1 januari 2013.
              Då bildades en ny gemensam organisation för export- och investeringsfrämjande
              genom att integrera dåvarande Myndigheten för utländska investeringar
              i Sverige, populärt kallat Invest Sweden, in i Sveriges exportråds
              strukturer och skapa Sveriges export- och investeringsråd, som
              kallas Business Sweden.
            </seg>
            <seg xml:id="i-0fbeab6535b26946-0">
              Den nya organisationen kan innebära en förenkling för företagen
              och ökad tydlighet samt leda till en mer slagkraftig och effektiv
              organisation för svenskt export- och investeringsfrämjande. Denna
              organisationsförändring tillsammans med de åtgärder som regeringen
              redan har vidtagit och avser att vidta med anledning av Riksrevisionens
              rapport gör att det finns anledning att se på positivt på utvecklingen.
            </seg>
            <seg xml:id="i-1e011ebba1256a8f-0">
              Vad gäller svenskt exportfrämjande vill jag understryka vikten
              av att det svenska exportfrämjandet bistår svenska små och medelstora
              företags export och internationalisering.
            </seg>
            <seg xml:id="i-ceb0c71d168b7b16-0">
              Regeringen lanserade 2012, det vill säga för två år sedan, ett
              program för att nå visionen om en fördubblad export. Programmet
              innehåller 40 åtgärder som spänner över flera områden och omfattar
              uppdrag till bland andra Kommerskollegium och Business Sweden.
              26 av dessa är nu avbockade och klara.
            </seg>
            <seg xml:id="i-e639ce76ce11a469-0">
              Det är viktigt att framhålla att grundläggande principer om demokrati,
              mänskliga rättigheter, jämställdhet och hållbart företagande och
              den av regeringen beslutade politiken för global utveckling måste
              genomsyra det arbete som utförs av olika exportfrämjande aktörer.
            </seg>
            <seg xml:id="i-ae0e79ab14bc06d2-0">
              Vi kan vidare konstatera att samtliga exportorgan har regeringens
              instruktion att arbeta utifrån principerna om hållbart företagande
              och avrapportera sitt arbete till regeringen. Det är dock så att
              frågan om hållbart företagande är, och även fortsättningsvis bör
              vara, företagsägd och företagsdriven.
            </seg>
            <seg xml:id="i-4d3ef5ffe5fa3d75-0">
              Fru talman! Frihandel är en viktig princip att slå vakt om. Sverige
              ska även fortsättningsvis vara en tydlig röst inom EU och andra
              internationella forum, såsom WTO, för en öppen och fri handel
              och för att motverka protektionistiska krafter. Ökad handel ger
              ökad tillväxt som i sin tur skapar bättre ekonomiska förutsättningar
              för länder och deras medborgare. Frihandel kan vara en stark välståndsskapande
              kraft för såväl världens fattigaste länder som de mer utvecklade
              länderna.
            </seg>
            <seg xml:id="i-585021bcdf21d6ef-0">
              Att värna principen om frihandel är därför både ett globalt och
              ett svenskt intresse. Samtidigt är det viktigt att framhålla att
              utvecklingsländernas intressen särskilt måste tas hänsyn till.
            </seg>
            <seg xml:id="i-2f5e2429e021669d-0">
              Vad gäller betydelsen av att fortsätta arbeta för att förhandlingarna
              inom den så kallade Doharundan ska fortskrida vill jag betona
              betydelsen av den överenskommelse som ingicks i december i det
              så kallade Balipaketet inom ramen för WTO.
            </seg>
            <seg xml:id="i-5fa2bf0c5ba34312-0">
              Tack vare den slutliga framgång som Balimötet innebar har det
              tänts hopp om att den så kallade Doharundan någon gång i en framtid
              ska kunna slutföras, även om det samtidigt är viktigt att framhålla
              att vägen dit är lång. Det behövs fler frihandelsröster än Sveriges
              i det här sammanhanget.
            </seg>
            <seg xml:id="i-a1487c935ff9f1ad-0">
              Det är viktigt att fortsätta arbeta för att förhandlingarna inom
              WTO fortskrider och för att det avtal som nu har nåtts genomförs.
            </seg>
            <seg xml:id="i-5a9417d9ddbb8192-0">
              Fru talman! I en tid när Ryssland är berett att sätta beväpnade
              trupper i ett självständigt grannland på grund av att man vill
              ingå ett frihandelsavtal med EU kan ingen komma runt det faktum
              att frihandel har en alldeles särskild dynamik. Handel är världens
              språk, och det behöver talas i fler länder världen över.
            </seg>
            <seg xml:id="i-e682cd3f6e3dacb0-0">
              Vi ska vara tacksamma för att i fredlig ton få diskutera frihandel
              i dagens riksdagsdebatt och hoppas att den fredliga tonen håller
              sig även över de förestående replikerna.
            </seg>
          </u>
          <note xml:id="i-cabd8e04052c12fd-0">
            I detta anförande instämde Johan Johansson, Olof Lavesson, Cecilie
            Tenfjord-Toftby och Boriana Åberg (alla M) samt Mats Odell (KD).
          </note>
          <note type="speaker" xml:id="i-98aba81b6beb8252-0">
            Anf. 5 BÖRJE VESTLUND (S) replik:
          </note>
          <u who="borje_vestlund_809cde" xml:id="i-18634282ec257124-0">
            <seg xml:id="i-929af2ba661e1f77-0">
              Fru talman! Det är mycket i Hans Rothenbergs anförande som man
              kan instämma i, i varje fall den första delen och den avslutande
              delen. Men så kommer den ömma tån, nämligen Riksrevisionens rapport.
              Den omfattar inte hopslagningen av två myndigheter, säger Hans
              Rothenberg. Nu är väl inte min, och kanske de flesta andras, erfarenhet
              att en hopslagning av myndigheter är en riktigt bra bild av hur
              myndigheter fungerar. Det brukar vara en ganska rörig infasningsfas.
              Jag tror att det är ganska naturligt när två myndigheter slås
              ihop. Hans Rothenberg ska nog vara tacksam för att rapporten inte
              omfattar det.
            </seg>
            <seg xml:id="i-1a2a47881ea94e68-0">
              Regeringen har påpekat att underlaget för Riksrevisionens kritik
              är bristande. Det kan vi ha olika uppfattningar om, men jag kan
              lämna det för närvarande. Även om underlaget kanske inte fullt
              ut håller ger rapporten ändå en signal. Det kan finnas andra uppfattningar
              än den man har själv. Den behöver inte vara allenarådande så att
              man inte tar till sig annat.
            </seg>
            <seg xml:id="i-5437c15c84f92e00-0">
              Jag har en fråga till Hans Rothenberg. Man säger i rapporten
              att samordning saknas. Då säger regeringen och Hans Rothenberg:
              Den saknas inte alls; det är helt okej som det är i dag. Förlåt
              mig, Hans Rothenberg, men är det riktigt seriöst att hantera Riksrevisionens
              rapport på det sättet?
            </seg>
          </u>
          <note type="speaker" xml:id="i-b7795dade4b82a42-0">
            Anf. 6 HANS ROTHENBERG (M) replik:
          </note>
          <u who="hans_rothenberg_353d06" xml:id="i-ecd8dfd53dfa4cbb-1">
            <seg xml:id="i-742170a29a057e49-0">
              Fru talman! Det gläder mig att början och slutet föll Börje Vestlund
              på läppen. Man kan ju inte alltid lyckas med hela hamburgaren.
            </seg>
            <seg xml:id="i-739fba7d6897c041-0">
              Det som Riksrevisionen förbiser i sin granskning – och där kan
              man väl rikta viss kritik mot Riksrevisionen – är de insatser
              som regeringen gör och har gjort både när det gäller Riksrevisionens
              kritik och att regeringen har förekommit kritiken. Det handlar
              inte minst om det åtgärdsprogram som handelsministern har upprättat
              där – som jag nämnde tidigare – 26 punkter är avbockade. I dessa
              punkter ingår bland annat samordning. Det görs en kontinuerlig
              avrapportering till såväl regeringen som riksdagen om hur exportfrämjandet
              utvecklas.
            </seg>
            <seg xml:id="i-2b44fab48ce24996-0">
              Vi ska nog akta oss för att låsa fast oss för mycket vid modeller
              som säger hur exportfrämjandet ska ske respektive inte ske. Detta
              är en levande materia. Jag tror att det var Börje Vestlund som
              tidigare nämnde de minskade exportsiffrorna för Sverige. Det kanske
              är djärvt att nämna det när man företräder regeringen. Omvärldsförändringar
              såsom en stärkt krona ska vi vara ganska stolta över. Men omvärldsförändringar
              innebär också att basnäringen – pappersindustrin och skogsindustrin
              – får avsevärt högre omkostnader. Ytterligare en omvärldsförändring
              är att pappersanvändandet minskar. Det här är stora utmaningar,
              och i det sammanhanget måste man vara flexibel när det gäller
              exportfrämjande och samordnande.
            </seg>
          </u>
          <note type="speaker" xml:id="i-ade658744c1a4209-0">
            Anf. 7 BÖRJE VESTLUND (S) replik:
          </note>
          <u who="borje_vestlund_809cde" xml:id="i-18634282ec257124-1">
            <seg xml:id="i-58c22400632fb1f5-0">
              Fru talman! Begreppet mundiarré har fått ett nytt ansikte i dag
              i och med Hans Rothenbergs inlägg. Jag ställde en fråga till honom,
              och sedan svarade han på någonting helt annat, men när jag inte
              fick något svar får jag väl ställa frågan igen.
            </seg>
            <seg xml:id="i-11a377d19a3f5d0f-0">
              Det ankommer inte på Hans Rothenberg, regeringen eller kammaren
              att över huvud taget rikta kritik mot Riksrevisionen. Jag vill
              erinra om att vi har tillsatt Riksrevisionen för att granska oss.
              Det var det ena.
            </seg>
            <seg xml:id="i-4d49d86403df38c8-0">
              Jag ställde en fråga om ifall samordningen är helt okej och fick
              svaret att det inte behöver vidtas några åtgärder. Är det riktigt
              seriöst? Det var min andra fråga.
            </seg>
            <seg xml:id="i-42b0b17be3a53aae-0">
              Jag hade också en fråga om exportvisionen. Kan Hans Rothenberg
              beskriva för mig och kammaren hur mycket exporten har ökat med
              exportvisionen? Jag tänker till exempel på det som jag brukar
              ta upp och som inte har något innehåll alls.
            </seg>
            <seg xml:id="i-3af4d5fed6b14e37-0">
              För att öka matexporten utbildade man kockarna på ambassaderna.
              Hur många ton mat från Sverige – svensk mat och svenskt fläsk,
              som det just nu är kris för – har utbildningen av kockarna på
              ambassaderna inneburit?
            </seg>
          </u>
          <note type="speaker" xml:id="i-d3d6cf9c7dfd32b3-0">
            Anf. 8 HANS ROTHENBERG (M) replik:
          </note>
          <u who="hans_rothenberg_353d06" xml:id="i-ecd8dfd53dfa4cbb-2">
            <seg xml:id="i-83661545f605d4a2-0">
              Fru talman! Ju fler kockar, desto sämre soppa. Det har uppenbarligen
              varit många talskrivare med och formulerat Börje Vestlunds repliker.
            </seg>
            <seg xml:id="i-f886b00510101090-0">
              Börje Vestlund nämnde mundiarré och dylikt. Jag hade hoppats
              på en mer fredlig ton i replikerna här. Men det ska ju uppenbarligen
              vara debatt för debattens egen skull.
            </seg>
            <seg xml:id="i-ed2213d28c7faf46-0">
              I regeringens 40-punktsprogram ingår det också insatser och åtgärder
              för ökad samordning. Det går bra att ta del av de 40 punkterna.
              De finns på regeringens och UD:s hemsida. Samordningen är viktig
              för att få ett fungerande exportfrämjande. Det är viktigt med
              samordning mellan regionala instanser och också mellan dem som
              är utlandsbaserade.
            </seg>
            <seg xml:id="i-1689af17cfdf669a-0">
              Det är inte alltid så roligt att behöva gå tillbaka och gräva
              i sådant som har hänt tidigare. Men när vi pratar om exportfrämjande
              och Börje Vestlund väser ur sig synpunkter om vad man inte ska
              säga och vad man inte ska ha synpunkter på, borde det vara på
              sin plats med lite självrannsakan.
            </seg>
            <seg xml:id="i-39d7ff38e871edae-0">
              Det är två år sedan som vi beslutade i riksdagen att inrätta
              Business Sweden, som skulle samordna sådana insatser som investeringar
              i Sverige och ett ökat exportfrämjande. Det var Socialdemokraterna
              då emot. Det var Börje Vestlund som företrädde Socialdemokraterna
              i den debatten. Jag tycker någonstans att man kan se sig själv
              i spegeln innan man tar i med alltför starka brösttoner.
            </seg>
            <seg xml:id="i-9431749825815235-0">
              När det gäller antalet kockar och hur de har påverkat exportutvecklingen
              är jag inte här för att genomgå läxförhör och rabbla exportsiffror.
              Men vi står fast vid den exportvision som Sverige har tagit fram
              och som utrikesministern driver om en fördubblad export. Den är
              en ambition som Sverige har all anledning att var nöjd, glad och
              stolt över.
            </seg>
          </u>
          <note type="speaker" xml:id="i-3b1e1ba70b0753cd-0">
            Anf. 9 ANNA STEELE (FP):
          </note>
          <u who="unknown" xml:id="i-f5e716a9d15bea14-0">
            <seg xml:id="i-efdd6f093b9f63f0-0">
              Fru talman! Sverige är ett exportberoende land; nästan hälften
              av vårt BNP utgörs av export. 240 000 personer arbetar i företag
              som har merparten av sin försäljning i utlandet. Det handlar främst
              om maskintekniska produkter, skogsvaror, mineralvaror och kemivaror
              – detta enligt Näringslivets ekonomifakta.
            </seg>
            <seg xml:id="i-ddb761ce6d80e8a7-0">
              Frihandel är en av grundstenarna i liberalismen. Folkpartiet
              har alltid värnat om en handelspolitik som motarbetar protektionism
              och som arbetar för öppenhet. I Riksrevisionens rapport om statens
              främjandeinsatser för export konstateras att det finns en mängd
              olika insatser för att främja svensk export. Här ingår bland annat
              Exportrådet/Business Sweden, Almi företagspartner AB, Tillväxtverket
              samt svenska ambassader och konsulat.
            </seg>
            <seg xml:id="i-952bea7fd45b5db6-0">
              Enkäter till företagen har visat att utbudet i stor utsträckning
              täcker de behov som företagen anser vara de viktigaste. Dock har
              det framkommit att företagen inte alltid är nöjda med insatserna,
              och många har inte tagit del av erbjudna insatser för att komma
              i gång med sin export eller öka den. Dessutom har det visat sig
              finnas låg kännedom om vilka insatser som erbjuds, eller också
              anser företagen att de klarar sig själva.
            </seg>
            <seg xml:id="i-36a873b86bd3d4a3-0">
              Riksrevisionen konstaterar också att det råder brist på samordning
              mellan berörda myndigheter och departement om hur insatserna ska
              utformas och genomföras.
            </seg>
            <seg xml:id="i-3bbcc6d2522c2837-0">
              Slutligen anger rapporten att det saknas ett samlat underlag
              för att man ska kunna fatta bra beslut om framtida insatser. Många
              av er har tidigare nämnt dem.
            </seg>
            <seg xml:id="i-1f0b5ef411a4d1a2-0">
              Jag välkomnar denna rapport så som jag gör med alla Riksrevisionens
              rapporter. De är verktyg som gör att arbete för förbättringar
              inom olika områden kan ske.
            </seg>
            <seg xml:id="i-7edeb1d708776f87-0">
              Det här är dessutom en mycket viktig fråga ur ett nationalekonomiskt
              perspektiv.
            </seg>
            <seg xml:id="i-903a1f071cfc17ab-0">
              Ju enklare det är för företagen att finna lösningar och vägar
              in på olika lukrativa marknader runt om i världen, desto större
              tillväxt och möjlighet för en ökad arbetsmarknad rent nationellt,
              men naturligtvis också lokalt i dessa länder.
            </seg>
            <seg xml:id="i-3621764fc609e609-0">
              Att stänga gränser och hindra handel för annat än inom det egna
              landet är att stagnera och stoppa företagens förmåga att utöka
              sin verksamhet, och därmed förlorar Sverige fler chanser till
              arbetstillfällen.
            </seg>
            <seg xml:id="i-c845ea114d4b5835-0">
              Sverige hör inte till de länder som har den politiken, glädjande
              nog. Regeringens svar till Riksrevisionens rapport är att man
              kommer att arbeta med flera av rapportens rekommendationer.
            </seg>
            <seg xml:id="i-188b22340e84f0c0-0">
              Samordningen är något som man arbetar kontinuerligt med, och
              där det även inrättats en interdepartemental grupp för att ytterligare
              förstärka arbetet.
            </seg>
            <seg xml:id="i-391f8dc108577c6e-0">
              Enkäten, som jag tidigare nämnde, hade en svarsfrekvens på endast
              50 procent, och Riksrevisionen har inte tagit med aktörer på lokal
              och regional nivå i sin analys. De aktörerna är viktiga inte minst
              ur investeringsfrämjande perspektiv. För ett samlat underlag med
              överblick över effekterna av olika exportfrämjande insatser ska
              Myndigheten för tillväxtpolitiska utvärderingar och analyser få
              i uppdrag att ta fram mätmetoder och indikatorer som ska ligga
              som underlag för förslag om framtida insatser.
            </seg>
            <seg xml:id="i-3754638337a16286-0">
              Med hänsyn inte minst till utvecklingsländer måste EU:s jordbrukssubventioner,
              kvarvarande tullmurar, importrestriktioner och andra handelshinder
              avskaffas. Det är därför som det är så otroligt viktigt att vi
              är med i EU och kan påverka där.
            </seg>
            <seg xml:id="i-6020daafbf307c81-0">
              Handelspolitiken ska värna mänskliga rättigheter, respektera
              vikten av grundläggande arbetsvillkor där klimat- och miljöperspektiv
              ska ingå.
            </seg>
            <seg xml:id="i-e26aaaa6837e4aef-0">
              Jag yrkar avslag på samtliga motioner.
            </seg>
            <seg xml:id="i-f19511c5548e354b-0">
              Jag vill också tillägga en sak som jag tycker är väldigt upprörande.
              Det har redan nämnts av Vänsterpartiet.
            </seg>
            <seg xml:id="i-59cf88c8bdf2da97-0">
              I dag kan vi läsa i tidningen att Stora Enso har barnarbetare
              bland annat i Pakistan. Jag tycker att det är otillständigt. Det
              är inte det sätt som svenska exportföretag ska bete sig på.
            </seg>
            <seg xml:id="i-181197b9e9843e3c-0">
              Börsnoterade företag i Sverige har något som kallas CSR att förhålla
              sig till. Det är corporate social responsibility, bolagens sociala
              ansvar. Bolag ska alltså ha en person som är CSR-ansvarig, och
              om man inte följer det ska man uppge i sin årsredovisning varför
              man inte gör det.
            </seg>
            <seg xml:id="i-3049072f2890986f-0">
              Jag tycker att det är otroligt viktigt att vi hela tiden följer
              upp att våra bolag gör som de ska i fråga om etiskt och socialt
              ansvar i alla länder där de verkar.
            </seg>
          </u>
          <note type="speaker" xml:id="i-a53cd77787a4e3be-0">
            Anf. 10 MATS ODELL (KD):
          </note>
          <u who="mats_odell_60393f" xml:id="i-3f57324584f30c5a-0">
            <seg xml:id="i-b4015ce261b49875-0">
              Fru talman! Det finns anledning att påminna om att Sverige är
              ett mycket exportberoende land. Drygt 50 procent av vår bruttonationalprodukt
              har sitt ursprung i ett framgångsrikt arbete med export av svenska
              företags varor och tjänster. Staten har en viktig roll när det
              gäller att främja att exporten kan öka ytterligare.
            </seg>
            <seg xml:id="i-7395665fec9bbd99-0">
              Nu har Riksrevisionen, som har framgått av dagens debatt, granskat
              dessa statliga insatser och lämnat ett antal rekommendationer
              till regeringen och de andra statliga aktörer som har ingått i
              granskningen.
            </seg>
            <seg xml:id="i-a5ac614a07b0d2bf-0">
              Här finns, som sig bör, också ett antal motionsyrkanden om att
              mer skulle göras och att mycket borde ha varit gjort för länge
              sedan – allt detta som vi brukar skriva när vi befinner oss i
              opposition. Självklart är det så. Det finns förslag om ett antal
              tillkännagivanden där riksdagen talar om för regeringen att den
              ska följa dessa rekommendationer.
            </seg>
            <seg xml:id="i-8053ccc12a1e8cd4-0">
              Regeringen instämmer i delar av den kritik som har framförts
              och säger sig tydligt ha för avsikt att genomföra flera av de
              föreslagna åtgärderna med anledning av rekommendationerna. Vi
              konstaterar också att regeringen redan har dragit i gång ett omfattande
              arbete i linje med rekommendationerna, även om mina oppositionskamrater
              inte uttrycker sig på just det sättet här i debatten.
            </seg>
            <seg xml:id="i-7ffb570be1c47825-0">
              Nu har granskningen gällt verksamheten 2006–2012. Det innebär
              att man inte har kunnat fånga upp effekten av den omorganisation
              som genomfördes den 1 januari 2013, när den nya export- och investeringsfrämjande
              organisationen Business Sweden tillkom efter en sammanslagning
              av Exportrådet och Invest Sweden.
            </seg>
            <seg xml:id="i-9b1f11f07e3e9a86-0">
              Utskottet tror att detta kommer att innebära en förenkling för
              företagen och en ökad tydlighet och samtidigt leda till en mer
              slagkraftig och effektiv organisation för svenskt export- och
              investeringsfrämjande. Detta tillsammans med de åtgärder som regeringen
              redan har vidtagit och sagt sig avse att vidta med anledning av
              Riksrevisionens rapport gör att det finns anledning att se framtiden
              an med tillförsikt.
            </seg>
            <seg xml:id="i-26a3f31597d99b20-0">
              Det är naturligtvis mycket viktigt att de pengar och resurser
              vi lägger ned på statligt exportfrämjande verkligen ger stöd åt
              våra svenska små och medelstora företags export och internationalisering.
              I de mindre företagen finns nämligen en enastående kreativitet
              och innovativ kraft som har stor potential inte bara här hemma
              i Sverige utan också på exportmarknaderna utanför Sveriges gränser.
            </seg>
            <seg xml:id="i-042c588b66f85f29-0">
              Detta stöd sker också på ett bra sätt genom arbetet inom Business
              Sweden och utlandsmyndigheternas, inte minst våra ambassaders,
              verksamhet. Dessutom har Regeringskansliets projektexportsekretariat
              under förra året hjälpt små och medelstora företag med exportfrämjande
              på särskilt svårbearbetade marknader i tillväxtländer.
            </seg>
            <seg xml:id="i-000bfa4f489ec33e-0">
              I mars 2012 lanserade handelsminister Ewa Björling regeringens
              exportvision med 40 åtgärdspunkter för att nå visionen om en fördubblad
              export. Det handlar om fem fokusområden: global frihandel, riktade
              handelsförbättringar mot enskilda strategiska marknader, en öppnare
              och bättre EU-marknad, en tydligare och mer positiv bild av Sverige
              i världen samt bättre tillvaratagande av expertresurser på hemmaplan.
            </seg>
            <seg xml:id="i-50a68c62c701a8ef-0">
              Här sker arbetet mycket inom Världshandelsorganisationen WTO
              och EU och genom konkreta uppdrag till Kommerskollegium och till
              Business Sweden och genom arbete inom Utrikesdepartementet. Detta
              är alltså ett mycket omfattande och ambitiöst arbete.
            </seg>
            <seg xml:id="i-fb23229d66caad9e-0">
              Nu hävdar representanter för oppositionen att nästan inget sker.
              Någon menade att strategin borde beslutas av såväl regeringen
              som riksdagen. Det kanske är lite sent påkommet, med tanke på
              att 26 av de 40 punkterna redan har slutförts och resten är pågående.
              Det skulle inte vara riktigt effektivt att nu börja besluta om
              dessa saker. De har i alla fall kommit till stånd genom att det
              har tagits beslut om att de är i gång via uppdrag till olika myndigheter
              och aktörer.
            </seg>
            <seg xml:id="i-a63847ef78562cd5-0">
              Någon annan menade att regeringen borde ta Riksrevisionens kritik
              på större allvar. Jag tror att det är tydligt, om man läser betänkandet,
              att det sker mycket och att regeringen har tagit till sig de relevanta
              delarna av Riksrevisionens kritik.
            </seg>
            <seg xml:id="i-ce7860bb33b6dd28-0">
              Vi kan då titta på vad som föreslås. EU:s inre marknad är världens
              största marknad, och funktionssättet på EU:s inre marknad är helt
              avgörande för hur Sverige ska lyckas med exportsatsningarna och
              inte minst för hur EU-länderna ska lyckas skapa välfärd i hela
              unionen. Det handlar mycket om funktionen i den inre marknaden.
            </seg>
            <seg xml:id="i-d24f1cbda6c30272-0">
              Här driver regeringen på kommissionen, och kommissionens rekommendationer
              till enskilda medlemsländer är att genomföra reformer som ska
              säkerställa att marknaden når sin potential.
            </seg>
            <seg xml:id="i-da8574fe0392bc95-0">
              Det är fyra områden som regeringen bedömer som särskilt viktiga
              under 2014.
            </seg>
            <seg xml:id="i-2c1d71cbdf1b1197-0">
              Det är utvecklingen inom tjänsteområdet, som någon var inne på,
              och genomförande av tjänstedirektivet över hela linjen, vilket
              skulle skapa många nya jobb och många nya förutsättningar för
              att bedriva verksamhet som genererar välfärd.
            </seg>
            <seg xml:id="i-d1651d5f3cff750d-0">
              Det är att det skapas en digital inre marknad.
            </seg>
            <seg xml:id="i-9fe7a5714114a687-0">
              Det är framtidens varuproduktion.
            </seg>
            <seg xml:id="i-20589de86f866340-0">
              Det är korrekt genomförande och tillämpning av lagstiftning.
            </seg>
            <seg xml:id="i-df3ab3b09f614ee9-0">
              Det låter lite byråkratiskt, men vi hade en hearing i näringsutskottet
              på våren 2012, tror jag, där vi granskade det här. En representant
              från Ikea berättade hur det fortfarande är i Tyskland, som vi
              kanske betraktar som mönsterlandet inom Europeiska unionen i att
              genomföra reformer. Där är det så att delstaterna talar om för
              Ikea: Nej, ni får inte etablera er här, för vi har kontrollerat
              att det finns tillräckligt med möbelvaruhus i denna delstat. Det
              är alltså ett skråväsen som vi avskaffade 1846 som lever kvar
              i Tyskland. Det är klart att det är stora hinder för att fler
              ska kunna få jobb, billigare möbler, husgeråd och allt möjligt
              annat som kan skapa välfärd.
            </seg>
            <seg xml:id="i-8b1663f38769bd12-0">
              Dessa fyra områden måste nu drivas på med kraft för att man ska
              kunna komma till avslut så snart som möjligt.
            </seg>
            <seg xml:id="i-2a542e7ca481ef14-0">
              Det framgår också av exportvisionen att regeringen ska arbeta
              för att EU:s inre marknad också ska vara öppen mot omvärlden,
              detta som en viktig del av EU:s tillväxtstrategi.
            </seg>
            <seg xml:id="i-d6a881818e1c8acf-0">
              Som en kontrast till oppositionens tal om passivitet känns det
              angeläget att peka på att exportvisionen innehåller många konkreta
              åtgärder som ska förbättra exportmöjligheterna för just mindre
              företag. Här har Business Sweden getts i uppdrag att vidareutveckla
              exportstödjande tjänster som är särskilt anpassade till små företags
              behov. Det är konkret till exempel bättre villkor för att kunna
              följa med på exportdelegationsresor till särskilt svårbearbetade
              marknader. Den vänder sig också till företag som inte tidigare
              har sysslat med export. Man söker upp dem och försöker få med
              dem på aktiviteter.
            </seg>
            <seg xml:id="i-14dcad98706df42c-0">
              När det gäller till exempel exportgarantier och kreditgivning
              ska man öka kunskapen om vilka möjligheter som finns. Bland annat
              vänder man sig till banker och utbildar bankpersonal som när företag
              kommer dit och söker lån ska kunna peka på: Ni kan också få från
              Svensk Exportkredit och Exportkreditnämnden.
            </seg>
            <seg xml:id="i-c0b1d40dcd3d7c30-0">
              Det är ett väldigt konkret arbete. Jag tycker att det står i
              stark kontrast till den passivitet som oppositionen försöker måla
              upp. Det är snarare kreativitet som präglar verksamheten.
            </seg>
            <seg xml:id="i-7b2d190e3d1fca5b-0">
              Jag vill också gärna säga till miljöintresserade debattörer att
              regeringen redan 2011 lanserade miljöteknikstrategin. Det är en
              strategi för att utveckla och exportera svensk miljöteknik och
              ett program som pågick från 2011 till 2014.
            </seg>
            <seg xml:id="i-234c61f11531cdbb-0">
              Regeringen har avsatt 400 miljoner kronor för att främja forskning
              och innovation på området och underlätta att innovationer kommersialiseras
              på exportmarknaden. Till exempel har Business Sweden inom strategin
              genomfört särskilda insatser för att främja export av miljöteknik
              och förnybar energi till bland annat Brasilien – en hyggligt stor
              exportmarknad – Turkiet, USA och ett antal andra utpräglade tillväxtmarknader.
              Nu kommer resultaten att utvärderas på både företagsnivå och systemnivå.
              Det är knappast tecken på passivitet; det tycker i alla fall jag.
            </seg>
            <seg xml:id="i-b75f5f5665f5cbbf-0">
              Det finns ett antal motionsyrkanden på de områden som jag tagit
              upp här. Vi i utskottsmajoriteten avstyrker dem, då det i betänkandet
              framgår ganska tydligt att arbetet redan är i full gång samt att
              regeringen instämmer i delar av Riksrevisionens synpunkter och
              klart har deklarerat att man kommer att följa dess rekommendationer
              i relevanta delar. Jag yrkar därför avslag på samtliga motioner
              och att skrivelsen läggs till handlingarna.
            </seg>
          </u>
          <note type="speaker" xml:id="i-b030f1d5f7d24af9-0">
            Anf. 11 BÖRJE VESTLUND (S) replik:
          </note>
          <u who="borje_vestlund_809cde" xml:id="i-18634282ec257124-2">
            <seg xml:id="i-6f73ddf2e0400ecb-0">
              Fru talman! Jag försöker nu med Mats Odell. Menar han, regeringen
              och majoriteten i det här sammanhanget att samordningen mellan
              Svensk Exportkredit, Export- och investeringsrådet, Exportkreditnämnden,
              Tillväxtverket och i viss mån även Kommerskollegium är optimal
              och att man därmed kan slå ifrån sig den kritik som Riksrevisionen
              riktar mot detta?
            </seg>
            <seg xml:id="i-6bcefd8c859a40cc-0">
              Man har redovisat hur departementen samarbetar, men det var ju
              inte bara det som det handlade om. Det handlade om departementen
              och de exportfrämjande myndigheterna. Menar Mats Odell att det
              är optimalt som det ser ut i dag?
            </seg>
          </u>
          <note type="speaker" xml:id="i-103bc697b0088ba6-0">
            Anf. 12 MATS ODELL (KD) replik:
          </note>
          <u who="mats_odell_60393f" xml:id="i-3f57324584f30c5a-1">
            <seg xml:id="i-55a575d3ddc9515d-0">
              Fru talman! Jag försökte i mitt inlägg ge exempel på och ganska
              konkret beskriva verksamheter som är i gång där ett antal aktörer
              är inblandade. Det pekar på att det här inte är någon blind fläck
              hos regeringen. Men att därmed säga att allting är optimalt, att
              ingenting återstår att göra, tror jag vore hyckleri. Det tror
              jag inte är aktuellt i det här fallet.
            </seg>
          </u>
          <note type="speaker" xml:id="i-0d597d56a6e660b2-0">
            Anf. 13 BÖRJE VESTLUND (S) replik:
          </note>
          <u who="borje_vestlund_809cde" xml:id="i-18634282ec257124-3">
            <seg xml:id="i-2922db3e6b61d5b8-0">
              Fru talman! Jag måste återkomma till exportvisionen. Man säger
              att den har varit framgångsrik och att den har lyckats. Däremot
              har man riktat kritik mot att den inte är beslutad. Och Mats Odell
              har naturligtvis helt rätt – varför besluta om den nu? Det skulle
              i så fall ha gjorts för länge sedan. Oavsett vilket har den de
              facto inte beslutats, och det har också Riksrevisionen pekat på
              även om man inte på just den punkten har kommit med någon kritik.
            </seg>
            <seg xml:id="i-4f72d36b62370668-0">
              Det är intressant med exportvisionen. Man har uppenbarligen vidtagit
              åtgärder i de här 26 fallen. Min fråga är dock: Vilka av de här
              målen eller visionerna är mätbara?
            </seg>
            <seg xml:id="i-102ed146ee60a014-0">
              Jag pekade på min favorit, maten. Det finns fler jag skulle kunna
              peka på, men jag tycker att det är det mest absurda exemplet.
              Eller rättare sagt: Själva målet är väl inte absurt, men åtgärden
              är absurd i sammanhanget. Det finns säkert mer man kan göra för
              svensk matexport än att utbilda kockar – på ambassaderna, dessutom.
            </seg>
            <seg xml:id="i-4f64234c7b251f9b-0">
              Förlåt mig, fru talman; jag trodde ärligt talat att det ingick
              i ambassadernas uppgift att sprida kunskapen om svenska mattraditioner
              och svensk mat på ambassaderna utan att man behöver någon utbildning.
              Men jag kan ha fel, fru talman.
            </seg>
          </u>
          <note type="speaker" xml:id="i-d74f752cb3af02aa-0">
            Anf. 14 MATS ODELL (KD) replik:
          </note>
          <u who="mats_odell_60393f" xml:id="i-3f57324584f30c5a-2">
            <seg xml:id="i-c9b7741da18d727e-0">
              Fru talman! Jag tvekar naturligtvis inför att försöka bedöma
              detta. Jag tror att Börje Vestlund hör till de ledamöter i kammaren
              som har störst erfarenhet av hur matlagningen faller ut på våra
              ambassader. Han är nog expert på det.
            </seg>
            <seg xml:id="i-6fa94fcbc2c3426c-0">
              Vad det har genererat i ytterligare export är svårt att bedöma.
              Utan att hemfalla åt verbal inkontinens eller annat tror jag att
              det här kommer att utvärderas, och då kommer Börje Vestlund att
              få del av det.
            </seg>
          </u>
          <note xml:id="i-3f47cc2db45d1707-0">
            Överläggningen var härmed avslutad.
          </note>
          <note xml:id="i-c0d34c787a9890d6-0">
            9 § Hälso- och sjukvårdsfrågor
          </note>
          <note type="speaker" xml:id="i-cb4947674528c5ef-0">
            Anf. 15 LENA HALLENGREN (S):
          </note>
          <u who="lena_hallengren_c9798e" xml:id="i-261fb4c8d702e6fa-0">
            <seg xml:id="i-4a57f54fcb167b41-0">
              Fru talman! Jag står naturligtvis bakom samtliga socialdemokratiska
              reservationer men väljer för tids vinnande att endast yrka bifall
              till reservation 3.
            </seg>
            <seg xml:id="i-f2d919f6e2c5bfdb-0">
              Att drabbas av sjukdom är inget man önskar, inget man kan välja
              bort och ingenting man förtjänar. Det handlar om gener – hur vi
              lever våra liv har ibland allt större inverkan. Men framför allt
              slår sjukdom hårt och skoningslöst mot alla. Barn, unga, medelålders,
              mor- och farföräldrar – alla lever vi med sorg och saknad efter
              anhöriga och vänner som på ett eller annat sätt inte har fått
              leva sina liv fullt ut. Och vi gör det med vetskapen att ingen
              kan köpa sig fri från att bli sjuk.
            </seg>
            <seg xml:id="i-9e380b0168a2e4db-0">
              Trots detta ökar omfattningen av privata sjukvårdsförsäkringar.
              Om vi inte sätter stopp för privata försäkringar i den offentligt
              finansierade vården och för ersättningssystem som låter efterfrågan
              styra utbudet kan det i framtiden mycket väl bli så att den som
              har råd köper sig frisk. Då blir hälsa än mer socialt betingad
              och kopplad till ekonomisk styrka och förmåga.
            </seg>
            <seg xml:id="i-3a98d28e75aaf5dd-0">
              Jag väljer i stället att fokusera på att vi tillsammans kan bygga
              en sjukvård för att ge bästa tänkbara vård till den som behöver.
              Tillsammans kan vi se till att resurserna används klokt och effektivt.
              Tillsammans kan vi se till att proffsen tillåts vara proffs och
              att de får använda sin kliniska blick och sin förvärvade vårdkompetens.
            </seg>
            <seg xml:id="i-5144f005fa58e18f-0">
              Detta kommer att kräva ytterligare resurser före stora skattesänkningar,
              fler specialistutbildade sjuksköterskor och undersköterskor, mindre
              administration för de vårdutbildade professionerna, mindre marknad
              och mer människa.
            </seg>
            <seg xml:id="i-928fe7cdad613680-0">
              Fru talman! Marknadsstyrning och privatisering har satt sina
              spår i allt fler samhällssektorer. Att följa upp, jämföra nyckeltal
              och dra slutsatser för bättre kvalitet är av godo. Men det är
              fel att tro att sjukvården är som vilken vara som helst där det
              ena beteendet efter det andra bäst påverkas genom detaljstyrning
              av både resurser och statistik. Att se patienten som en kund som
              plockar ihop sin egen vårdkedja, väljer bort dålig vård och i
              stället premierar god medicinsk kvalitet är fel väg att slå in
              på.
            </seg>
            <seg xml:id="i-d13f56671f159baa-0">
              När vi ser de problem som följt med den nya resultatstyrningen
              i sjukvården ser vi också att sjukvårdens organisation och styrmodeller
              måste revideras och utvecklas. Den växande sjukvårdsbyråkratin,
              som präglas av hård styrning och kontroll, innebär ett hot mot
              vårdkvalitet och vårdekonomi. Den utgör också på sikt ett hot
              mot den yrkesetik och det professionella omdöme som jag nyss nämnde
              och som ytterst avgör hur väl vårdpersonal kan hantera komplexa
              problem i en ständigt föränderlig vårdmiljö.
            </seg>
            <seg xml:id="i-3ff7d2aa443c6475-0">
              Med tanke på Alliansens vilja att köpa socialdemokratiska förslag
              för att minska skillnaderna i politiken har jag ett erbjudande:
              Stoppa er privatiseringsiver och ohejdade tilltro till marknadslösningar
              i sjukvården! Ta ett steg tillbaka och se på den uppsplittrade
              vården, på de växande privata sjukvårdsförsäkringarna och på de
              ersättningssystem som vi kan se premierar frisk medelklass före
              kroniskt sjuka! Varsågoda och triangulera! Ta politiskt ansvar,
              våga styra sjukvårdens dimensionering, begränsa vinsterna och
              låt resurserna riktas efter behov!
            </seg>
            <seg xml:id="i-0714350d8be5ef6a-0">
              Fru talman! Det kommer att behöva rekryteras personal i alla
              kategorier framöver, i olika utsträckning i olika delar av landet
              och inom olika specialiteter. Det är ingen lätt planering för
              våra lärosäten, men det är betydligt svårare för landsting och
              regioner som inte själva förfogar över utbildningsplatser, som
              inte ensamma rår på hyrläkarsituationen och som helt enkelt måste
              samverka om arbetsvillkor för att långsiktigt kunna behålla personal
              och inte lättvindigt bjuda över grannlandstinget och därmed säkra
              sin egen personalförsörjning.
            </seg>
            <seg xml:id="i-95e6058af88eb752-0">
              Jag ska inte börja räkna upp alla personalkategorier det sannolikt
              handlar om – jag kommer bara att missa någon eller rangordna dem
              fel – utan kort och gott nöja mig med att konstatera att antalet
              undersköterskor har minskat rejält, att andelen specialistutbildade
              sjuksköterskor blir allt färre och att bristen på allmänläkare
              på många håll är stor. På samma sätt som det gäller att vara klar
              över det långsiktiga energibehovet innan varje energislag definieras
              behöver vi samla oss kring det långsiktiga kompetensbehovet i
              vården.
            </seg>
            <seg xml:id="i-1f7e73eb02da5308-0">
              Vi socialdemokrater menar att staten borde ta initiativ till
              en delegation för framtidens kompetensförsörjning tillsammans
              med parterna. Den ska enas om rekommendationer och förslag på
              nationell nivå men även för insatser som kan genomföras lokalt
              eller regionalt. Arbetsvillkoren är en fråga för sjukvårdshuvudmännen,
              samtidigt som det är för viktigt för att inte samverka kring.
              Villkoren kring sjuksköterskornas specialistutbildning är bara
              ett exempel, om än ett mycket tydligt sådant.
            </seg>
            <seg xml:id="i-d3fbdc539153f289-0">
              Fru talman! Vi kommer inte ifrån resursfrågan. Den som säger
              att vården inte blir bättre bara för att det tillförs resurser
              har förstås halvt rätt – det är klart att det går att tillföra
              resurser på ett ogenomtänkt och mer eller mindre slösaktigt sätt
              som inte leder till bättre vård. Men den som påstår att resurser
              som satsas genomtänkt och välriktat inte påverkar vården positivt
              har fel. Det är klart att en sekreterare påverkar kvaliteten och
              professionens direkta patienttid, och det är klart att det påverkar
              om ytterligare en undersköterska får finnas i personalgruppen.
              Visst märker födande kvinnor om det anställs ytterligare barnmorskor,
              och naturligtvis kommer det att märkas om vårdplatserna på geriatriken
              blir fler.
            </seg>
            <seg xml:id="i-dc1beb9a37011a11-0">
              Att sätta välfärden och vården före stora skattesänkningar har
              varit vår inriktning och övertygelse. Vi har förlorat alla omröstningar
              om skattesänkningar till kammarens högermajoritet, men vi tvekar
              inte på var varje nytt reformutrymme bäst behövs – i välfärden,
              där sjukvården står för en stor del.
            </seg>
            <seg xml:id="i-4ac994f039162818-0">
              Fru talman! När jag möter socialdemokratiska sjukvårdspolitiker
              runt om i landet är oron för den ojämlika vården ständigt närvarande.
              Det är själva drivkraften för dem i sitt arbete: att bekräfta
              alla människors lika värde. De vill liksom jag minska den skillnad
              i vård och vårdresultat som beror på utbildningsbakgrund och som
              påverkas av att man talar samma sociala språk som läkaren, vilket
              i grund och botten ger oss olika förutsättningar att leva goda
              liv.
            </seg>
            <seg xml:id="i-1438f590a7386f65-0">
              Vi socialdemokrater menar allvar, och vi är beredda att vidta
              åtgärder. Vid sidan av till exempel en jämlikhetskommission, förändrade
              ersättningssystem och stopp för privata försäkringar i offentligt
              finansierad vård finns det en reservation i detta betänkande som
              handlar om att nationella riktlinjer ska följas och inte vara
              just rekommendationer. Varför kristdemokraterna är så begeistrade
              av tanken på att förstatliga sjukvården men inte beredda att ta
              ett betydligt mindre steg än så och bifalla vårt förslag är svårt
              att förstå. Kanske får vi svar senare i debatten.
            </seg>
            <seg xml:id="i-57850e50f40d52b3-0">
              Fru talman! Jag vill också nämna forskningen. Jag tar den inte
              avslutningsvis för att den är minst viktig, utan tvärtom – jag
              vill verkligen betona forskningens betydelse som en förutsättning
              för den framtida vården. Om våra efterträdare ska kunna vara stolta
              över sin tids medicinska resultat krävs det att vi just i dag
              tar ansvar också för vårdens morgondag.
            </seg>
            <seg xml:id="i-a2bbcc6ae4691f66-0">
              Vi socialdemokrater menar att vi borde förtydliga och förändra
              i hälso- och sjukvårdslagen så att huvudmännen faktiskt har ett
              ansvar för klinisk forskning. Har man ett avtal med en annan utförare
              än sjukvårdshuvudmannen måste man se till att forskning och utveckling
              finns med.
            </seg>
            <seg xml:id="i-9a34c9a2cfbe8262-0">
              Vi vill stimulera life science och inrätta ett nationellt innovationsråd,
              direkt underställt statsministern, och i det samla representanter
              för näringsliv, akademi och arbetsmarknadens parter. Vi menar
              att det måste finnas ett samverkansprogram för life science, och
              vi vill lägga 2 miljarder till en fond för finansiering i tidiga
              skeden. Fokus ska vara att genom samverkan få till just flexibla
              och fungerande lösningar för finansiering i tidiga skeden. Det
              handlar också om att lagstifta om att universitetssjukhusen inte
              ska säljas ut eller styckas upp, för de är motorn i forskningen
              på sjukvårdssidan.
            </seg>
            <seg xml:id="i-0042fd56b07661ee-0">
              Fru talman! Sjukvården berör oss alla. När vi är sjuka, när våra
              anhöriga är vårdbehövande och när vi är som svagast ska en sjukvård
              av hög kvalitet finnas. Då ska personalen ha den bästa kompetensen
              och den största orken. Då ska inga andra hänsyn tas än vårdbehovet.
              Då ska det visa att satsningar på vården var rätt prioritering.
            </seg>
          </u>
          <note xml:id="i-48012c018d9698ad-0">
            I detta anförande instämde Ann Arleklo och Lennart Axelsson (båda
            S).
          </note>
          <note type="speaker" xml:id="i-689b54899e01b8e1-0">
            Anf. 16 AGNETA LUTTROPP (MP):
          </note>
          <u who="agneta_luttropp_7d2a21" xml:id="i-34c0b72c6bfa6f37-0">
            <seg xml:id="i-14ef620db24a76b1-0">
              Fru talman! Jag stödjer naturligtvis alla Miljöpartiets reservationer,
              men för tids vinnande yrkar jag bifall till reservation 4.
            </seg>
            <seg xml:id="i-7e2f028580388ce3-0">
              Vården ska fungera bra, och den fungerar i de allra flesta fall
              bra. Vården ska fördelas efter behov och vara solidariskt finansierad.
              Det betyder att vi tycker att sjukvården ska betalas via skatten
              – plånboken ska inte styra vilken vård du får.
            </seg>
            <seg xml:id="i-dc1f32067bb56418-0">
              För mycket av dagens hälso- och sjukvård behandlar bara symtomen.
              Miljöpartiet vill ha en helhetssyn på människan. För oss betyder
              det att vården ser hela människan som söker vård, inte bara diagnosen.
              Vi vill också komma till rätta med den brist på läkare som finns
              i vissa delar i landet och där vissa specialiteter är svårare
              för landstingen att få tag på än andra. Precis som inom skolan
              behöver arbetsvillkoren inom vården befrias från en del administration,
              inte minst för läkare.
            </seg>
            <seg xml:id="i-1b7dd1f62b9fbffa-0">
              Någonting som är väldigt viktigt är läkarnas fortbildning, både
              för utvecklingsfrågor och för patientsäkerheten. Enligt Läkarförbundet
              minskar tyvärr antalet dagar för fortbildning, och förra året
              hade 40 procent av läkarna ingen fortbildning – inte en enda dag.
              Läkaryrket är ett yrke där det är centralt att hänga med inom
              området forskning och utveckling, och från den 1 januari nästa
              år ansvarar landstingen för all fortbildning för läkare. I dag
              står industrin för ungefär 50 procent. Jag hoppas att landstingen
              verkligen förbereder sig för det här.
            </seg>
            <seg xml:id="i-e30dea326494b3f2-0">
              Det finns naturligtvis också ett behov av fler utbildade specialsjuksköterskor,
              och det finns ett behov av att se över hur deras förhållanden
              ser ut medan de fortbildar sig samt vad för slags tjänst de kommer
              tillbaka till.
            </seg>
            <seg xml:id="i-5b13468401692184-0">
              Vi vet att vården är ojämnt fördelad mellan människor. Att män
              och kvinnor ska ha tillgång till likvärdig vård borde vara en
              självklarhet, men så är det inte alltid. Kvinnor får ofta vänta
              längre på viktiga behandlingar. Vi kan ta starroperationer som
              exempel; det görs runt 80 000 om året. Väldigt många av dessa
              80 000 är kvinnor, men det är alltid kvinnor som får vänta längre.
              En av anledningarna är att männen svarar att de behöver operationen
              snabbt eftersom de kör bil. Det finns kvinnor som också kör bil.
            </seg>
            <seg xml:id="i-ffb49523d335a07a-0">
              Det finns många exempel på ojämlikhet i vården. Därför vill Miljöpartiet
              ha en statistik är som könsuppdelad, så att vi snabbt kan se hur
              det ser ut. Det hjälper också medarbetarna inom vården till ett
              jämställt omhändertagande. Skillnaderna kan mätas i sjukskrivningstal
              och livslängd, och ofta kan man se stora skillnader mellan olika
              bostadsområden i samma stad.
            </seg>
            <seg xml:id="i-d0686dddac86742d-0">
              Enligt en undersökning av Chess – det är ett samarbete mellan
              Helsingforss universitet och Karolinska Institutet, och det är
              ett centrum för jämlik hälsa – har den svenska hälsoklyftan ökat.
              Det ser man bland annat när man mäter i livslängd för personer
              med olika utbildningsnivå: Högutbildade personer förväntas leva
              fem år längre än lågutbildade. Folkhälsan påverkas av många olika
              faktorer, inklusive boendemiljö, upplevd trygghet, känsla av delaktighet
              och inflytande med mera.
            </seg>
            <seg xml:id="i-c1345b7720b3c2b6-0">
              Miljöpartiet vill utforma ett ersättningssystem inom vården utifrån
              socioekonomiska faktorer och vårdtyngd. Vi är helt övertygade
              om att det är något som behövs, för jag tror att ingen av oss
              vill att klyftorna ska öka ytterligare.
            </seg>
            <seg xml:id="i-3ab0766e1aa8c7fe-0">
              Fru talman! Depressioner, ångestsjukdomar och missbruk är de
              diagnoser som ökar mest inom ungdomsgruppen 18–24-åringar och
              står också för den största ökningen inom den psykiatriska slutenvården.
            </seg>
            <seg xml:id="i-9489ffc5af63fd86-0">
              30–40 procent av unga kvinnor uppger oro och ångest i självrapporterade
              besvär. Andelen unga som uppger psykiska besvär är betydligt högre
              i dag än för 20 år sedan.
            </seg>
            <seg xml:id="i-8a0cae4b7c60f255-0">
              Självmorden minskar inte bland ungdomar, vilket de gudskelov
              gör i alla andra åldersgrupper. En särskild studie bland unga
              vuxna med aktivitetsersättning visar att antalet som gjort självmordsförsök
              eller tagit sitt liv har mer än fyrdubblats. Det här är inga siffror
              som någon av oss vill se.
            </seg>
            <seg xml:id="i-c6506f8a92c626a3-0">
              Bland dem med aktivitetsersättning som följdes 2005–2010 hade
              459 unga vuxna med aktivitetsersättning vårdats för självmordsförsök,
              och 45 hade tagit sina liv. Det här tycker jag verkligen renderar
              ett stort mått av eftertanke. Vad kan vi göra för att förhindra
              att unga människor försöker ta sitt liv eller tar sitt liv?
            </seg>
            <seg xml:id="i-a3ad19f33d8c1aa6-0">
              Att så många mår så dåligt är alarmerande. Därför är förebyggande
              insatser väldigt viktiga och behöver ytterligare utvecklas. För
              dem med psykisk ohälsa eller funktionsnedsättning ska naturligtvis
              insatserna fungera så bra som möjligt. Övergripande handlar det
              om vilket samhälle vi vill ha.
            </seg>
            <seg xml:id="i-c165ee28eae9b762-0">
              En OECD-rapport från förra våren lyfte fram att kostnaden för
              den psykiska ohälsan belastar svensk ekonomi med nästan 8 miljarder
              euro om året. Det är mycket annat som vi skulle kunna göra för
              de pengarna om vi kom åt ungas ohälsa. Det motsvarar ungefär 70
              miljarder kronor om året i både förlorade arbetsinsatser och utgifter
              för vård och omsorg.
            </seg>
            <seg xml:id="i-c817e11c13f8eaa0-0">
              Ibland utgör Barn- och ungdomspsykiatrin, BUP, första linjen,
              vilket kan få till följd att den inte fullt ut kan fungera som
              den specialistfunktion som den faktiskt är. Socialstyrelsens uppföljning
              av väntetidernas utveckling inom BUP visar att det varit sämre
              2012 än 2011.
            </seg>
            <seg xml:id="i-9026a132585ab6a4-0">
              En tredjedel av landstingen nådde 2012 inte målen i den förstärkta
              vårdgarantin för att få statsbidrag. Skälen som anges är sårbarheten
              i bemanning och att det fortsatt helt enkelt kommer in för många
              patienter. Kritik finns mot att tillgänglighet prioriteras i stället
              för kvalitet.
            </seg>
            <seg xml:id="i-b8891844b12f3473-0">
              Miljöpartiet anser att det i den generella vårdgarantin bör ingå
              att erbjuda barn och unga bedömning och behandling av lindrigare,
              okomplicerad psykisk ohälsa inom en vecka. I dagsläget är det
              stor personalbrist inom psykiatrin. Vi vill föreslå en större
              satsning på att bland annat öka antalet läkare och sjuksköterskor
              inom området psykiatri.
            </seg>
          </u>
          <note type="speaker" xml:id="i-b03425170b03ddea-0">
            Anf. 17 PER RAMHORN (SD):
          </note>
          <u who="per_ramhorn_d92e42" xml:id="i-708f776c7a503d1b-0">
            <seg xml:id="i-f528de5df1512f81-0">
              Fru talman! Vi debatterar i dag socialutskottets betänkande SoU10
              Hälso- och sjukvårdsfrågor . Det är ett väldigt stort och brett
              område som rör oss alla förr eller senare. Jag kommer att hålla
              mig inom två områden. Det ena är psykiatrin, som har brister i
              många avseenden, och det andra är den palliativa vården, då främst
              av barn och ungdomar.
            </seg>
            <seg xml:id="i-8c99dbebff29c4a4-0">
              Fru talman! I Sverige är psykisk ohälsa ett av de vanligaste
              hälsoproblemen. Studier visar att ca 25 procent av svenska kvinnor
              och 15 procent av män har psykiska besvär som oro eller ångest.
              Det motsvarar ca 1,4 miljoner människor.
            </seg>
            <seg xml:id="i-bbb6b8696ea097bf-0">
              De senaste åren har den psykiska hälsan trots allt förbättrats
              i landet, och det gäller i så gott som samliga åldersgrupper,
              förutom en grupp, unga i åldrarna 16–24 år.
            </seg>
            <seg xml:id="i-7b8dcd25fd0f786b-0">
              Socialstyrelsen konstaterar i sin folkhälsorapport att den psykiska
              ohälsan är särskilt vanlig bland yngre kvinnor men att den ökar
              bland både tjejer och killar.
            </seg>
            <seg xml:id="i-0093749aae4aa288-0">
              Antalet unga som uppger att de känner oro eller ångest har ökat
              kraftigt de senaste årtiondena. I slutet av 80-talet var siffran
              9 procent för tjejer och 4 procent för killar. Ungefär 20 år senare
              uppgav 30 procent av tjejerna och 14 procent av killarna att de
              kände ängslan eller oro. Allt fler unga vårdas också på sjukhus
              för depression eller ångestsymtom.
            </seg>
            <seg xml:id="i-c1f9ee872d73d361-0">
              Samma dystra siffror finns även i statistiken över självmord.
              I de flesta andra åldersgrupper har antalet självmord sjunkit
              på senare år, men inte i åldersgruppen 15–24 år, vilket innebär
              att självmord i dag är den vanligaste dödsorsaken inom denna grupp.
              Detta är naturligtvis helt förfärligt.
            </seg>
            <seg xml:id="i-6e427711f6aece57-0">
              Därför är det oerhört viktigt att upptäcka psykisk ohälsa bland
              barn och ungdomar i ett tidigt skede, så att man kan sätta in
              rätt, professionella åtgärder så snabbt som möjligt. Det är därför
              med bestörtning man kan konstatera att på flera håll i landet
              tvingas många sjuka barn och ungdomar vänta längre tid än tre
              månader för att över huvud taget komma i kontakt med barn- och
              ungdomspsykiatrin, och än längre för att få den vård som man har
              rätt till. Detta är naturligtvis inte alls acceptabelt.
            </seg>
            <seg xml:id="i-77d60ab7dd3f9e8b-0">
              Fru talman! I mer än vart tredje landsting saknas slutenvårdsplatser
              inom barn- och ungdomspsykiatrin. Det innebär att många ungdomar
              hamnar långt ifrån sina familjer eller placeras bland vuxna. Unga
              personer med självskadebeteende kan i värsta fall hamna inom rättspsykiatrin
              bland dömda vuxna. Sverige är så gott som det enda land i världen
              där man låser in ungdomar på rättspsykiatrin utan att de är dömda
              för något över huvud taget.
            </seg>
            <seg xml:id="i-a3276850ba46b82d-0">
              För ett tag sedan kunde man i medierna ta del av hur en ostraffad
              16-åring flicka hamnade på en klinik för dömda brottslingar på
              grund av att landstinget saknade vårdplatser för ungdomar. Då
              vet vi ändå att rättspsykiatrin inte är en bra plats att vara
              på för självskadepatienter. Det är väl dokumenterat i forskningen
              att rättspsykiatrin är bland de sämsta på att ta hand om just
              dessa patienter. Ofta blir det en större ökning av självskadebeteende
              när dessa patienter låses in inom rättspsykiatrin.
            </seg>
            <seg xml:id="i-14e13527e9ffce54-0">
              För att möta behovet som finns i landet menar vi att det behövs
              en förstärkning av barn- och ungdomspsykiatrin samt naturligtvis
              fler vårdplatser, men också ett förbud mot att placera personer
              som är varken dömda eller misstänkta för något brott inom rättspsykiatrin.
            </seg>
            <seg xml:id="i-52fff3ae8886a8c0-0">
              Fru talman! Enligt hälso- och sjukvårdslagen är en god hälsa
              och en vård på lika villkor för hela befolkningen centralt. Även
              Socialstyrelsen anser att god vård i livets slutskede ska vara
              en rättighet för alla, oavsett ålder, medicinsk diagnos och bostadsort.
              Men tyvärr ser verkligheten inte alltid ut så.
            </seg>
            <seg xml:id="i-888e5b375616bbfd-0">
              De flesta familjer önskar att deras svårt sjuka barn ska få vårdas
              hemma så långt det är möjligt. Då är det naturligtvis viktigt
              att det finns tillgång till palliativt hemsjukvårdsteam, oavsett
              var man bor i landet, så att barnen och deras föräldrar kan känna
              sig trygga med den medicinska behandlingen, bland annat smärtlindring,
              men också kan få psykologiskt stöd och råd i den extremt svåra
              situation som familjerna befinner sig i.
            </seg>
            <seg xml:id="i-5f48a93e9de148fc-0">
              I dag är tillgången till den palliativa vården för barn och unga
              ojämnt fördelad mellan landets regioner och kommuner. I dagsläget
              spelar oftast ålder, diagnos och bostadsort stor roll för vilken
              hjälp man kan få, vilket varken är önskvärt eller acceptabelt.
            </seg>
            <seg xml:id="i-5f1baebb6661a932-0">
              När det gäller vuxna har kommunerna skyldighet att erbjuda hemsjukvård.
              Barn har inte samma skyddsnät på grund av att kommunerna bara
              har ansvar för hemsjukvård för patienter i en viss ålder, oftast
              från 18 år och uppåt. I dag finns många gånger inga tydliga överenskommelser
              mellan kommuner och landsting. Och man har oftast inget underlag
              att agera efter, vilket innebär att det i slutändan är föräldrarna
              och barnen som kommer i kläm.
            </seg>
            <seg xml:id="i-8e58f5b1820cb56c-0">
              Vi anser att det nu är dags att införa ett lagstadgat krav på
              överenskommelser mellan kommuner och landsting som tydliggör och
              förstärker deras ansvar på detta område. Man ska också komma ihåg
              att palliativ vård av barn har både likheter med och skillnader
              mot palliativ vård av vuxna. Det är viktigt att inte betrakta
              barn som vuxna, även om de drabbas av de fysiska, psykologiska
              och andliga aspekter som en obotlig sjukdom innebär. I det nuvarande
              nationella vårdprogrammet för palliativ vård finns inte något
              avsnitt om barn och ungdomar, vilket vi anser är otillfredsställande.
            </seg>
            <seg xml:id="i-6c246e2f62302400-0">
              Det är också viktigt att påpeka att alla familjer inte vill att
              deras svårt sjuka barn ska vårdas hemma. Då är det viktigt att
              respektera deras önskemål och se till att det finns andra möjligheter.
            </seg>
            <seg xml:id="i-3fb343c75e414e1f-0">
              I dag finns bara ett hospice för svårt sjuka och döende barn
              i hela landet, vilket är för lite för att täcka de behov som finns.
            </seg>
            <seg xml:id="i-e7bcb7800bcaeb68-0">
              Föräldrar som befinner sig i denna extremt svåra situation, med
              all den oro det innebär att inte veta hur det ska gå, ska inte
              behöva kämpa för att deras barn ska få rätt till fullgod palliativ
              vård i livets slutskede. Barn ska ha samma rätt till palliativ
              vård som vuxna. Allt annat är oacceptabelt.
            </seg>
          </u>
          <note xml:id="i-bd7fa9107fdf24a5-0">
            Jag yrkar bifall till reservationerna 6, 24 och 28.
          </note>
          <note type="speaker" xml:id="i-3e89b629ed39316e-0">
            Anf. 18 EVA OLOFSSON (V):
          </note>
          <u who="eva_olofsson_993bb0" xml:id="i-e4e75ca1d1a568ec-0">
            <seg xml:id="i-ea9306f30d68b983-0">
              Fru talman! Jag står givetvis bakom alla Vänsterpartiets reservationer,
              men för tids vinnande yrkar jag bifall till reservation 8 om förlossningsvård
              och reservation 32 om specialistsjuksköterskor.
            </seg>
            <seg xml:id="i-ba22b854dbbc768f-0">
              Fru talman! Bästa möjliga hälsa är en grundläggande mänsklig
              rättighet och viktigt för oss alla. Därför är det djupt oroande
              att hälsoklyftorna mellan olika befolkningsgrupper i Sverige ökar.
              En 30-årig kvinna med eftergymnasial utbildning förväntas leva
              fem år längre än kvinnor med enbart grundskoleutbildning. Denna
              skillnad har fördubblats sedan 1991.
            </seg>
            <seg xml:id="i-a51045b35d363b41-0">
              Jag ser tydliga kopplingar till ett samhälle med ökade klassklyftor,
              ökade skillnader mellan kvinnor och män, tuffare och otryggare
              arbetsmarknad, hög arbetslöshet och vittrande välfärd där allt
              fler lever i fattigdom och ekonomisk stress eftersom a-kassa och
              sjukförsäkring urholkas.
            </seg>
            <seg xml:id="i-a6ff97ff344c05b3-0">
              I sin senaste rapport lyfte Socialstyrelsen fram ohälsan bland
              unga. Psykisk ohälsa men också värk hos unga kvinnor ökar. Detta
              oroar mig när jag ser framåt, för det är ju människor som är i
              början av sitt liv.
            </seg>
            <seg xml:id="i-41c5591dccb6edf2-0">
              Det förekommer också diskriminering av människor på grund av
              funktionsvariationer, etnicitet, sexuell läggning, könsidentitet
              och ålder, och denna diskriminering påverkar deras hälsa.
            </seg>
            <seg xml:id="i-b4c1bb28a7f16ddd-0">
              Hälsa hänger ihop med hur samhället ser ut. Ska vi bekämpa ohälsa
              måste vi ha ett samhälle där alla människor kan leva ett tryggt
              och värdigt liv, ett samhälle som är jämlikt och jämställt där
              vi inte gör skillnad på dem som jobbar och dem som är sjuka och
              arbetslösa och där alla ska kunna leva, synas och vara en del
              av samhället. Vi måste ha ett samhälle där solidaritet och omtanke
              får råda i stället för konkurrens och girighet.
            </seg>
            <seg xml:id="i-14e9d25192d2c1b9-0">
              Högerregeringen har sänkt skatterna rejält. Sedan 2006 har det
              satsats 27 gånger mer på skattesänkningar än på den gemensamma
              välfärden, om man ser till de sammanlagda statsbidragen. De är
              på 5,2 miljarder medan skatterna sänkts med 140 miljarder.
            </seg>
            <seg xml:id="i-cf904d26f9671e51-0">
              Hur mår den svenska sjukvården? Vi har på många sätt en bra sjukvård
              i Sverige. Vi har en duktig profession som gör ett bra jobb, och
              många får hjälp i sjukvården. Jämfört med andra länder står vi
              oss bra inom många områden, men vi kan samtidigt se områden med
              oroande brister.
            </seg>
            <seg xml:id="i-f6ca2211836f9ec2-0">
              Jag har aldrig hört så många anställda slå larm som under de
              senaste åren. Vi har läkarupprop och sjuksköterskeupprop för 25
              000 i lön. Erfarna sjuksköterskor ryter till. Vi har barnmorskeupprop
              och psykiatriupprop, och jag har säkert glömt några.
            </seg>
            <seg xml:id="i-0d5458025a9bce2e-0">
              Läkaruppropet fick på kort tid 9 000 underskrifter, främst från
              läkare över hela landet men också från andra yrkesgrupper inom
              sjukvården.
            </seg>
            <seg xml:id="i-7692dcea6b6edc52-0">
              Låt mig citera ur det: Där politiker jublar över ökat antal sjukvårdsbesök
              ser vi hur kvaliteten försämras. Där politiker gläds över kapade
              vårdköer ser vi undanträngning av kroniskt sjuka till förmån för
              patienter med lättare åkommor. Där politiker ställer krav på kortare
              handläggningstider på akutmottagningarna ser vi hur patientsäkerheten
              hotas. Där politiker ser rationaliseringar, ser vi brist på vårdplatser
              och måste ägna en stor del av vår arbetstid till att leta sängar
              till patienter, eller skicka hem sjuka i brist på platser. Där
              politiker uppfattar kortade vårdtider som effektivisering oroas
              vi över ökat antal återinläggningar och komplikationer.
            </seg>
            <seg xml:id="i-1af8e869c9e4aa88-0">
              Uppropet avslutas med: Vi vill ha en sjukvård som styrs utifrån
              patientens behov. Vi vill ha en sjukvård där vi får agera utifrån
              vår professionalitet. Vi vill ägna oss åt det vi är utbildade
              för; att vara goda doktorer som tar hand om patienter på ett kunnigt,
              etiskt och empatiskt sätt. Låt oss få detta utrymme!
            </seg>
            <seg xml:id="i-34f2151b9a84e372-0">
              Göran Hägglund hade inte tid att träffa de två initiativtagarna,
              Lollo Makdessi och Märit Halmin. Jag har träffat dem, och det
              var ett givande samtal. Om mina riksdagskolleger inte har träffat
              dem tycker jag att de ska bestämma tid med dem.
            </seg>
            <seg xml:id="i-569354b321454112-0">
              Det är dags att se över den sjukvård som styrs utifrån marknadsmekanismer
              och där allt mer av läkares, sjuksköterskors och övrig personals
              tid går till administration i stället för till patienterna. Vänsterpartiet
              vill se en sjukvård som styrs utifrån människors behov, inte utifrån
              vad som är lönsamt. Vi säger nej till kommersialisering av sjukvården.
              Vi vill inte låta patienter med privata sjukförsäkringar gå före
              i kön. Det är människor som ska välja, inte vårdföretagen. Därför
              vill vi inte ha den fria etableringsrätten.
            </seg>
            <seg xml:id="i-97acdf7f9b4c066b-0">
              Vi ser också med oro på hur den borgerliga privatiseringspolitiken
              breder ut sig. Vi kan se hur den inte minst i Helsingfors, den
              borgerliga regeringens skyltfönster, slår sönder en sammanhållen
              sjukvård och hur det privata vårdföretaget Capio kan bygga upp
              en vårdkedja medan landstingets vårdkedjor slås sönder. Landstinget
              får nämligen inte vara med och driva den öppna specialistsjukvård
              som flyttas ut från sjukhusen.
            </seg>
            <seg xml:id="i-c154287c6844b287-0">
              Hur mycket är Fredrik Reinfeldts löfte att inte sälja ut sjukhusen
              värt när man nu går bakvägen och flyttar ut stora delar av hälso-
              och sjukvården men inte ens tillåter den offentliga sjukvården
              att vara med och driva den öppna specialistvården? Detta gäller
              i Helsingfors, och Helsingfors brukar gå före när det gäller sådana
              här tendenser.
            </seg>
            <seg xml:id="i-00077c8b3ddf571b-0">
              Vi säger också nej till kömiljarden på grund av de undanträngningseffekter
              som togs upp i läkaruppropet. Vi lägger i stället 1 miljard på
              att utveckla primärvårdens förebyggande arbete, med extra tyngdpunkt
              på socialt utsatta områden. Vi öronmärker också 1 ½ miljard till
              sjukvården. Det ser olika ut i landsting och regioner, och därför
              är det viktigt att man får använda resurserna på det sätt som
              gör mest nytta lokalt. Pengarna skulle räcka till 3 000 fler anställda.
            </seg>
            <seg xml:id="i-1991d03ea648823e-0">
              Det behöver satsas resurser på sjukvården. Här instämmer jag
              med tidigare talare. I dag ser vi en brist på vårdplatser, och
              Socialstyrelsen säger i sin senaste lägesrapport att överbeläggningar
              och utlokaliseringar, det vill säga att lägga patienter på en
              annan avdelning än den med specialistkunskap, ökar.
            </seg>
            <seg xml:id="i-9ced96f34d8f5ff5-0">
              De flesta sjukhus har överbeläggningar och utlokaliseringar av
              patienter dagligen eller varje vecka. Det är ett hot mot patientsäkerheten
              eftersom de inte får bästa möjliga vård, och i Skåne har bristen
              på vårdplatser till och med lett till dödsfall. Det leder också
              till en stressig och dålig arbetsmiljö för personalen, som känner
              att den inte kan göra bästa möjliga jobb.
            </seg>
            <seg xml:id="i-5bb8c5425344f5d2-0">
              Sjukvården måste fungera i hela landet. Därför vill vi satsa
              på att utveckla glesbygdsmedicin och mobila team.
            </seg>
            <seg xml:id="i-b5ebfc21e30b21fc-0">
              Personalförsörjningen till sjukvården är ett stort framtida problem.
              Vi har personalbrist inom psykiatrin, vi har inte allmänläkare
              överallt, vi har stafettläkare, vi har en minskning av specialistutbildade
              sjuksköterskor och brist på barnmorskor och andra yrkesgrupper.
            </seg>
            <seg xml:id="i-a1a298791301037b-0">
              De senaste 20 åren har andelen sjuksköterskor som är specialistutbildade
              minskat från 70 procent till 40 procent. Även om vi utbildar lite
              fler nu fortsätter andelen specialistutbildade sjuksköterskor
              att minska. Det är ett hot mot kvaliteten i hälso- och sjukvården,
              och vi föreslår därför att sjuksköterskor ska få utbilda sig på
              betald arbetstid genom så kallade utbildningsanställningar. Vi
              har avsatt pengar för detta i vår budget.
            </seg>
            <seg xml:id="i-78d64c8952e62445-0">
              Vi ser också hur barnmorskorna i Helsingfors, Uppsala, Malmö
              och Lund protesterar. I Göteborg har de också dragit i gång en
              arbetsgrupp. De säger att de inte klarar att sköta sitt jobb tillräckligt
              bra och att de inte orkar arbeta under dagens arbetsvillkor.
            </seg>
            <seg xml:id="i-03551ba360f84e50-0">
              När en gravid kvinna står inför en förlossning och något av det
              viktigaste i livet ska hända behöver hon vara trygg och veta att
              det fungerar. Så är det inte riktigt för alla i dag. En del oroar
              sig för om de ska få plats på sjukhuset, om de ska blir runtskickade
              mellan olika enheter eller om de inte får vara med en barnmorska
              under hela födseln för att personalen får springa mellan flera
              förlossningar. Så ska det inte vara.
            </seg>
            <seg xml:id="i-c51bf6f9d697c094-0">
              Vi tycker att Sverige ska gå i samma riktning som Danmark och
              Norge som har målet om en barnmorska per aktiv förlossning. Att
              det ger en trygghet kunde jag själv se när jag för några veckor
              sedan gick med en barnmorska på Östra sjukhuset. Det var en ganska
              lugn dag jämfört med hur det kan vara, och den barnmorskan hade
              möjlighet att följa förlossningen under hela tiden.
            </seg>
            <seg xml:id="i-db4bc641f66123b8-0">
              Det är inte länge sedan riksdagen tog beslutet om rätt till sjukvård
              som inte kan anstå för papperslösa. Vänsterpartiet har liksom
              alla yrkesorganisationer i vården varit kritiska till detta begrepp
              och menar att alla måste ha rätt till vård efter behov. Regeringen
              tänkte väl att Socialstyrelsen skulle lösa detta på något sätt
              och skickade ett uppdrag till dem.
            </seg>
            <seg xml:id="i-19d16d699e1e49fa-0">
              Socialstyrelsen har kommit tillbaka och sagt så här: Begreppet
              vård som inte kan anstå är inte förenligt med medicinsk yrkesetik,
              är inte medicinskt tillämpligt i sjukvården och riskerar att äventyra
              patientsäkerheten. Vad som är vård som inte kan anstå får avgöras
              i det enskilda fallet av den behandlande läkaren eller tandläkaren.
              I detta har Socialstyrelsen stöd av de samlade vårdprofessionerna.
            </seg>
            <seg xml:id="i-1efb47d5c847ef1d-0">
              Jag vill gärna fråga alla er som ställt er bakom begreppet vård
              som inte kan anstå: Står ni fortfarande bakom det, och är ni liksom
              Vänsterpartiet beredda att ge vård efter behov?
            </seg>
            <seg xml:id="i-7a78e2fea36bc75c-0">
              Till sist, fru talman, är hälso- och sjukvården en av de allra
              viktigaste frågorna för människor här i landet. Man prioriterar
              den högt.
            </seg>
            <seg xml:id="i-52bfee3c4f516e64-0">
              Vi har en sjukvård som på många sätt fungerar bra men som också
              har brister som behöver rättas till. Vi har en sjukvård som behöver
              ha en helt annan styrning än den som har plockats in från industrin
              och som kallas new public punishment. Vi har en sjukvård där man
              i dag har tagit in vinstintressena, som styr utifrån vad som är
              lönsamt, inte utifrån människors behov.
            </seg>
            <seg xml:id="i-1d0630b9dc333ba1-0">
              Vi måste ändra på detta. Vi måste få en sjukvård med en organisation
              där man kan jobba ordentligt, brett och tvärprofessionellt utifrån
              patienternas behov och där primärvården har områdesansvar. Vi
              måste se till att vi har arbetsvillkor så att vi kan rekrytera
              personal i framtiden, och vi måste se till att vi har en sjukvård
              där det är människors behov och inget annat som styr.
            </seg>
          </u>
          <note type="speaker" xml:id="i-a598ddecd9764681-0">
            Anf. 19 ANDERS W JONSSON (C):
          </note>
          <u who="mattias_jonsson_1e696e" xml:id="i-5fd776dc196c47e7-0">
            <seg xml:id="i-6d4e87c9eef50413-0">
              Fru talman! Det betänkande vi i dag debatterar är vid sidan av
              socialutskottets budgetbetänkande den största debatt vi har på
              hälso- och sjukvårdens område här i kammaren.
            </seg>
            <seg xml:id="i-1971f31e38a9b18b-0">
              Om budgetbetänkandet handlar om regeringens politik på området
              så är det i motionsbetänkandet som oppositionen får chans att
              redovisa sin sjukvårdspolitik.
            </seg>
            <seg xml:id="i-71caeea52dc50911-0">
              I betänkandet diskuteras ett stort antal enskilda motioner och
              dessutom oppositionspartiernas stora kommittémotioner där de var
              och en för sig har dragit upp riktlinjerna i stort och i smått
              för hur de vill att svensk sjukvård ska se ut.
            </seg>
            <seg xml:id="i-53b053f77055e3a1-0">
              Totalt handlar det om inte mindre än 240 olika förslag som riksdagens
              partier genom arbetet i socialutskottet haft att ta ställning
              till. Av de 240 förslagen är det bara på 25 punkter det finns
              reservationer i utskottets betänkande.
            </seg>
            <seg xml:id="i-e46c5ccee4f7888e-0">
              Som utskottsordförande är jag glad över att det finns en stor
              samsyn kring utvecklingen av den svenska hälso- och sjukvården.
              Det är förståeligt eftersom både kvalitetsregister, öppna jämförelser
              och den nationella patientenkäten visar att svensk sjukvård är
              på rätt väg. Vi kan se en positiv utveckling, alltifrån att patientnöjdheten
              med primärvården ökar år från år till att allt fler överlever
              både cancer och hjärt- och kärlsjukdomar.
            </seg>
            <seg xml:id="i-c5e58ce27a18b5af-0">
              Att utvecklingen inom svensk hälso- och sjukvård går åt rätt
              håll hänger samman med det stora antal reformer och initiativ
              som tagits under de senaste åtta åren, sedan alliansregeringen
              tillträdde 2006.
            </seg>
            <seg xml:id="i-8c9ce3794b126175-0">
              Vi har fått Vårdval Sverige som har gett alla svenskar den självklara
              rätten att själva bestämma vilken primärvård de vill anlita. Samtidigt
              har det blivit möjligt för den som uppfyller kvalitetskraven att
              öppna en ny hälso- eller vårdcentral.
            </seg>
            <seg xml:id="i-fbcfbc7cb62eafbf-0">
              Vi har fått en patientsäkerhetslag som styr en allt mer patientsäker
              sjukvård. Den har kombinerats med stimulansbidrag för att påskynda
              utvecklingen.
            </seg>
            <seg xml:id="i-e60615dde9af7fdd-0">
              Vi har fått ändringar i hälso- och sjukvårdslagen som ställer
              högre krav på tillgänglighet. Det har kombinerats med en kömiljard
              som gjort att köerna i sjukvården är betydligt kortare i dag än
              de var 2006.
            </seg>
            <seg xml:id="i-454b6730deffb746-0">
              Vi har fått en nationell cancerstrategi som gör att vi i dag
              går mot en alltmer sammanhållen cancersjukvård med bättre resultat
              och kortare köer.
            </seg>
            <seg xml:id="i-cdba24e488ebf721-0">
              Den mest glädjande förändringen är att vi har tagit viktiga steg
              mot en alltmer jämlik vård. I december 2012 lanserade regeringen
              en strategi för jämlik vård. Den fokuserade på flera olika områden,
              för detta är inte ett lättlöst problem. En viktig del var att
              börja ha öppna jämförelser av hur det faktiskt ser ut när det
              gäller jämlik vård.
            </seg>
            <seg xml:id="i-213033f661baf0c7-0">
              För några månader sedan publicerade Socialstyrelsen den första
              rapporten. Där kan man se att det finns stora skillnader i hälso-
              och sjukvården. Men i det samlade måttet, den sjukvårdsrelaterade
              åtgärdbara dödligheten, minskar skillnaderna bland både män och
              kvinnor. De minskar också relaterat till utbildningsnivå.
            </seg>
            <seg xml:id="i-be6a2f338a843820-0">
              Trots att vi i Sverige redan från början har en i förhållande
              till alla andra länder jämlik fördelning av både hälsa och sjukvård
              finns fortfarande helt oacceptabla skillnader. Även om vissa av
              kurvorna pekar åt rätt håll finns väldigt mycket att göra. Det
              är ett av de områden där allianspartierna är överens om att gå
              vidare.
            </seg>
            <seg xml:id="i-f9ecd7ab7d1d1052-0">
              Ett annat handlar om cancervården. Trots att Sverige redan i
              dag ligger i topp vad gäller femårsöverlevnad och att arbetet
              med den nationella cancerstrategin går framåt finns fortfarande
              oacceptabla skillnader vad gäller köer, rehabilitering och inte
              minst den palliativa vården – vård i livets slutskede.
            </seg>
            <seg xml:id="i-317683d5d558b3b9-0">
              Svensk sjukvård står också inför andra stora utmaningar. Trots
              att vi ligger på tredje plats inom OECD vad gäller läkartäthet
              lyfts ständigt frågan om läkarbrist och att läkarna inte har tid.
              Ändå träffar en svensk läkare varje dag förhållandevis få patienter
              jämfört med hur det är i andra länder.
            </seg>
            <seg xml:id="i-201fd80fed5fd55d-0">
              Här har svensk sjukvård en riktigt stor utmaning. Kan andra yrkesgrupper
              som sjuksköterskor, arbetsterapeuter, fysioterapeuter eller läkarsekreterare
              ta över uppgifter som läkare utför i dag? Kan de administrativa
              systemen förenklas? Finns det onödiga arbetsuppgifter som helt
              kan tas bort?
            </seg>
            <seg xml:id="i-d63d5df48dd066a8-0">
              En annan utmaning är hur vi kan skapa en sjukvård där klinisk
              forskning får större plats. Hur ska vi se till att nya behandlingsmetoder
              snabbare blir tillgängliga för alla, runt om i landet?
            </seg>
            <seg xml:id="i-9d1b41366e86bc43-0">
              Det finns en lång rad stora utmaningar som svensk sjukvård står
              inför – utmaningar där vi som politiker måste våga tänka nytt
              och öppna dörrarna för nytänkande och entreprenörskap.
            </seg>
            <seg xml:id="i-c6e54d0a05e1aa50-0">
              Centerpartiet och de övriga allianspartierna har sedan åtta år
              tillbaka tagit ansvaret för förnyelsen av svensk sjukvård. Vi
              är beredda att tillsammans ta ansvaret även under nästa mandatperiod.
            </seg>
            <seg xml:id="i-e7e3a8cb74aa472d-0">
              Fru talman! Utskottets betänkande är intressant läsning, inte
              bara för vad som står där utan framför allt för att man inte kan
              se tillstymmelsen till vad oppositionens samlade program är för
              sjukvården under nästa mandatperiod.
            </seg>
            <seg xml:id="i-faec9b599e0db814-0">
              Av de 25 reservationerna i utskottets betänkande är bara en enda
              gemensam för Socialdemokraterna, Vänsterpartiet och Miljöpartiet,
              det vill säga de partier som i någon form kan tänkas vara ett
              åtminstone teoretiskt alternativ till den nuvarande alliansregeringen.
            </seg>
            <seg xml:id="i-99a73a7d727d18c4-0">
              Reservationen handlar om att S, V och MP nu är överens om att
              regeringens arbete med den nationella cancerstrategin är bra och
              att det bör fortsätta. Reservationen bygger på samma tema som
              många av de enskilda reservationerna, nämligen att det för säkerhets
              skull är bäst att slå in en redan öppen dörr.
            </seg>
            <seg xml:id="i-987045a81415c9ad-0">
              Men jag och Centerpartiet tycker att det är bra att oppositionen
              har lyckats enas om att regeringens arbete med den nationella
              cancerstrategin är bra och bör fortsätta.
            </seg>
            <seg xml:id="i-16aa87db018322ad-0">
              Centerpartiet drev tillsammans med de andra allianspartierna
              frågan om en nationell cancerstrategi stenhårt i opposition och
              fick under många år se våra förslag röstas ned av just S, V och
              MP. Så sent som våren 2006 avslog S, V och MP allianspartiernas
              krav på en nationell cancerstrategi.
            </seg>
            <seg xml:id="i-cddd7263f188ef52-0">
              Därför finns det all anledning för oss i Alliansen att välkomna
              att vänsteroppositionen nu efter åtta år ser att den nationella
              cancerstrategin är en viktig väg till framgång. Möjligen, fru
              talman, kan den väljare för vilken sjukvårdsfrågorna är viktiga
              tycka att frågan om en nationell cancerstrategi är en något smal
              plattform att driva en gemensam sjukvårdspolitik från.
            </seg>
            <seg xml:id="i-79bf25e91dc788cf-0">
              Fru talman! Debatten här i dag, liksom socialutskottets betänkande,
              ger klara besked. Sverige har i dag en sjukvård av världsklass.
              Det är en sjukvård som står inför stora utmaningar. Centerpartiet
              och de övriga allianspartierna är beredda att fortsätta att ta
              ansvar för den positiva utvecklingen.
            </seg>
          </u>
          <note xml:id="i-522aaca7f296385d-0">
            Jag yrkar därför avslag på motionerna och bifall till utskottets
            förslag.
          </note>
          <note type="speaker" xml:id="i-d670dc05fcdc32b4-0">
            Anf. 20 LENA HALLENGREN (S) replik:
          </note>
          <u who="lena_hallengren_c9798e" xml:id="i-261fb4c8d702e6fa-1">
            <seg xml:id="i-141309f37e93976f-0">
              Fru talman! Det är väl inte så mycket nytt under solen när vi
              ses i den åttonde hälso- och sjukvårdspolitiska debatten under
              den här mandatperioden, fyra i anslutning till budgetbetänkandet
              och fyra i anslutning till den allmänna motionstiden. Det är också
              förklaringen till att merparten av oppositionens alla motioner
              och förslag behandlas förenklat, som ordföranden i utskottet mycket
              väl känner till, och det genererar inte så förfärligt mycket reservationer
              så här på sluttampen.
            </seg>
            <seg xml:id="i-945906d85152d914-0">
              Man kan väl konstatera att de enorma framgångar för Alliansens
              sjukvårdspolitik som Anders W Jonsson talade om här i talarstolen
              inte riktigt ger utslag i opinionen, så ni har kanske lite att
              jobba på där. Eller kan det möjligen vara så att de vägval ni
              har gjort – där det handlar om mycket kraftig marknadsstyrning
              och att förlita sig rätt mycket på vårdval, fri etablering och
              privatisering – kanske inte riktigt vinner allmänhetens gillande?
            </seg>
            <seg xml:id="i-257acde5063602a6-0">
              Jag har en fråga. Det gladde mig mycket att Anders W Jonsson
              i sitt anförande uppehöll sig vid den ojämlikhet i svensk sjukvård
              som finns och som man kan se på många olika sätt. Precis som Anders
              W Jonsson sade är det fråga om socioekonomi, utbildningsbakgrund,
              ålder, utländsk härkomst men också geografi.
            </seg>
            <seg xml:id="i-0a4d57e8c2beaf32-0">
              Jag tänkte fråga: På vilket sätt är förstatligad sjukvård, som
              socialministern föreslår, en lösning på ojämlik sjukvård?
            </seg>
          </u>
          <note type="speaker" xml:id="i-96d469ec74eb7b57-0">
            Anf. 21 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-5fd776dc196c47e7-1">
            <seg xml:id="i-bb7569050b438a2b-0">
              Fru talman! Jag tackar Lena Hallengren för att hon ställde just
              den frågan. Alliansen ser detta som en av de riktigt stora utmaningar
              som vi har i svensk sjukvård. Hur ska vi gå mot en alltmer jämlik
              vård? Man har lanserat en strategi där de öppna jämförelserna
              är ett viktigt instrument. Precis som Lena Hallengren pekar på
              handlar detta också om att vi måste få en mycket mer tydlig nationell
              styrning av svensk hälso- och sjukvård.
            </seg>
            <seg xml:id="i-dd9c09951734fedb-0">
              Det är en resa som vi har varit inne på under ett antal år. Vi
              har tagit steg för steg mot att ta bort olikheter mellan landstingen
              och framför allt de olikheter inom landstingen som vi ser och
              som är helt oacceptabla. Jag skulle säga att det allra viktigaste
              instrumentet för att kunna göra något åt det är en tydligare nationell
              kunskapsstyrning av svensk sjukvård, där den nationella strategin
              är ett viktigt sätt att jobba vidare. Det handlar också om att
              öka patienternas möjlighet till rörlighet men inte minst att ta
              fram statistik som visar på att det finns skillnader.
            </seg>
            <seg xml:id="i-8fb82b8cf31c4653-0">
              På 90-talet hittade vi stora skillnader i hälso- och sjukvård
              vad gällde den vård som män och kvinnor fick. Där har vi sett
              en mycket positiv utveckling under de senaste snart 20 åren. Det
              viktigast instrumentet där var just att visa i statistik att det
              finns stora skillnader.
            </seg>
            <seg xml:id="i-0484f42d72c844eb-0">
              Därför är jag är helt övertygad om att den rapport som vi nyligen
              har fått från Socialstyrelsen, som visar på de socioekonomiska
              skillnaderna, kommer att vara ett väldigt bra bränsle i den diskussion
              som nu förs runt om i landet om hur vi ska kunna få en mer jämlik
              vård. Men det är inte regeringens politik att vi ser ett förstatligande
              av svensk sjukvård som det viktigaste sättet att nå dit – däremot
              en mycket tydligare nationell styrning av svensk sjukvård.
            </seg>
          </u>
          <note type="speaker" xml:id="i-763a809fac5549ad-0">
            Anf. 22 LENA HALLENGREN (S) replik:
          </note>
          <u who="lena_hallengren_c9798e" xml:id="i-261fb4c8d702e6fa-2">
            <seg xml:id="i-5c0839b848054ac2-0">
              Fru talman! Jag noterar att det inte finns någon som helst enighet
              i den här frågan. Men det är ändå socialministerns viktigaste
              förslag för att få till stånd en bättre sjukvård, en mer jämlik
              sjukvård. Det finns inte en debatt där jag har mött socialministern
              där inte detta har lyfts fram som en viktig komponent och viktig
              pusselbit för att få en mer jämlik sjukvård.
            </seg>
            <seg xml:id="i-0374e67bc71ac94a-0">
              Då vill jag fråga: Är det med andra ord inte så att socialministerns
              allra viktigast ingrediens och pusselbit delas av Alliansen? Är
              ni alltså oeniga på den här punkten?
            </seg>
          </u>
          <note type="speaker" xml:id="i-1ff84c7ffc8aa7e8-0">
            Anf. 23 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-5fd776dc196c47e7-2">
            <seg xml:id="i-8e0de52a3cfbdf5b-0">
              Fru talman! Alliansen har en gemensam sjukvårdspolitik som omfattar
              en lång rad förslag. Dem har jag beskrivit från talarstolen, och
              de ligger bakom de mycket positiva förändringarna.
            </seg>
            <seg xml:id="i-7c105ef4ecf94ab8-0">
              I Alliansen samarbetar vi oerhört bra i regeringsställning och
              lyckas lösa alla svåra frågor som kommer på regeringens bord.
              Men det är fortfarande så att vi är fyra oberoende partier som
              också har ett antal punkter där vi ännu inte har funnit en samsyn.
              Vi är helt och hållet överens om att det krävs en tydligare nationell
              styrning av svensk hälso- och sjukvård. Vi är helt överens om
              att om vi ska kunna nå målet med en mer jämställd sjukvård handlar
              det om att hitta mätmetoder som gör att man kan se skillnaderna.
            </seg>
            <seg xml:id="i-124bf311368899e5-0">
              Från Centerpartiets sida ser vi däremot inte ett förstatligande
              av svensk sjukvård som ett sätt att nå målet om en jämlik hälso-
              och sjukvård i Sverige.
            </seg>
          </u>
          <note type="speaker" xml:id="i-7d5659b6291e3896-0">
            Anf. 24 EVA OLOFSSON (V) replik:
          </note>
          <u who="eva_olofsson_993bb0" xml:id="i-e4e75ca1d1a568ec-1">
            <seg xml:id="i-acdf4e73513c2a2d-0">
              Fru talman! Jag konstaterade just att Anders W Jonsson sade att
              man var oberoende partier som tyckte lite olika i en del frågor.
              Det var roligt att höra. Annars kunde man fundera på om alla kanske
              skulle rösta på Moderaterna.
            </seg>
            <seg xml:id="i-de7ac05bd0a8d6fa-0">
              Vi är också tre oberoende oppositionspartier som har en del samstämmighet
              – det kan ni som lyssnar på oss höra, inte minst när det gäller
              kritiken mot marknadiseringen av sjukvården – men som också har
              lite olika prioriteringar av olika förslag.
            </seg>
            <seg xml:id="i-3d5758d995cb0cbb-0">
              Kort kan jag ställa den fråga till dig som jag tänkte ställa
              till alla: Delar du Socialstyrelsens syn att det är vård efter
              behov som ska gälla för papperslösa, att vård som kan anstå är
              ett begrepp som inte går att använda?
            </seg>
            <seg xml:id="i-7b625beae779908d-0">
              Beträffande vårdval har vi inget emot att människor väljer olika
              vårdcentraler. Men vi har lite svårt att förstå varför det ska
              ligga tolv vårdcentraler på Östermalm, som tidigare hade sex,
              men i Botkyrka fortfarande vara sex vårdcentraler, som de har
              haft hela tiden – detta utifrån att ohälsotalet, det vill säga
              hur folk mår, anger att man mår mycket sämre i Botkyrka än på
              Östermalm.
            </seg>
            <seg xml:id="i-7e4269298a3fdcc2-0">
              Jag funderar också på vad du tycker om alla de punkter som dina
              kolleger som har skrivit under läkaruppropet tar fram. Det är
              ganska mycket kritik mot en sjukvård där de känner att de inte
              kan jobba utifrån patientens behov tillräckligt mycket. Har de
              fel i vad de lyfter fram, eller är det reella problem som du vill
              göra något åt?
            </seg>
          </u>
          <note type="speaker" xml:id="i-8f8633d5c3138ab6-0">
            Anf. 25 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-5fd776dc196c47e7-3">
            <seg xml:id="i-268d6f22be83c2af-0">
              Fru talman! Jag tackar Eva Olofsson för de tre frågorna.
            </seg>
            <seg xml:id="i-3f19e86d527d2a34-0">
              En av de stora segrarna förra året tyckte jag var när vi här
              i kammaren kunde klubba det beslut som gjorde att en av de absolut
              mest marginaliserade grupperna i det svenska samhället, de som
              saknar tillstånd att vistas i landet, fick rätt till sjukvård.
              För barn gäller det rätt till all sjukvård, men för vuxna gäller
              det vård som inte kan anstå.
            </seg>
            <seg xml:id="i-113483e69bc4ccbf-0">
              Jag tycker att det är bra att Socialstyrelsen nu har kommit fram
              till att detta är något som bara den enskilde läkaren i det enskilda
              fallet kan värdera, vad det är som kan anstå i det aktuella fallet.
              Vad jag kommer att göra är att följa detta mycket noga, nu när
              man ser hur det kommer att se ut i praktiken ute på akutmottagningar,
              distriktsläkarmottagningar och så vidare. Om det visar sig att
              detta leder till stora praktiska svårigheter är jag inte alls
              främmande för att fundera på om man ska ändra lagstiftningen.
            </seg>
            <seg xml:id="i-6c96cbf2408e86ee-0">
              I den andra frågan om etableringsfriheten går den stora skillnaden
              mellan vänsterpartierna och Alliansen.
            </seg>
            <seg xml:id="i-5eeafe1b3d51b21c-0">
              I Jämtland finns det en mycket driftig distriktsläkare som 2010
              ville öppna en hälsocentral i Hoting. Socialdemokraterna och Vänsterpartiet
              sade: Det behövs över huvud taget ingen hälsocentral i Hoting.
              Men tack vare Vårdval Sverige, med etableringsfrihet, kunde han
              öppna den. Och tänk, de som bodde i Hoting, invånarna i den lilla
              byn i norra Jämtland, tyckte att det behövdes en hälsocentral
              i Hoting, för i stort sett alla invånare tecknade sig för att
              gå till den nya närvården i Hoting.
            </seg>
            <seg xml:id="i-8c9b994031a85252-0">
              Det exemplet visar väldigt tydligt skillnaden i hur vi ser på
              detta. För oss är det patienterna som bestämmer om det behövs
              en hälsocentral i Hoting. Men för Vänsterpartiet och Socialdemokraterna,
              både här i kammaren och i Jämtlands läns landsting, är det politikerna
              som ska bestämma, inte de boende i Hoting.
            </seg>
          </u>
          <note type="speaker" xml:id="i-d76f9412c95ba65e-0">
            Anf. 26 EVA OLOFSSON (V) replik:
          </note>
          <u who="eva_olofsson_993bb0" xml:id="i-e4e75ca1d1a568ec-2">
            <seg xml:id="i-cf384fafced4372e-0">
              Fru talman! Man kan konstatera att om den här läkaren eller ett
              vårdföretag hade valt att göra något helt annat hade det varit
              helt okej att man inte fick någon vårdcentral i Hoting.
            </seg>
            <seg xml:id="i-68307765b04af463-0">
              Vi tycker att det är helt naturligt att vi ska kunna styra våra
              skattepengar, som vi gemensamt genom demokratiskt valda människor
              i landstingen och i olika hälso- och sjukvårdsnämnder beslutar
              om, efter människors behov. Som jag sade tidigare ska det inte
              helt plötsligt bli tolv vårdcentraler på Östermalm när det inte
              behövs. Det plockar också pengar till ställen där det inte behövs
              fler vårdcentraler, och det plockar läkare och sjuksköterskor
              och andra yrkesgrupper till ställen där de kanske inte gör bästa
              nyttan.
            </seg>
            <seg xml:id="i-d0635d13491c453b-0">
              Vårdvalet har faktiskt inte varit en hit på alla håll i glesbygden.
              Vad man kan råka ut för i Jämtland och på andra ställen är att
              man kanske inte har resurser att starta en verksamhet när man
              inte kan bestämma att den ska hamna på det ställe där den behövs
              mycket bättre. Då räcker kassan inte till eftersom några läkare
              startat en vårdcentral, ofta i en större centralort eller stad.
              Jag skulle därför vilja säga att detta faktiskt är ett hot och
              inte en hit mot glesbygden.
            </seg>
            <seg xml:id="i-88d291e082e4b6d8-0">
              Men, Anders W Jonsson, du svarade aldrig på frågan om läkaruppropet.
              Har alla dina 9 000 kolleger fel? De talar om undanträngningseffekter
              av kömiljarden, de talar om ett styrsystem som passar industrin
              och inte sjukvården, och de talar om att det inte är patienternas
              behov som många gånger får styra deras jobb i dag, utan att det
              är ersättningssystem och andra styrsystem.
            </seg>
            <seg xml:id="i-5023c57baf98f8ab-0">
              Det är många gånger korta besök som ger mycket ersättning enligt
              de ersättningssystem som man har på vårdcentraler, där det lönar
              sig att det är många ganska friska människor som kommer och som
              bara tar tio minuter. Det är inte lönsamt med människor som är
              kroniskt sjuka eller som behöver lång tid med läkaren. Det är
              detta som man enligt läkaruppropet vill förändra. Hur ser du egentligen
              på de frågor som dessa läkare lyfter fram?
            </seg>
          </u>
          <note type="speaker" xml:id="i-daeb0853fc71925d-0">
            Anf. 27 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-5fd776dc196c47e7-4">
            <seg xml:id="i-191de41febc0642e-0">
              Herr talman! Detta replikskifte visar mycket tydligt skillnaden
              mellan hur vi i Alliansen och i Centerpartiet ser på sjukvården
              och hur Vänsterpartiet, Socialdemokraterna och Miljöpartiet ser
              på den. Vi anser att det är de boende i Hoting som ska fatta beslut
              om huruvida det finns behov av en hälsocentral där. Det ska inte
              vara de vänsterpartistiska och socialdemokratiska politikerna
              i landstingshuset i Östersund som gör det.
            </seg>
            <seg xml:id="i-dfe05cfa2f518465-0">
              Att man inte kunde sätta stopp för hälsocentralen i Hoting har
              lett till att hela norra Jämtland i dag, både i Strömsund och
              i Hammerdal, har en mycket framgångsrik och populär primärvård
              som är privat driven, vilket retar landstingsmajoriteten där uppe.
            </seg>
            <seg xml:id="i-58adba957cbbcbfc-0">
              Men de som ska fatta dessa beslut är patienterna, det är inte
              politikerna och byråkraterna i landstingshuset.
            </seg>
            <seg xml:id="i-9562e794ed8b9a1e-0">
              Jag tycker att man i läkaruppropet pekar på flera av de utmaningar
              som jag också ser i svensk hälso- och sjukvård. Vi har administrativa
              system som inte är bra anpassade. Där krävs det ändringar. Vi
              måste titta vidare på vad det är som gör att de svenska läkarna,
              trots att Sverige är ett av de absolut mest läkartäta länderna
              i OECD, träffar förhållandevis få patienter och att vi har ett
              stort antal vakanser.
            </seg>
            <seg xml:id="i-c49ec53b61e8bd9b-0">
              När det gäller undanträngningseffekter av kömiljarden och den
              skärpta lagstiftningen har vi vid upprepade tillfällen bett Socialstyrelsen
              att mycket noga följa om man ute i hälso- och sjukvården bryter
              mot hälso- och sjukvårdslagen. Det är det som man de facto gör
              om man tar emot patienter med snuva i stället för cancersjuka
              patienter. Men Socialstyrelsen har inte funnit några tecken på
              en systematisk undanträngningseffekt i svensk hälso- och sjukvård
              av de nya prioriteringarna. Men vi kommer att gå vidare med att
              skärpa kraven på hälso- och sjukvården, så att man även tar in
              återbesöken. Patienten ska inte behöva vänta. Det är det som är
              grogrunden för framväxten av privata sjukförsäkringar, och den
              ska undanröjas.
            </seg>
          </u>
          <note type="speaker" xml:id="i-c6abeb41ce68f7bc-0">
            Anf. 28 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-34c0b72c6bfa6f37-1">
            <seg xml:id="i-6d67faa174eb2174-0">
              Herr talman! Jag är uppriktigt glad över att Centerpartiet ser
              den problematik som finns när det handlar om skillnader i vården.
              Det tar också Chess fram. Det är bra att ni håller med om att
              man behöver göra någonting åt detta. Ni säger i alla fall att
              det går åt rätt håll.
            </seg>
            <seg xml:id="i-9bfdb8629bbdb65a-0">
              Vi har ett förslag om att utforma ersättningssystem i vården
              utifrån just de socioekonomiska faktorer och utbildningsfaktorer
              som faktiskt har visat sig vara mycket avgörande. Jag undrar om
              Centerpartiet är redo att ha ett ersättningssystem som skulle
              kunna styra på ett sådant sätt att man minskar skillnaderna.
            </seg>
          </u>
          <note type="speaker" xml:id="i-98267c03df3d9652-0">
            Anf. 29 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-5fd776dc196c47e7-5">
            <seg xml:id="i-5a15d01c6271af0c-0">
              Herr talman! Det som Agneta Luttropp nu tar upp är ett mycket
              viktigt område. Det handlar om hur vi ekonomiskt ska ersätta det
              som händer i svensk hälso- och sjukvård. Sverige är inte unikt
              när det gäller att titta på detta, utan i stort sett alla OECD-länder
              har den här problematiken. Hur ska man hitta ekonomiska styrsystem
              och ekonomiska ersättningssystem för att styra hälso- och sjukvården
              åt det håll som man faktiskt vill? Detta är oerhört viktiga beslut
              att fatta beroende på att om man väljer en felaktig styrmodell
              styr man åt helt fel håll, vilket kan få förödande konsekvenser.
            </seg>
            <seg xml:id="i-4f063ffe955cbd8f-0">
              I primärvården, som Agneta Luttropps fråga handlar om, finns
              det en diskussion om hur detta ska utformas. Ska det vara ren
              kapitering? Ska man dessutom ersätta per besök, vilket gör att
              man till viss del ersätter för de kroniskt svårt sjuka patienterna?
              Ska man ta in socioekonomiska faktorer? Ska man gradera patienterna
              utifrån den sjukdomsbild som de faktiskt har i ersättningssystemen?
            </seg>
            <seg xml:id="i-5ec917356bb89e7b-0">
              Här pågår det mycket forskning i Sverige, vilket jag tycker är
              bra. Man håller hela tiden på att förfina dessa instrument. Ett
              antal landsting har testat just den modell som Agneta Luttropp
              förespråkar. Men det lilla som jag har sett är att man har upptäckt
              att det finns en hel del svårigheter med den också beroende på
              att det blir mycket svårt att utifrån den prognostisera ett utfall.
              Man kan driva fram en inflation vad gäller olika faktorer i fråga
              om hur patienten beskrivs.
            </seg>
            <seg xml:id="i-2d6aa9b4351deea6-0">
              Jag har ingenting principiellt emot att tänka nytt vad gäller
              ersättningsmodeller. Men jag tror att vi ska avhålla oss från
              att på nationell nivå i riksdagen ha politiska åsikter åt det
              ena eller andra hållet. Vi ska vara jättenoga med att följa upp
              resultaten, det vill säga att se till att jämlikheten ökar i svensk
              sjukvård. Vi kan i dag se att det sker, framför allt från de uppföljningar
              som är gjorda i Helsingfors.
            </seg>
          </u>
          <note type="speaker" xml:id="i-58a07c4ac28eb7f7-0">
            Anf. 30 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-34c0b72c6bfa6f37-2">
            <seg xml:id="i-d6705bb6ebb13ad4-0">
              Herr talman! Vi har samma mål, men våra vägar dit är kanske inte
              riktigt desamma.
            </seg>
            <seg xml:id="i-5fa632c1c963e034-0">
              Jag har en fråga till av ett helt annat slag. Antalet undersköterskor
              har minskat väsentligt under de senaste åren. Antalet har minskat
              så mycket att var fjärde undersköterska har försvunnit från vården.
              Har Centerpartiet och Alliansen några som helst analyser eller
              förslag när det gäller detta eftersom det är någonting som man
              måste komma till rätta med inom en snar framtid?
            </seg>
          </u>
          <note type="speaker" xml:id="i-a0f059e71c36e0dc-0">
            Anf. 31 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-5fd776dc196c47e7-6">
            <seg xml:id="i-9b2569c90dc1ee49-0">
              Herr talman! Orsakerna till att antalet sjuksköterskor under
              en 30-årsperiod har förändrats i svensk hälso- och sjukvård är
              flera. Inte minst handlar det om att vi har fått en mycket snabb
              medicinskteknisk utveckling. Den sjukvård som bedrivs i dag ställer
              betydligt högre krav på kompetens och utbildning.
            </seg>
            <seg xml:id="i-8a4fff38a168cde1-0">
              En annan förklaring till att vi har fått en stor förändring och
              ett minskat antal undersköterskor är att äldreomsorgen och stora
              delar av psykiatrin, där en tung del av bemanningen bestod av
              undersköterskor, i dag sköts av kommunen. Personerna finns alltså
              kvar, men de arbetar åt kommunen.
            </seg>
            <seg xml:id="i-8f70e9326dec6733-0">
              Ytterligare en förklaring finner man om man tittar på den förändring
              som har skett inom ambulanssjukvården, där det för 20–25 år sedan
              var helt okej att de som jobbade där hade undersköterskekompetens.
              Då var de mycket välutbildade i förhållande till de andra ambulansförarna.
              Men i dag ställer vi snarast krav på att alla måste vara sjuksköterskor.
              Helst ska man ha en intensivvårdsutbildning som sjuksköterska
              för att ha denna kompetens.
            </seg>
            <seg xml:id="i-cc94dbbc7b5f45a2-0">
              Jag tycker att det finns en del som tyder på att detta har gått
              för långt och att vi i dag även i den avancerade hälso- och sjukvården
              skulle ha behov av undersköterskor som skulle kunna göra en hel
              del av de uppgifter som i dag sjuksköterskor och till och med
              läkare sköter. Jag är alltså positiv till att vi har mer diskussion
              om huruvida läkarens alla arbetsuppgifter måste göras av en läkare.
              Eller kan det vara en sjuksköterska eller till och med en undersköterska
              som gör dem? Likaså är jag positiv till att man tittar på sjuksköterskans
              arbetsuppgifter. Kan det vara en läkarsekreterare eller en undersköterska
              som gör en del av dessa uppgifter? Här tror jag att vi måste fundera
              mycket.
            </seg>
            <seg xml:id="i-d2a13b9f017212a9-0">
              Tyvärr är det inte sällan så att det är de professionella organisationerna
              som är mycket måna om att ha revir som gör att man inte inkräktar
              på antalet. Här måste vi som politiker på något sätt lyfta oss
              över det och hitta en mer effektiv struktur som är till för att
              patienterna ska få en så bra vård som möjligt.
            </seg>
          </u>
          <note type="speaker" xml:id="i-6b9b860a1b7fcc28-0">
            Anf. 32 SAILA QUICKLUND (M):
          </note>
          <u who="saila_quicklund_7cd157" next="cont" xml:id="i-75cd75e24ca5fbcb-0">
            <seg xml:id="i-7445862f1d13aa34-0">
              Herr talman! När alliansregeringen tillträdde 2006 upplevde många
              vården som otillgänglig, och runt om i landet stod människor i
              vårdköer. Vi såg det, och vi vågade göra något åt det. Överbeläggning,
              långa köer och inställda operationer hotade patientsäkerheten.
              Vi lyssnade på väljarna som efterfrågade en ny väg, en regering
              som såg bristerna, erkände dem och ville göra något åt dem. Vi
              förstod att det inte fanns någon genväg, utan det skulle krävas
              reformer, översyn och möjlighet att ställa krav på landstingen.
            </seg>
            <seg xml:id="i-24bf979a2c3bced6-0">
              Vårdens utgångsläge 2006 var bristande tillgänglighet och långa
              köer. Det fanns stora kunskapsluckor om vårdens resultat och en
              närmast obefintlig valfrihet för patienter. Dessutom fanns inget
              fokus på särskilt vårdkrävande grupper. Vi såg och vi lyssnade
              till skogsarbetaren och undersköterskan med utslitna höfter och
              axlar. Vi tog del av deras berättelser om att de på grund av smärta
              inte kunde sova på nätterna och att magen var förstörd på grund
              av starka värktabletter. Vi ansåg att det självklart inte var
              acceptabelt, och vi tog krafttag för att förbättra den svenska
              hälso- och sjukvården.
            </seg>
            <seg xml:id="i-f1d906a23b373bd8-0">
              Vi ställde frågan: Hur kan vården bli bättre? Studier visar att
              resurserna till den svenska sjukvården har ökat över tid och att
              vi numera rekordsatsar på välfärden. Efter 90-talskrisens slut
              har Sverige spenderat strax över 9 procent av bnp på sjukvård.
            </seg>
            <seg xml:id="i-462915c099dbcbe9-0">
              Låt mig nämna ett urval av de åtgärder som vi såg var direkt
              nödvändiga och sådant som är genomfört sedan 2006.
            </seg>
            <seg xml:id="i-1b1963190a12ed7e-0">
              Vi har ökat tillgängligheten i sjukvården genom bland annat en
              lagstadgad vårdgaranti och införandet av kömiljarden samt förstärkt
              vårdgarantin inom barn- och ungdomspsykiatrin. Alliansregeringen
              har infört valfrihet och ökat patientens delaktighet, till exempel
              genom vårdval i primärvården. Vi har infört särskilt stöd till
              valfrihet inom öppen specialiserad vård, och dessutom håller en
              ny patientlag på att formas.
            </seg>
            <seg xml:id="i-79b433bf0e4d7091-0">
              Herr talman! Vi har inte väjt för frågor som behövt en rejäl
              genomlysning, utredning och engagemang för att komma till bra
              lösningar. Det krävs mod för att göra det.
            </seg>
            <seg xml:id="i-82cdff572d7d8aae-0">
              Jag ska också nämna insatser för de allra sköraste och mest utsatta:
            </seg>
            <seg xml:id="i-9a235bb8d65ad3bc-0">
              För att driva utvecklingen i rätt riktning har alliansregeringen
              fokuserat på områden där morötter i form av pengar kan bidra till
              att sätta fokus och bidra till verksamma åtgärder. Med kömiljarden
              har vi stimulerat på ett helt nytt sätt till kortare väntetider
              och bättre tillgänglighet. Vi har därmed brutit en mångårig trend
              med långa köer till vården. I många landsting levde man tidigare
              inte upp till vårdgarantin, och köerna växte. Genom riktade insatser
              och resurser och tydliga krav på motprestation har förbättringar
              åstadkommits i alla landsting.
            </seg>
            <seg xml:id="i-01a6ff1a9bbceefa-0">
              En proposition gällande ny patientlag har nu kommit till riksdagen.
              Syftet med den nya lagen är att stärka och tydliggöra patientens
              ställning samt främja patientens integritet, självbestämmande
              och delaktighet. Den nya lagen innebär att patienten ska ges möjlighet
              att välja utförare av offentligt finansierad primärvård och öppen
              specialistvård i hela landet.
            </seg>
            <seg xml:id="i-1fea68562f0b75cb-0">
              Landstingens skyldighet att erbjuda öppen vård utvidgas därmed
              till att gälla patienter som omfattas av ett annat landstings
              ansvar för hälso- och sjukvård. Den nya patientlagen föreslås
              bland annat innebära följande:
            </seg>
          </u>
          <note xml:id="i-9e526dc437e55ff4-0">
            Lagen föreslås träda i kraft den 1 januari 2015.
          </note>
          <u who="saila_quicklund_7cd157" prev="cont" xml:id="i-82b8c8065071c886-0">
            <seg xml:id="i-1382827e24000730-0">
              Herr talman! När alliansregeringen tillträdde fanns ingen övergripande
              nationell cancerstrategi. Alliansregeringen tog därför initiativ
              till en nationell cancerstrategi för att så långt det är möjligt
              förhindra insjuknande i cancer. Syftet är också att förbättra
              kvaliteten i omhändertagandet av patienter och förlänga överlevnadstiden
              efter en cancerdiagnos. En målsättning är även att minska skillnader
              mellan olika grupper i befolkningen när det gäller insjuknande
              och överlevnadstid. Alla ska ha samma möjligheter till god vård.
              Socialstyrelsen kartlägger för övrigt nu väntetiderna i cancervården.
            </seg>
            <seg xml:id="i-2a599ebf8f165073-0">
              Öppna jämförelser inom cancerområdet är en viktig beståndsdel
              i arbetet med att utveckla och minska skillnaderna i vården.
            </seg>
            <seg xml:id="i-7fbe965173c6e218-0">
              Regeringen och Sveriges Kommuner och Landsting, SKL, har slutit
              en överenskommelse som syftar till att landstingen ska påbörja
              arbetet med så kallad nivåstrukturering, det vill säga att koncentrera
              vården för ovanliga och särskilt svårbemästrade cancersjukdomar
              till färre vårdgivare. SKL ska även ta fram en nationell cancerguide
              riktad till cancerpatienter och deras anhöriga. SKL stöder dessutom
              ett arbete för att nyttja den samlade patologiska kompetensen
              bättre så att väntetider förkortas och medicinska bedömningar
              blir högkvalitativa och patientsäkra över hela landet.
            </seg>
            <seg xml:id="i-6e490e6a3369a0b4-0">
              Herr talman! Vi alliansvänner är övertygade om att det är viktigt
              att stimulera landsting och kommuner att analysera sin verksamhet,
              lära av varandra, förbättra kvaliteten och effektivisera verksamheterna.
              Den så kallade vårdgarantin blev lag från och med den 1 juli 2010
              och innebär att kraven på landstingen att ge vård i rimlig tid
              ökar.
            </seg>
            <seg xml:id="i-d222765ea7a8de52-0">
              Vårdvalet innebär att invånare har full frihet att välja offentlig
              eller privat vårdgivare. Det totala antalet vårdcentraler har
              ökat sedan vårdvalet infördes, vilket i sin tur ökat tillgängligheten.
              Det är något som alliansregeringen självklart ser mycket positivt
              på.
            </seg>
            <seg xml:id="i-89ee104ad84bb661-0">
              Sedan 2006 har antalet tillgängliga vårdcentraler ökat med 15
              procent, och i dag finns det 1 172 vårdcentraler i Sverige. Sex
              miljoner besök genomförs varje år. 41 procent av hälsocentralerna
              drivs i privat regi. Oavsett om vården drivs i offentlig eller
              privat regi ställs självfallet samma krav på kvaliteten i vården.
            </seg>
            <seg xml:id="i-0115368f32460b3a-0">
              Vidare har alliansregeringen infört lagen om valfrihet, LOV,
              som inneburit att 200 nya vårdcentraler öppnats och makten flyttats
              från politiker till patient. Medarbetarna är nöjdare inom de privata
              verksamheterna och säger sig ha större inflytande över sin arbetssituation,
              till exempel schemaläggning. LOV har dessutom inneburit ett välkommet
              uppsving för kvinnligt företagande. Samma kvinnor, småföretagare,
              är nu väldigt oroliga för oppositionens vinstbegränsningar för
              just denna bransch.
            </seg>
            <seg xml:id="i-5341b9d9cc6b4ca1-0">
              Allt fler får rätt vård i rätt tid när Alliansen får styra sjukvårdspolitiken.
              Allt färre behöver stå i kö. Allt fler får nu möjlighet att välja
              den vårdgivare de känner förtroende för. Allt färre tvingas gå
              till den vårdcentral som inte ger patienten ett gott bemötande.
            </seg>
            <seg xml:id="i-b1b97817d16fb094-0">
              Dessa initiativ är en del av arbetet med att på ett seriöst och
              långsiktigt sätt ta ett helhetsgrepp på den svenska hälso- och
              sjukvården och de utmaningar som finns, och de finns, tro mig.
              Vi måste vara ödmjuka och se de utmaningar som kvarstår. Här behöver
              vi påminna oss om att hälso- och sjukvårdslagen är tydlig. Det
              är en ramlag som lägger ansvaret på landstingen att erbjuda god
              hälso- och sjukvård för dem som är bosatta inom det aktuella området.
            </seg>
            <seg xml:id="i-804d78d3505d04a7-0">
              Tillsammans har alliansregeringen enats om viktiga reformer på
              vårdområdet. Det har bidragit till lösningar på problem som länge
              framstod som helt olösliga. Sammantaget bildar det en plattform
              för en politik för en köfri, säker och jämlik hälso- och sjukvård
              med hög kvalitet.
            </seg>
          </u>
          <note xml:id="i-477a1247043b3980-0">
            Jag yrkar bifall till utskottets förslag i betänkandet och avslag
            på samtliga motioner.
          </note>
          <note type="speaker" xml:id="i-7c22ec464610dab3-0">
            Anf. 33 LENA HALLENGREN (S) replik:
          </note>
          <u who="lena_hallengren_c9798e" xml:id="i-261fb4c8d702e6fa-3">
            <seg xml:id="i-9118eddb698181bd-0">
              Herr talman! Jag tackar Saila Quicklund för anförandet. Det är
              naturligtvis så att det händer saker på åtta år. Det hade annars
              varit en bedrövelse för oss alla och för den samlade sjukvården.
              Men Saila Quicklund verkar ha en svartvit syn på hur det stod
              till i vården 2006 och en ganska rosenskimrande syn på hur det
              ser ut i dag, med tanke på alla de uppror och signaler som vi
              får om att inte allt står rätt till.
            </seg>
            <seg xml:id="i-92d5823ec51aa620-0">
              Men jag hade inte tänkt uppehålla mig vid själva testamentet,
              så att säga, utan vid de medicinska resultaten i svensk sjukvård.
              Dessa står sig i dag väl i internationella jämförelser, men utmaningen
              handlar om att se till att sjukvården fortsätter att utvecklas
              och att innovationer hela tiden görs och kommer vården till del.
              Vi kan ta den kroniska och livslånga sjukdomen diabetes till exempel.
              Där handlar det om att få bästa möjliga hjälpmedel och vård i
              dag, men också om att få uppleva nya framsteg för ännu bättre
              vård och livskvalitet. Som jag sade i mitt huvudanförande är vi
              från Socialdemokraternas sida oroade över att de kliniska prövningarna
              har halverats på tio år. Jag vill veta vad Moderaterna och regeringen
              har för förslag för att vända den utvecklingen och se till att
              vi får en helt annan kraft och utveckling när det gäller kliniska
              prövningar.
            </seg>
          </u>
          <note type="speaker" xml:id="i-2d7e7b7d17b74266-0">
            Anf. 34 SAILA QUICKLUND (M) replik:
          </note>
          <u who="saila_quicklund_7cd157" xml:id="i-6ee1b07a5f4e2129-0">
            <seg xml:id="i-53222b7d2e954f1c-0">
              Herr talman! Som jag nämnde i mitt huvudanförande finns det en
              stor ödmjukhet inför att utmaningar kvarstår. Jag väljer ändå
              att beskriva dagens verklighet, det som förekom 2006 och de insatser
              som regeringen har gjort för bättre tillgänglighet, mer inflytande
              för patienten och så vidare. Vi har hört ett ganska långt anförande
              om det. Det är inte svart och vitt för mig, utan det finns utmaningar
              kvar. Jag vill dock belysa det positiva som har hänt. Självklart
              ska arbetet fortsätta.
            </seg>
            <seg xml:id="i-673583db6112a1aa-0">
              Lena Hallengren frågar om den kliniska forskningen. Självklart
              ska regeringen fortsätta med de stora satsningar som gjorts. Det
              är historiskt stora satsningar och anslag som har gått till de
              här delarna, och detta ska fortsätta.
            </seg>
            <seg xml:id="i-61635f460089e119-0">
              Det är alltid positivt med replikskiften i kammarens debatter;
              det får oss att beskriva skiljelinjerna i den politik som vi för.
              Just nu är det Moderaterna kontra Socialdemokraterna. Jag skulle
              vilja kontra med en fråga till Lena Hallengren och Socialdemokraterna.
              Vänsterpartiet uttrycker tydligt att deras mål är att regera med
              Socialdemokraterna och Miljöpartiet. Vänsterpartiet har en tydlig
              uppfattning att man bör avskaffa lagen om valfrihet och förbjuda
              vinster inom välfärdsföretag. Min fråga till Lena Hallengren är:
              Är detta även Socialdemokraternas inställning till vinster i välfärden?
            </seg>
          </u>
          <note type="speaker" xml:id="i-1d1a137c28b35cd7-0">
            Anf. 35 LENA HALLENGREN (S) replik:
          </note>
          <u who="lena_hallengren_c9798e" xml:id="i-261fb4c8d702e6fa-4">
            <seg xml:id="i-06d46e65d4296d07-0">
              Herr talman! Saila Quicklund nämnde inte forskning i sitt långa
              anförande. Det var därför jag valde att fokusera på detta. Det
              går inte att prata om fri etablering, tillgänglighet och kömiljarder
              men tappa det som är ett av huvudbenen för sjukvården och framtiden
              om vi menar allvar med att vi vill ha en medicinsk utveckling
              och medicinska resultat även i framtiden. Jag vill verkligen säga
              att vi står oss rätt väl i internationella jämförelser. Men ska
              vi göra det även i framtiden krävs det att vi inser att den kliniska
              prövningen har halverats på tio år. Det är väldigt dramatiskt
              och verkar inte vända, som det ser ut just nu.
            </seg>
            <seg xml:id="i-77e25676da861170-0">
              Vad menar Saila Quicklund att regeringen har gjort för stora
              insatser som man avser att fortsätta med? Det är faktiskt inte
              så att man behöver lägga in kliniska prövningar och forskning
              i sina upphandlingar eller ersättningssystem till exempel. Det
              finns egentligen inga riktigt bra fonder eller medel att använda
              när det gäller att implementera och få in innovationerna i vården.
              Det är klart att det blir mer pengar i alla verksamheter så länge
              man inte gör neddragningar, men att det skulle vara historiskt
              stora forskningsanslag till sjukvården måste jag få ifrågasätta
              ganska kraftfullt.
            </seg>
            <seg xml:id="i-9c96487b344dba02-0">
              Saila Quicklund är nyfiken på vad Socialdemokraterna tycker om
              vinster i välfärden. Vi har haft många debatter om det och skrivit
              omfattande program. Vi har aldrig sagt att vi vill förbjuda någon
              vinst. Jag tror inte att det var någonting jag sade i mitt anförande
              heller. Vi har den socialdemokratiska politik som vi har stått
              för under mycket lång tid och kommer att komma överens med de
              partier som vi ska regera tillsammans med.
            </seg>
          </u>
          <note type="speaker" xml:id="i-73d4ae7dbbb84ce1-0">
            Anf. 36 SAILA QUICKLUND (M) replik:
          </note>
          <u who="saila_quicklund_7cd157" xml:id="i-6ee1b07a5f4e2129-1">
            <seg xml:id="i-612573269f82d8e3-0">
              Herr talman! Lena Hallengren vill inte kännas vid tidigare uttalanden.
              Jag kan citera det som framkom efter er kongress. Era förslag
              ska avsevärt begränsa vinsterna. Vinstintresset ska inte vara
              styrande. I Agenda- debatten mot Göran Hägglund – så sent som
              förra söndagen tror jag det var – framgick det med oerhörd tydlighet
              att du var emot den fria etableringsrätten, Lena Hallengren.
            </seg>
            <seg xml:id="i-e298a722638e470b-0">
              Det här får väldiga konsekvenser för den svenska hälso- och sjukvården
              och för de företagare som jag stått och pratat om tidigare. 16
              av de 20 populäraste hälsocentralerna är i privat regi. Öppettiderna
              har ökat med tio timmar i veckan. 80 procent av de här företagarna
              är kvinnor, och Socialdemokraterna uttrycker ju ofta att man är
              ett jämställt parti. Det görs sex miljoner besök per år inom den
              privata näringen på den här sidan. Tillgängligheten, delaktigheten
              och inflytandet har ökat. Undersökningar som Socialstyrelsen har
              gjort visar att 80 procent vill ha valfrihet.
            </seg>
            <seg xml:id="i-3e98fce4710e96d9-0">
              Men Socialdemokraterna väljer att lägga besluten i kommunhuset
              på politisk nivå i stället för att människor själva ska få bestämma
              vilken hälsocentral de ska gå till. Frågan blir då rätt naturlig:
              Vilka av de 200 nya hälsocentralerna i privat regi med sex miljoner
              besök är det du vill ta ned, Lena Hallengren? Det går inte att
              komma ifrån att det i kongressbeslutet, som jag har läst innantill
              ur, talas om att avsevärt begränsa vinsterna. Det går inte att
              komma ifrån att du är emot den fria etableringsrätten. Du var
              väldigt tydlig i Agenda i söndags.
            </seg>
          </u>
          <note type="speaker" xml:id="i-12110c4b5e0f5d18-0">
            Anf. 37 EVA OLOFSSON (V) replik:
          </note>
          <u who="eva_olofsson_993bb0" xml:id="i-e4e75ca1d1a568ec-3">
            <seg xml:id="i-447576f1aa065ef5-0">
              Herr talman! Jag kan inte låta bli att säga att vi får hoppas
              att den där skogsarbetaren inte var så utsliten att han blev sjukskriven
              en längre period och utförsäkrad och med allt elände så småningom
              kanske hamnade i fas 3. Vi får också hoppas att han kunde fortsätta
              med sitt jobb, så att han inte blev arbetslös och fick gå på en
              a-kassa som är alldeles otroligt låg i dag. Jag tror inte att
              han känner att hans berättelse blivit hörd i den moderata politiken.
            </seg>
            <seg xml:id="i-be1eb94d90c6ef6a-0">
              Jag funderar på hur Saila Quicklund ser på ersättningssystemen.
              I läkaruppropet framför man uppfattningen att styrmodellerna styr
              helt fel. Man skriver: Den bild som politiker ger av dagens sjukvård
              överensstämmer inte med vår verklighet. I svensk sjukvård pågår
              ständigt så kallade förbättringsarbeten men vi ser hur sjukvården
              ändå försämras till följd av ett system som i sig är felkonstruerat.
              – – – Det beror delvis på att vårt sjukvårdssystem är uppbyggt
              på ekonomi och produktion istället för på patientens behov. För
              att redovisa vår produktivitet åläggs vi en enorm administrativ
              börda som tar tid från våra patienter.
            </seg>
            <seg xml:id="i-1b59afd79029074f-0">
              Det vore intressant att få veta vilka ersättningssystem och styrsystem
              Moderaterna vill ha i hälso- och sjukvården. Vi har väldigt skarp
              kritik. När professionen kallar en del av de vårdcentraler Saila
              Quicklund snackar så väl om för snorforor därför att det är lönsamt
              att ta emot patienter som får förkylningar och luftrörskatarrer
              och som tar kort tid, medan det inte alls är så lönsamt att ta
              emot patienter med stora vårdbehov, tycker jag att man har hamnat
              fel. Då styr man inte sjukvården utifrån människors behov. Jag
              hör dig prata om att företag ska kunna starta, Saila Quicklund.
              Men sjukvården är väl till för människor som är sjuka? Det är
              den i alla fall i Vänsterpartiets och min värld. Den är inte till
              för att företag ska plocka ut vinst.
            </seg>
          </u>
          <note type="speaker" xml:id="i-30b054e9688a36bf-0">
            Anf. 38 SAILA QUICKLUND (M) replik:
          </note>
          <u who="saila_quicklund_7cd157" xml:id="i-6ee1b07a5f4e2129-2">
            <seg xml:id="i-1e2df4bc8b32c9b8-0">
              Herr talman! Eva Olofsson pratar om utförsäkrade. Vi väljer att
              använda begreppet omförsäkrade, eftersom man går från en försäkring
              till en annan.
            </seg>
            <seg xml:id="i-5d572bb741004a9d-0">
              Jag kan också upplysa Eva Olofsson om att 2006 satsade regeringen
              90 miljoner på rehabilitering som omfattar skogsarbetaren med
              den onda höften. Vi har tiodubblat den summan. Vid den så kallade
              utförsäkringen, som vi nu kallar omförsäkring, finns det liksom
              tidigare i processen chanser att få mycket bättre och mer rehabilitering
              än vad man tidigare fått under er tid i regeringen. Jag förutsätter
              att han har fått hjälp. Förutsättningarna är i varje fall betydligt
              bättre.
            </seg>
            <seg xml:id="i-db39d7a3eb6816b6-0">
              Jag håller med Eva Olofsson om att den administrativa bördan
              för både läkare och annan personal är enorm. Vi vet i dag till
              exempel inom primärvården att 80 procent av tiden går till administration
              och 20 procent till patientkontakter. Här har vi en jättestor
              utmaning som vi måste titta på. I sitt tidigare anförande har
              Anders W Jonsson nämnt att andra professioner kan avlasta. Jag
              tycker att man nogsamt ska titta på: Hur underlättar vi och minskar
              administrationen?
            </seg>
            <seg xml:id="i-9efca942dc715bc5-0">
              Regeringen har nu tillsatt en utredare, Göran Stiernstedt, som
              ska analysera just de problem som Eva Olofsson väljer att lyfta
              fram i det här sammanhanget. Det är helt i rätt riktning. Det
              finns väldigt många saker att se och åtgärda i detta. Det är väldigt
              positivt att regeringen har tagit tag i det. Vi får avvakta utredningen,
              men det ser positivt ut.
            </seg>
            <seg xml:id="i-8674027726eb3684-0">
              När det gäller ersättningssystemen blir jag nästan orolig när
              Eva Olofsson beskriver att läkarkåren – och här får jag titta
              på vår egen läkare i salen – helt oetiskt skulle välja snuva framför
              andra åkommor. Det är etiskt oriktigt. Jag hoppas att det inte
              förekommer.
            </seg>
          </u>
          <note type="speaker" xml:id="i-86ee7569ed851d4d-0">
            Anf. 39 EVA OLOFSSON (V) replik:
          </note>
          <u who="eva_olofsson_993bb0" xml:id="i-e4e75ca1d1a568ec-4">
            <seg xml:id="i-29711e5feabcb9f0-0">
              Herr talman! Speciellt om man har ersättningssystem som bara
              premierar läkarbesöken finns det många som gör det bästa möjliga
              av det. Det finns ett ekonomiskt incitament att ta emot så många
              besök som möjligt på den tid läkaren har. Det är inte en slump,
              som jag sade förut, att det blir tolv vårdcentraler på Östermalm
              och sex i Botkyrka fastän man i Botkyrka har mycket större hälsoproblem.
            </seg>
            <seg xml:id="i-b76aa3640bc4898a-0">
              Jag skulle vilja veta lite hur Saila Quicklund ser på den första
              linjens sjukvård i primärvården. I Vänsterpartiets bild av hur
              vi vill ha hälso- och sjukvården ser vi primärvården som första
              linjens sjukvård. Den ska innehålla många olika delar.
            </seg>
            <seg xml:id="i-c138c85b163cffe0-0">
              Den ska ha ett områdesansvar, kunna ha en dialog med befolkningen
              i området och samarbeta med skolhälsovård och äldreomsorgen. Den
              ska kunna samarbeta med föreningar, få kunskap om befolkningen
              och kunna jobba hälsoförebyggande. Det är bland annat därför som
              vi vill satsa 1 miljard på att utveckla detta i primärvården.
              Vi ser hur det till delar har slagits sönder.
            </seg>
            <seg xml:id="i-d763b9f3d3db7f2c-0">
              I Helsingfors har till exempel familjecentralerna upphört i och
              med vårdvalet. Det stämde inte med att man ska ha samma vårdval
              rätt över. Familjecentralerna var där sjukvård, socialtjänst,
              bvc och öppen förskola ofta samarbetade på ett väldigt bra sätt
              och kunde fånga upp många barn och deras föräldrar.
            </seg>
            <seg xml:id="i-751f74797a7c19ba-0">
              Det handlar om en sjukvård som tar ett befolkningsansvar och
              har förutsättningar att jobba på det sättet. Människorna kan naturligtvis
              välja en vårdcentral i ett annat område om de tycker att det är
              något som fattas.
            </seg>
            <seg xml:id="i-5c27776dccd2b2e9-0">
              Är inte det en sjukvård som skulle jobba hälsoförebyggande och
              kunna spela en betydligt större roll än den sjukvård du beskriver
              där det handlar om att ett företag vill starta? Om man till exempel
              vill ha flest i Helsingforss innerstad är det där sjukvårdens
              resurser ska hamna.
            </seg>
          </u>
          <note type="speaker" xml:id="i-38ef448969df76e9-0">
            Anf. 40 SAILA QUICKLUND (M) replik:
          </note>
          <u who="saila_quicklund_7cd157" xml:id="i-6ee1b07a5f4e2129-3">
            <seg xml:id="i-57e70edb7268ec51-0">
              Herr talman! Eva Olofsson väljer att ondgöra sig över hälsocentralerna
              i storstadsområdena. Jag sitter med andra erfarenheter där hälsocentraler
              har kommit till i byar – jag kan inte ens kalla dem samhällen.
            </seg>
            <seg xml:id="i-d88d2d6e65f7b85f-0">
              Det har skett i Strömsund, Hede och Hammerdal. Där finns privata
              utförare, trots att de har blivit motarbetade av landstingsledningen.
              Den styrs i nuläget av V och S. Miljöpartiet har valt att hoppa
              av samarbetet. Här ser jag problematiken, Eva. Hälsocentralerna
              kommer inte till stånd. Det finns i dag ingen företagare som startar
              om det inte finns ett underlag. Hälsocentralerna har avlastat
              vården i övrigt.
            </seg>
            <seg xml:id="i-abe5ddbe1e75ad5e-0">
              Jag förstår inte problematiken och varför Vänsterpartiet ondgör
              sig över fler hälsocentraler som avlastar sjukvården och ger en
              bättre tillgänglighet och bättre bemötande. Patienter och kunder
              är nöjdare – ja, det är samma sak. Alla lovordar det. Vänsterpartiet
              väljer att ondgöra sig över det.
            </seg>
            <seg xml:id="i-f920e337f8361507-0">
              Jag måste kommentera en sak. Eva Olofsson säger att Vänsterpartiet
              i sin budget väljer att uttrycka att man vill köpa vårdplatser
              och att man vill tillsätta mer personal. Det är 1 ½ miljard som
              ni vill satsa. Det är sjuksköterskor, kuratorer, sjukgymnaster
              och så vidare.
            </seg>
            <seg xml:id="i-0539b42fe452f122-0">
              Vi har räknat på detta. Den summan ger några personer per län.
              Det ska lösa hela utmaningen med den svenska hälso- och sjukvården.
              Vill Eva Olofsson förstatliga den svenska hälso- och sjukvården?
              Det tyder det på. Hela den politik som ni för går i den riktningen.
            </seg>
            <seg xml:id="i-261a93cb31682143-0">
              Ni talar aldrig om kvalitet, Eva Olofsson, utan ni talar bara
              om vinster i välfärden. Ni talar inte om smärtorna och tillgängligheten
              för patienterna. Av rent ideologiska skäl säger ni nej till vinsterna
              i välfärden. Ni ser inte det positiva som har hänt.
            </seg>
          </u>
          <note type="speaker" xml:id="i-f5e5b4dec48545a3-0">
            Anf. 41 BARBRO WESTERHOLM (FP):
          </note>
          <u who="barbro_westerholm_07b327" xml:id="i-0bf07db1f2adf384-0">
            <seg xml:id="i-74c49c89843b2543-0">
              Herr talman! Vi har i dag att hantera 240 yrkanden. En del av
              dem gäller statens ansvar för hälso- och sjukvården, och andra
              gäller kommuners och landstings ansvar. Sedan har vi ett antal
              yrkanden som har debatterats tidigare men där det inte har tillkommit
              någonting nytt. Jag vill koncentrera mig på det som gäller statens
              ansvar.
            </seg>
            <seg xml:id="i-257a4fe6feb86d0e-0">
              För någon månad sedan var det ett seminarium på Handelshögskolan
              där man konstaterade att det inte går att styra hälso- och sjukvården.
              Den är ostyrbar. Det är patienterna, läkare och andra som har
              ansvaret. Det går inte att styra, för då riskerar vi att vi inte
              får en situation där de som är mest i behov av vård och omsorg
              kommer i första hand när det gäller hälso- och sjukvård.
            </seg>
            <seg xml:id="i-cad32d9382a51db6-0">
              Regeringen försöker därför att arbeta dels med incentiv, dels
              med direktiv inom hälso- och sjukvården. När man gör det är det
              viktigt att man ser till vilken kunskap vi har. Vad vet vi om
              hälso- och sjukvården i olika avseenden? I dag är kvalitetsjämförelser
              och öppna säkerhetsförhållanden viktiga.
            </seg>
            <seg xml:id="i-27c5b1aed6f075a8-0">
              Vi vet att kvalitetssäkrandet ger oss kunskap om vad som är bra
              och vad som är mindre bra. Det är någonting som både staten och
              landsting och kommuner har nytta av när de arbetar vidare för
              en bra hälso- och sjukvård. Också de öppna jämförelserna är av
              stort värde. Det gäller även dem som SBU har. Vad är det för vård
              och omsorg som är evidensbaserad? Det måste vi ha. Vi måste bli
              av med det som inte längre är modernt.
            </seg>
            <seg xml:id="i-4972bc1a503af65d-0">
              IVO är vår nya myndighet när det gäller patientsäkerhet. Där
              får vi mycket kunskap om vad som har gått mindre väl men också
              om hur vi kan arbeta för att bli av med en del av de risker som
              vi tidigare inte har fått så god kunskap om. Vi har också Myndigheten
              för vårdanalys som går vidare och ser på hur vi kan utveckla vården
              och omsorgen, hälso- och sjukvården, på ett bra sätt.
            </seg>
            <seg xml:id="i-062775cc107206c8-0">
              Vi får också andra myndigheter, som myndigheten för tandvård
              och läkemedelsfrågor. Vi har Läkemedelsverket och så vidare. Allt
              detta lär vi oss av, och det utvecklar vården och omsorgen på
              ett positivt sätt.
            </seg>
            <seg xml:id="i-284f327f76f99186-0">
              En annan fråga som kommer i dagen är den ojämlika hälso- och
              sjukvården. Staten, regeringen, diskuterar och arbetar tillsammans
              med Sveriges Kommuner och Landsting för att få en bättre jämlik
              hälso- och sjukvård.
            </seg>
            <seg xml:id="i-cb1ab65233ff1fe9-0">
              Detta går framåt. Vi är inte i mål, men det är ett arbete som
              går vidare. Vi ser det till exempel när det gäller IVF – assisterad
              befruktning. Vi är inne på användningen av en hel del läkemedel
              och så vidare.
            </seg>
            <seg xml:id="i-2a566fb00191d090-0">
              Jag ska tala lite om patientens inflytande i sammanhanget. År
              1982, när vi fick ramlagen om hälso- och sjukvård, var det tydligt
              att nu skulle också patienterna vara med i ett medbestämmande.
              Det var inte läkare, sjuksköterskor och andra som skulle bestämma
              hur patienterna skulle vilja ha det. Detta har inte riktigt kommit
              i mål trots att det har gått många år därefter. Nu i dag fick
              vi patientlagen på riksdagens bord. Här kommer verkligen ett beslut
              som säkerställer att patienter nu ska kunna bestämma själva hur
              de vill välja hälso- och sjukvården och var de vill ha den. Det
              handlar också om de fall då man inte vill ta emot mer vård. Om
              man är svårt sjuk och hellre vill ha god vård och omsorg får man
              besluta om att bara få just den och inte andra behandlingsmetoder.
              Jag hoppas att detta faller i god jord. Motionstiden löper några
              veckor framöver.
            </seg>
            <seg xml:id="i-4a653c01101ba575-0">
              Ännu en sak som jag vill hinna med här är specialistsjuksköterskorna.
              Detta är ett tillkännagivande. Det handlar också om att vi ska
              se på andra yrkesgrupper. Var kan vi framöver delegera eller ändra
              ansvarsfördelningen? Här tror jag att det finns mycket att vinna
              med ett förändrat ansvar. Vi har tidigare diskuterat tandhygienisterna
              och deras möjligheter att ta över insatser från tandläkarna så
              att dessa kan koncentrera sig på svårare insatser och specialistinsatser
              i högre grad än vad de hinner med i dag.
            </seg>
            <seg xml:id="i-8ad67dd1e91cc123-0">
              Samma sak gäller läkare, sjuksköterskor, specialistsjuksköterskor,
              sjukgymnaster och så vidare. Det finns uppgifter som kan läggas
              över på andra så att man kan få mer tid för det som andra inte
              kan utföra inom hälso- och sjukvården. Detta är naturligtvis en
              knepig sak, för det finns också revirtänkande – man vill fortsätta
              att hålla fast i sådant som andra kan göra. Det fanns ett motstånd
              när barnmorskorna fick ta över sex- och samlevnadsundervisningen
              och även senare när det gäller medicinska aborter. Men barnmorskorna
              har skött detta oerhört väl, och vi måste gå vidare med detta
              arbetssätt.
            </seg>
            <seg xml:id="i-c705b143791642fe-0">
              Till sist: Man reagerar i olika yrkesgrupper mot organisation
              och att man inte får göra rätt saker. Regeringen har genom Göran
              Stiernstedt börjat gå igenom de tidstjuvar som vi ser i hälso-
              och sjukvården. Det handlar exempelvis om datasystemen. Jag var
              på en utbildningsdag för ST-läkare och allmänläkare där man konstaterade
              att man fick väldigt lite tid att tala med patienterna därför
              att förskrivningen av läkemedel via systemet Pascal är så tidskrävande.
              Då var det någon doktor som sade: Då återgår vi till att skriva
              på pappersrecept och ber patienterna ta med en lista över vilka
              läkemedel de får medan man löser it-systemets problem! Men detta
              är alltså på gång, och vi måste klara ut det här med tidstjuvarna.
            </seg>
            <seg xml:id="i-b5b1ea9cba28642d-0">
              Under de nästan åtta år som regeringen har arbetat med hälso-
              och sjukvården har man flyttat fram positionerna hela tiden. Vid
              nya förändringar har man bett myndigheter att följa hur det har
              gått med förändringarna. Man ändrar om man hittar sådant som kan
              göras bättre på annat sätt. Det sker alltså fortlöpande utvärdering
              och självkritisk granskning av det som man håller på med.
            </seg>
          </u>
          <note xml:id="i-1af00af69c495d99-0">
            Med detta yrkar jag bifall till utskottets förslag i betänkandet
            och avslag på samtliga reservationer.
          </note>
          <note type="speaker" xml:id="i-aab9172d99a4dba2-0">
            Anf. 42 EVA OLOFSSON (V) replik:
          </note>
          <u who="eva_olofsson_993bb0" xml:id="i-e4e75ca1d1a568ec-5">
            <seg xml:id="i-bc199754ce2dbdd0-0">
              Herr talman! När det gäller det här med att titta över professionerna
              och vem som ska göra vad instämmer jag helt i vad Barbro Westerholm
              säger. Jag tror att det finns mycket man kan göra, och man kan
              jobba tvärprofessionellt och ha tid och utrymme för det.
            </seg>
            <seg xml:id="i-be64f0d3f11d0962-0">
              Jag funderade på specialistsjuksköterskorna. Vi ser hur det blir
              färre och en allt lägre andel som har specialistsköterskeutbildning.
              Inom vissa områden, till exempel när man jobbar med äldre, är
              de specialistutbildade väldigt få. Trots att man utbildar lite
              fler är det många som går i pension, så antalet fortsätter att
              minska.
            </seg>
            <seg xml:id="i-f5a6df92be028f4a-0">
              Jag funderar på det tillkännagivande som regeringen har. Vad
              innebär det konkret, helt enkelt? Vad ser du för något i det,
              Barbro Westerholm? Vi har tydligt sagt från Vänsterpartiet att
              vi ser att det finns hinder när det gäller att nå upp till en
              högre andel specialistutbildade sjuksköterskor. Ett är att man
              på många håll har fått betala detta själv. Nu börjar en del regioner
              och landsting inrätta utbildningsanställningar, även om det inte
              är i så stor skala. Man har fått betala det själv, och i genomsnitt
              har det tagit 19 år att tjäna in det genom den måttliga löneförhöjning
              man får. Om vi ska vända denna trend, som har sjunkit från 70
              till 40 procent, tycker vi i Vänsterpartiet att man får ta ett
              nationellt ansvar och satsa rejält. Det är därför vi har avsatt
              pengar för att sjuksköterskor ska kunna specialistutbilda sig
              på utbildningsanställningar. När detta är fullt utbyggt kommer
              vi att ha avsatt nästan 1 miljard – 900 miljoner – i vår budget.
            </seg>
            <seg xml:id="i-a1ffbd1d59a848ae-0">
              Vad ligger det för konkret i det förslag som ni har? Det är lite
              svårt att utläsa det, tycker jag, och jag vet att Vårdförbundet
              också tycker det. De undrar, nämligen.
            </seg>
          </u>
          <note type="speaker" xml:id="i-779ed2ed4ac1be5e-0">
            Anf. 43 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-0bf07db1f2adf384-1">
            <seg xml:id="i-92d719211cdc3fa1-0">
              Herr talman! Jag tycker att det är solklart: Här sker nu en satsning
              på specialistsjuksköterskor, och vi har också uttalat det i majoritetsdelen
              av betänkandet.
            </seg>
            <seg xml:id="i-010cc02b700902aa-0">
              Folkpartiet liberalerna hade sitt kommunala riksmöte denna helg,
              och då kom frågan upp. Från den landstingskommunala sidan är man
              helt överens om att landstingen nu måste satsa på en utbildning
              värd namnet för dem som vill bli specialistsjuksköterskor. Jag
              tvivlar inte en sekund på att det här nu ska utvecklas vidare.
            </seg>
            <seg xml:id="i-6ba52b3211e3b660-0">
              På riksmötet diskuterade vi främst specialistsjuksköterskor inom
              äldrevården och äldreomsorgen, men också inom en rad andra specialiteter.
              Detta kommer att bli bättre för patienterna, men det kommer också
              att vara mer kostnadseffektivt än vad situationen är i dag. Specialistsjuksköterskorna
              kommer att ha rätt utbildning för de behov som patienterna har,
              medan läkare och andra specialister kan koncentrera sig på andra
              delar av den vård och omsorg som behövs.
            </seg>
          </u>
          <note type="speaker" xml:id="i-472a2f52a2b5baed-0">
            Anf. 44 EVA OLOFSSON (V) replik:
          </note>
          <u who="eva_olofsson_993bb0" xml:id="i-e4e75ca1d1a568ec-6">
            <seg xml:id="i-6eca71288658d576-0">
              Herr talman! Det är jättebra om man är överens om det. Jag konstaterar
              i alla fall att Barbro Westerholm och Folkpartiet tycker att det
              är upp till landstingen att fixa det här. Vi i Vänsterpartiet
              vill göra en nationell satsning för att detta ska hända och för
              att det inte ska ta alldeles för lång tid. Vi vet att många landsting
              har det ganska tufft ekonomiskt i dag.
            </seg>
            <seg xml:id="i-88603fe990aa065d-0">
              Du tog dock upp en annan fråga som är viktig, Barbro. Det är
              jämlik sjukvård. Det finns en grupp människor, människor med olika
              funktionsnedsättningar, som faktiskt får mycket sämre sjukvård.
              Bland andra Socialstyrelsen har tagit upp att många som bor i
              till exempel gruppboenden och på LSS-boenden inte alls får det
              stöd man ska ha för att upptäcka cancer eller får den cancerbehandling
              de ska ha. Många människor med psykisk funktionsnedsättning får
              också betydligt sämre sjukvård än andra.
            </seg>
            <seg xml:id="i-3f8da492e6832d5e-0">
              Jag tror inte ens att jag såg att det står något tydligt i betänkandet
              om att vi i Vänsterpartiet har lyft upp de frågorna och tycker
              att man måste titta särskilt på det här området.
            </seg>
            <seg xml:id="i-ee2b067b9f4de146-0">
              En annan fråga som vi har lyft upp är hur situationen ser ut
              för de som är traumatiserade av tortyr och krig. Kunskaperna är
              alldeles för bristfälliga. Man upptäcker inte att det finns trauman
              eftersom man inte vet vad det innebär ute på bvc, mvc eller vårdcentraler.
              Människor kan alltså få gå med problematiken länge och får krav
              på sig från försäkringskassa och arbetsförmedling som inte går
              att leva upp till innan de har fått stöd och hjälp. Det här går
              också vidare till barn. Anhöriga påverkas väldigt mycket.
            </seg>
            <seg xml:id="i-001d807eaf0e6639-0">
              Vi skulle vilja att man ser till att det finns stöd och behandling
              i hela landet, men också att man ser till att kunskapen om det
              här kommer ut till dem som dessa personer kommer i kontakt med,
              både i sjukvården och inom myndigheter.
            </seg>
          </u>
          <note type="speaker" xml:id="i-a3905322f19dc7bb-0">
            Anf. 45 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-0bf07db1f2adf384-2">
            <seg xml:id="i-4eabc7dcde44c6a6-0">
              Herr talman! Ja, det är just när det gäller de problemen som
              öppna jämförelser och kvalitetsregistren ger oss kunskap om var
              vi behöver sätta in mer resurser och var vi behöver mer kunskap
              för att de grupperna ska kunna få bra hälso- och sjukvård på lika
              villkor. Men vi har hunnit lite olika långt med frågorna.
            </seg>
            <seg xml:id="i-e6657562b6b78a8b-0">
              I regeringen arbetar Erik Ullenhag särskilt med frågan om människor
              som har varit utsatta för tortyr och krigshändelser av olika slag,
              framför allt när personerna blir mycket gamla och också drabbas
              av demens. Det är en fråga som måste tas upp med de ansvariga
              personerna i kommunerna och landstingen.
            </seg>
            <seg xml:id="i-70c09d5739e30c75-0">
              Vi har det kommunala självbestämmandet, och det är jätteviktigt
              att landsting och kommuner har en dialog om hur man kan samverka
              för bra insatser. Det behövs nämligen insatser på olika nivåer,
              men de ska göras på rätt ställe. Det låter lite grann som om oppositionen
              vill att staten nu ska ta över ansvaret för vård och omsorg. Om
              ni talar med era egna i partierna tror jag inte att ni egentligen
              vill det.
            </seg>
          </u>
          <note type="speaker" xml:id="i-941f379c334ac59c-0">
            Anf. 46 ANDERS ANDERSSON (KD):
          </note>
          <u who="anders_andersson_62a6e6" xml:id="i-383d3b2066b001b2-0">
            <seg xml:id="i-8995d8c429619c43-0">
              Herr talman! Betänkandet som vi nu debatterar är ett motionsbetänkande
              med fler motionsyrkanden än de flesta som redovisas här i kammaren.
              Det ser jag som en signal om att hälso- och sjukvården ligger
              många människor varmt om hjärtat. Det handlar om livet – ja, hela
              livet. Förutsättningarna för god hälsa är att vi känner att vi
              kan lita på att hälso- och sjukvården finns där när krämpor kommer
              eller när sjukdomar drabbar oss.
            </seg>
            <seg xml:id="i-d51e663522b0ea5e-0">
              Som kristdemokrat vill jag verka för hälso- och sjukvård med
              hög kvalitet och stor tillgänglighet, som ger trygghet och likvärdig
              och jämställd vård över hela landet. Det är utgångspunkten för
              oss i vårt politiska arbete, och det har också varit utgångspunkten
              i vårt arbete i alliansregeringen.
            </seg>
            <seg xml:id="i-ae065eeb483851f8-0">
              Inledningsvis vill jag markera att hälso- och sjukvården ska
              styras utifrån patientens behov. Det är en hälso- och sjukvård
              som utgår från patientens behov, och det är fastslaget i de prioriteringsriktlinjer
              som vi har drivit igenom med riksdagsbeslut. Utöver denna prioritering
              har vi också markerat att vi slår vakt om en gemensam, solidarisk
              finansiering av hälso- och sjukvården. Människor i vårt land ska
              känna sig trygga med att vi har gemensamt ansvar för hälso- och
              sjukvården, även när det gäller finansiering.
            </seg>
            <seg xml:id="i-faaf6da1f041daa1-0">
              Under de två senaste mandatperioderna kan vi se klara förbättringar.
              Vi kan se utveckling och positiva delar. Vi har gått från dålig
              tillgänglighet i sjukvården till bra tillgänglighet. Vi har gått
              från långa vårdköer till korta vårdköer. Vi har gått från stora
              kunskapsluckor när det gäller vårdens resultat till att vi nu
              mäter och kan redovisa såväl framsteg som det som är bekymmersamt.
              Vi har gått från nästan obefintlig valfrihet för patienterna till
              en värld där patienten verkligen finns i centrum och där vi nu
              till och med kommer att få en ny patientlag som markerar detta.
            </seg>
            <seg xml:id="i-874c6ce099d00692-0">
              Det har hänt mycket inom hälso- och sjukvården sedan 2006 då
              Socialdemokraterna fick släppa ifrån sig regeringsmakten och en
              ny alliansledning tog plats i Rosenbad. Jag tvekar därför inte
              att i debatten peka på några områden som utmärker det som alliansregeringen
              har åstadkommit och som mina allianskolleger också har lyft fram.
              Det gäller bland annat en lagstadgad vårdgaranti. Frågan är om
              någon vågar ifrågasätta den nu, men den var ifrågasatt innan den
              kom. Det är självklart att det är patientens rätt.
            </seg>
            <seg xml:id="i-b6096acf96103e8c-0">
              Kömiljarden sätter väl egentligen ingen ett frågetecken för i
              den allmänna debatten. Man ser att det har varit nödvändigt för
              att minska vårdköerna och för att patienten ska få vård i tid.
              Och när det gäller valfrihet i primärvården är patientens inflytande
              en naturlig utveckling.
            </seg>
            <seg xml:id="i-adc2e7d19883e29d-0">
              Satsningen på de mest sjuka äldre är ett försummat område som
              det nu har fokuserats på. Regeringen har satsat kraftigt, med
              över 4 miljarder, på området. Även strategin för bättre patientsäkerhet
              har lyfts upp på ett sätt som vi inte kunde se för tio år sedan,
              men där måste vi fortsätta.
            </seg>
            <seg xml:id="i-f34f7bc76ba0060c-0">
              Jag välkomnar strategin för jämlik vård, som flera har talat
              om, som regeringen kom med 2012 och som vi nu också kan se i Socialstyrelsens
              rapport Öppna jämförelser – Jämlik vård 2013 . Den pekar på att
              vi faktiskt har gjort förbättringar. Men det finns fortfarande
              mycket att göra för att vi ska få en jämlik vård.
            </seg>
            <seg xml:id="i-8974a197e74a23c2-0">
              Vi har genomfört apoteksomreglering, vi har ökat utbildningsvolymerna
              när det gäller sjuksköterskor och läkare, och vi har – vilket
              har framhållits här i kammaren – en ny nationell strategi för
              cancersjukvården. Den var ifrågasatt, men är nu en självklarhet.
            </seg>
            <seg xml:id="i-81cd4a1fa1e09ecc-0">
              Vi har skapat en ny tillsynsmyndighet, Inspektionen för vård
              och omsorg, som på ett tydligare sätt markerar att vi har ett
              samlat ansvar även för att följa upp vad som händer i sjukvården.
              Tandvårdsreformen och de miljardsatsningarna är andra delar. Dessutom
              har psykiatrisatsningen och PRIO-arbetet utvecklats och är en
              av de viktiga delarna för att skapa en god hälsa för hela befolkningen.
            </seg>
            <seg xml:id="i-97f1debe77f7a511-0">
              Jag vill inte minst lyfta fram en annan del, nämligen den nationella
              strategin för att förebygga och behandla kroniska sjukdomar. Reumatiker,
              astmatiker och andra med kroniska sjukdomsbesvär har alldeles
              för länge fått en placering i sjukvården som inte har gett den
              prioritet som sjukdomarna och dessa kroniska besvär kräver i form
              av insatser. Nu finns det en nationell strategi för de frågorna.
            </seg>
            <seg xml:id="i-df6ad008e596fc82-0">
              Vi har också en fortsatt satsning på öppna jämförelser och kvalitetsregister.
            </seg>
            <seg xml:id="i-d602457e4a8505d0-0">
              Herr talman! Resurserna till hälso- och sjukvården har varit
              ett prioriterat område för alliansregeringen, trots att vi under
              de här åtta åren har haft en finanskris, en ekonomiskt kärv utveckling
              – vi minns alla 2008. Trots det har de samlade utgifterna på välfärdsområdet
              ökat med 45 miljarder kronor i fasta kronor och fasta priser.
              För enbart hälso- och sjukvården handlar det om en ökning med
              22 miljarder i fasta priser sedan 2006 då den nuvarande alliansregeringen
              med Göran Hägglund som socialminister tog över ansvaret för just
              hälso- och sjukvården.
            </seg>
            <seg xml:id="i-a86b0f3b07a80ba1-0">
              Om man vill sammanfatta vad regeringen gjort och vad som utmärker
              den kan man se följande tre områden. För det första har det skett
              en kraftig förstärkning när det gäller tillgänglighet till hälso-
              och sjukvården. För det andra har det varit valfrihet och delaktighet
              för den enskilde patienten. För det tredje har man förstärkt insatserna
              för de allra sköraste och mest utsatta.
            </seg>
            <seg xml:id="i-9851a48aeb531670-0">
              Herr talman! Bland de frågor på sjukvårdsområdet som vi kommer
              att hantera under våren efter regeringens beslut förra veckan
              är förslaget om en ny patientlag. Syftet är att stärka och tydliggöra
              patientens ställning och att främja patientens integritet, självbestämmande
              och delaktighet. Det är ganska stora förslag som innebär en rad
              förbättringar som jag ser fram emot. Bland annat kommer patienten
              själv att få möjlighet att välja utförare av offentligt finansierad
              primärvård och öppen specialistvård i hela landet. Landstingen
              får med den nya lagen skyldighet att erbjuda öppenvård och primärvård
              också för personer som bor i ett annat landsting. Det underlättar
              livet för många som bor på en ort och jobbar på en annan. Det
              underlättar också för patienter som bor i ett landsting med långa
              väntetider att söka sig till ett grannlandsting som kanske har
              kortare väntetider.
            </seg>
            <seg xml:id="i-5d8ed3aed79460b5-0">
              Detta är några delar i den patientlag som enligt våra ambitioner
              träder i kraft den 1 januari 2015. Utöver det jag nämnt innebär
              den nya lagen att den nuvarande informationsplikten gentemot patienten
              utökas, att möjligheten för en patient att få en ny medicinsk
              bedömning kommer att utvidgas och att barns inflytande över sin
              vård blir tydligare. Jag vill understryka att vi i patientlagen
              har lagt in detta barnperspektiv och markerar barnkonventionens
              betydelse.
            </seg>
            <seg xml:id="i-9b51a8e1f6ddf83c-0">
              Herr talman! Mycket har gjorts och hänt sedan alliansregeringen
              tog över. Som kristdemokrat är jag glad för det utvecklingsarbete
              och det tydliga fokus som har funnits, men mer finns att göra.
              Jag vill som kristdemokrat särskilt peka på arbetet med jämlik
              vård.
            </seg>
            <seg xml:id="i-1753279918130844-0">
              Cancervården har varit aktuell under början av detta år, bland
              annat i de rapporter och granskningar som SVT har gjort. Jag upplever
              att det på många håll fortfarande finns oacceptabla väntetider.
              Skillnaderna i väntetiderna kan inte tillåtas vara så stora mellan
              de olika landstingen. Att komma till rätta med denna ojämlikhet
              har socialministern angivit som en av sina viktigaste uppgifter,
              vilket hedrar honom. Därför finns kömiljarden, som mycket verksamt
              bidragit till att vi har färre som väntar och att de som väntar
              får göra det allt kortare tid. Därför har också alliansregeringen
              initierat en nationell cancerstrategi som stegvis utvecklar och
              förbättrar den svenska cancersjukvården.
            </seg>
            <seg xml:id="i-bc724abd83c93f09-0">
              Att behandla cancer, särskilt ovanliga former, kräver stor kompetens
              och ibland avancerad utrustning. Det leder till slutsatsen att
              vi till vissa delar måste acceptera en centralisering av den mest
              kvalificerade vården till ett fåtal enheter, för vi kan inte uppnå
              toppresultat på varje enskild enhet. I detta utvecklingsarbete
              för högsta kvalitet och jämlik hälso- och sjukvård tror jag att
              det är klokt att staten tar ett fastare grepp om sjukvårdsorganisationen.
              För att uppnå en mer jämlik och rättvis sjukvård behövs en tydligare
              samverkan i större regioner och kanske, i vissa delar, behövs
              det också ett direkt statligt ansvar. För oss kristdemokrater
              är arbetet med jämlik hälso- och sjukvård nästa mandatperiods
              stora utmaning. Jag är övertygad om att det finns ett brett stöd
              hos allmänheten för denna prioritering.
            </seg>
            <seg xml:id="i-c81123f82c190666-0">
              Herr talman! Jag vill avslutningsvis notera att vi kristdemokrater
              i utskottsbetänkandet avlämnat särskilda yttranden där vi markerar
              vår uppfattning om barnperspektivet gällande assisterad befruktning
              och surrogatmoderskap. Dessa yttranden finns under punkterna 8
              och 10.
            </seg>
          </u>
          <note xml:id="i-aada0eac688be04d-0">
            Jag yrkar bifall till utskottets förslag i betänkandet SoU10.
          </note>
          <note type="speaker" xml:id="i-bda9b66d78567874-0">
            Anf. 47 LENA HALLENGREN (S) replik:
          </note>
          <u who="lena_hallengren_c9798e" xml:id="i-261fb4c8d702e6fa-5">
            <seg xml:id="i-123197b999bbc1b8-0">
              Herr talman! Jag ska inte låta Anders Andersson gå miste om ett
              replikskifte. Det är alltid roligt.
            </seg>
            <seg xml:id="i-7237b614796004bb-0">
              Jag ska börja med att säga att ni har gjort en del bra saker.
              Jag tror att vi har understrukit det. Om man går tillbaka och
              tittar i protokollen kan man se att vi från oppositionen i princip
              alltid inleder med att säga att svensk sjukvård står sig väl vid
              en internationell jämförelse och att det händer en hel del bra
              saker. Vid många tillfällen har jag berömt just cancerstrategin
              och de regionala cancercentrumen, även om farten skulle kunna
              accelerera lite grann.
            </seg>
            <seg xml:id="i-21cef9f53490ad2c-0">
              En huvudfråga är det som Anders Andersson själv kom in på här
              på slutet, nämligen att faktiskt förstatliga sjukvården och att
              stärka det statliga greppet över svensk sjukvård. Jag tänkte att
              Anders Andersson skulle få ta tillfället att för övriga partier,
              inte minst allianspartierna, förklara varför ett förstatligande
              är det bästa för sjukvården.
            </seg>
            <seg xml:id="i-2cf5033476826409-0">
              Om vi nu ska knyta an till betänkandet, vilket ju görs då och
              då i debatten, finns det ju ett konkret förslag från Socialdemokraterna
              om att nationella riktlinjer borde vara obligatoriska. Det säger
              Anders Andersson och Kristdemokraterna nej till. Jag har svårt
              att se hur man å ena sidan vill förstatliga sjukvården eller åtminstone
              ta steg och stärka greppet från statligt håll medan man å andra
              sidan inte vill att nationella riktlinjer, som grundar sig på
              beprövad erfarenhet och forskning, ska vara obligatoriska. Det
              blir en lite svår ekvation för mig. Men jag lyssnar, Anders Andersson!
            </seg>
          </u>
          <note type="speaker" xml:id="i-1a5450a036a155a1-0">
            Anf. 48 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-383d3b2066b001b2-1">
            <seg xml:id="i-b668cd981c2d2306-0">
              Herr talman! Jag tackar Lena för frågan. Inledningsvis vill jag
              säga att jag också uppskattar den dialog som finns mellan alliansregeringen,
              våra olika partier och oppositionens partier. Det finns ett erkännande
              också hos er av att svensk hälso- och sjukvård ligger i framkant.
              Sverige är ett av världens tryggaste länder att bli sjuk i. Det
              är ett av de länder där man har störst möjlighet att ge bot, bättring
              och lindring.
            </seg>
            <seg xml:id="i-d15ae728b32edf3b-0">
              När det gäller förslaget om att göra nationella riktlinjer obligatoriska
              har vi samtalat med professionens företrädare. Så sent som i fredags
              hade vi överläggning med Socialstyrelsen om detta, och vi får
              hela tiden tummen ned. Nationella riktlinjer som obligatoriska
              skulle i sig vara en låsning, och man skulle kunna ledas att tro
              att de beskriver behandling på individnivå. Det är därför vi inte
              har stött detta. Och det är därför som vi har avstyrkt det förslag
              som Socialdemokraterna har lagt fram i sin reservation.
            </seg>
            <seg xml:id="i-a810c860557924f2-0">
              Vi tror däremot att staten måste ha starkare kontroll över organisationen
              av hälso- och sjukvården. Jag pekade på detta när det gäller cancersjukvården.
              Där har vi tagit ett steg. Fram till 2006 motsatte sig socialdemokratiska
              regeringar en nationell cancerstrategi. Jag har försökt räkna,
              och jag vet inte om det var 17 eller 18 gånger som vi i allianspartierna
              blev nedröstade av de rödgröna när vi ville ha en nationell cancerstrategi.
              Nu har vi fått den. Vi har regionala cancercentrum. Detta är en
              del i att ta ett ökat statligt ansvar.
            </seg>
            <seg xml:id="i-c835b4326ca38c0e-0">
              Jag personligen och socialministern har sagt att jämlik hälso-
              och sjukvård innebär att man ska känna en trygghet oavsett om
              man är i Ystad, Haparanda, Järnforsen, Göteborg, Östersund eller
              Malmö. Det är så viktigt att vi faktiskt är beredda att titta
              på om det behövs större regioner eller till vissa delar ett statligt
              ansvar också för sjukvården.
            </seg>
            <seg xml:id="i-abf37ed4c6291c71-0">
              Patientens rätt att känna att man har en jämlik och likvärdig
              sjukvård i hela landet är för oss så viktig att vi är beredda
              att också ta upp denna fråga.
            </seg>
          </u>
          <note type="speaker" xml:id="i-5833367d6d458bbc-0">
            Anf. 49 LENA HALLENGREN (S) replik:
          </note>
          <u who="lena_hallengren_c9798e" xml:id="i-261fb4c8d702e6fa-6">
            <seg xml:id="i-d27432b646e486da-0">
              Herr talman! Jag tycker att begreppet ojämlikhet blir väl enkelt.
              Om vården verkligen var exakt densamma innanför varje länsgräns,
              landstingsgräns eller regiongräns skulle jag vara beredd att diskutera
              frågan om förstatligande. Men så ser det inte ut. Skillnaderna
              beror på mycket annat än just läns- och landstingsgränser.
            </seg>
            <seg xml:id="i-7ff60079c258ec93-0">
              Jag önskar fortfarande en liten argumentation om varför det skulle
              bli enklare att förstatliga hela den svenska sjukvården och sköta
              den från Socialdepartementet. Jag tror att det finns för partier
              som är intresserade av de argumenten.
            </seg>
            <seg xml:id="i-b721ad5ca637b604-0">
              Jag tänkte också kasta in en annan fråga om Anders Andersson
              tycker att det finns tid och utrymme. Om fler jobbar och betalar
              skatt finns det mer pengar att fördela till den gemensamma välfärden.
              Det har alltid varit i fokus för Socialdemokraternas politik att
              vi ska ha ett samhälle där människor ges förutsättningar att arbeta.
            </seg>
            <seg xml:id="i-9dbf2ea365351735-0">
              Ändå är det så att om skattekvoterna sänks blir det mindre resurser
              kvar att fördela. Jag är ganska säker på att de flesta som lyssnar
              på debatten hänger med på den ekvationen. Jag tror att det är
              svårare att begripa att sänkt skatt leder till mer resurser till
              välfärden. Om man tror på den ekvationen, vilket de borgerliga
              partierna mycket tydligt verkar göra, undrar jag: Varför sänker
              man inte skatten ännu mer i så fall? Då blir det ju ännu mer pengar
              till välfärden.
            </seg>
          </u>
          <note type="speaker" xml:id="i-0566495896edc242-0">
            Anf. 50 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-383d3b2066b001b2-2">
            <seg xml:id="i-f283650e5b76e76a-0">
              Herr talman! Jag tackar särskilt Lena för den sista frågan. Jag
              råkade nämligen ha med mig ett utdrag från Dagens Samhälle. För
              den som lyssnar på debatten ska jag berätta att Dagens Samhälle
              beskriver kommuners och landstings verksamhet. Där har man häromveckan
              gjort en kartläggning som visar att det är toppår för kommunerna.
              Skatteintäkterna till sjukvård, äldreomsorg och skola har under
              den tid vi har haft fem jobbskatteavdrag ökat med 160 miljarder.
            </seg>
            <seg xml:id="i-963a4036d015909f-0">
              Har jobbskatteavdraget gett mindre skatteintäkter till vård,
              skola och omsorg? Svaret är: nej. Har skatteintäkterna vuxit trots
              skattesänkningarna? Svaret när det gäller de kommunala är: Ja,
              mycket.
            </seg>
            <seg xml:id="i-4c19bd33a9f55a08-0">
              Mycket är 160 miljarder.
            </seg>
            <seg xml:id="i-20ad3afd710c5247-0">
              Den medvetna politik som innebär att människor är i sysselsättning,
              att människor får jobb, att 200 000 fler har arbeten i dag än
              på den tidigare S-tiden leder faktiskt till att vi har mer resurser
              i hälso- och sjukvård, i äldreomsorg och i skola.
            </seg>
            <seg xml:id="i-05b12866edf507f0-0">
              Det här är ingen partsinlaga från allianspartierna och inte heller
              från Kristdemokraterna och Socialdepartementet. Det är snarare
              ett kvitto på att vi har varit med. Och som jag uttryckte det:
              I fasta priser har sjukvården fått 22 miljarder ytterligare i
              resurstillskott sedan alliansregeringen tillträdde. Det är en
              utveckling som vi ser som viktig. Och vi vill fortsätta arbetet
              med att satsa på välfärden. Vi har gjort det. Det finns ett kvitto
              på det. Vi kommer att fortsätta som allianspartier.
            </seg>
            <seg xml:id="i-abb2dfa7525d559e-0">
              Som kristdemokrat ska jag säga något. Öppna jämförelser – Jämlik
              vård 2013 är en rapport som man gärna kan läsa. Den visar att
              vi har gått rätt 2007, 2008, 2009, 2010 och 2012. Men det finns
              fortfarande en ojämlikhet mellan de olika landstingen som jag
              inte är nöjd med. Det gäller hjärtsjukvården, som jag har egna
              erfarenheter av. Det gäller cancersjukvården. Det gäller andra
              delar. Det vill vi förändra när vi jobbar vidare.
            </seg>
          </u>
          <note type="speaker" xml:id="i-18542c645f691c8d-0">
            Anf. 51 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-34c0b72c6bfa6f37-3">
            <seg xml:id="i-beb4796648a92a49-0">
              Herr talman! Nu svänger vi lite, för jag tänker ställa ett par
              frågor om kömiljarden. Anders Andersson uttryckte att alla partier
              tyckte att det här var strålande. Miljöpartiet har en annan syn
              på det. Vi vill snarare ha en hälsomiljard, men den tänker jag
              inte prata om nu.
            </seg>
            <seg xml:id="i-40b4cbb15580f450-0">
              Jag undrar om Anders Andersson anser att det finns några problem
              med kömiljarden. Läkarförbundet anser definitivt att den har undanträngningseffekter.
              Jag läser att flera av de intervjuade läkarna inte ser några större
              skillnader – nu pratar vi om de mest sköra äldre. Tidsbrist är
              en återkommande orsak. Och när det handlar om läkemedelsgenomgångar
              försöker de verkligen göra rätt från början. De försöker hinna
              med, men det fungerar inte.
            </seg>
            <seg xml:id="i-67420cced7cd8262-0">
              Det är de här undanträngningseffekterna som har kommit upp mer
              än en gång. Även Socialstyrelsen har påpekat att det är ett problem.
            </seg>
            <seg xml:id="i-e6736cc8b87df8d3-0">
              Jag undrar: Ser Anders Andersson att det är ett problem, att
              det är en av bieffekterna av kömiljarden som inte är önskvärd?
            </seg>
          </u>
          <note type="speaker" xml:id="i-6e28a65931a5caf5-0">
            Anf. 52 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-383d3b2066b001b2-3">
            <seg xml:id="i-76e2f2eee615bdcb-0">
              Herr talman! Det finns en tendens från vänstersidan och även
              från Miljöpartiet att utmåla det som att kömiljarden är orsaken
              till eventuella brister i sjukvården. Jag vill säga att kömiljarden
              är något som tusentals patienter tackar för, för den har förkortat
              vårdkötiden oerhört. När det gäller område efter område och diagnos
              efter diagnos visar det sig att vi har fått en kortare väntan,
              en snabbare behandling och ett högre välbefinnande. Jag vill påstå
              att därigenom är de flesta, även om Agneta Luttropp har en annan
              uppfattning, överens om att kömiljarden har varit betydelsefull.
              Man skulle inte vilja vara utan den. Ingen vill rulla tillbaka
              till 2006.
            </seg>
            <seg xml:id="i-460158d30385de6c-0">
              Däremot har jag här i kammaren, i tidigare debatter med socialdemokrater
              och även med dig från Miljöpartiet, sagt att jag, när det gäller
              undanträngningsfrågan, är jätteangelägen om att lägga örat mot
              marken och lyssna. Vi har flera gånger bett Socialstyrelsen att
              titta på detta.
            </seg>
            <seg xml:id="i-a4579e503bac8d9c-0">
              Som Anders W Jonsson redovisade har vi inte fått några redovisningar
              som pekar på detta. Men trots att vi egentligen får en försäkring
              om att detta är något som oppositionen försöker fokusera på –
              och självklart ett antal läkare – är vi beredda att följa det.
            </seg>
            <seg xml:id="i-1467efa51cda9ea6-0">
              Jag vill då säga att en del i att undvika detta är den nationella
              strategin för att förebygga och behandla kroniska sjukdomar, för
              det är just reumatiker, astmatiker och andra grupper av kroniskt
              sjuka patienter som har upplevt oron för en undanträngning. Det
              är där som återbesökssituationen har varit en fråga. Jag menar
              att vi ska vara beredda att titta på det.
            </seg>
            <seg xml:id="i-e4300115f1cb4793-0">
              Personligen ser jag det som oerhört viktigt att vårdgarantin
              och kömiljarden utvecklas till en vårdgaranti 2.0, som innebär
              att vi har en återbesöksgaranti. Jag ser framför mig att kronikersatsningen
              är en del i att säkerställa att alla patientgrupper får rätt till
              snabb och tillgänglig vård av högsta kvalitet och att man känner
              att det finns en trygghet i den långsiktiga behandlingen.
            </seg>
          </u>
          <note type="speaker" xml:id="i-2321273f7852840c-0">
            Anf. 53 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-34c0b72c6bfa6f37-4">
            <seg xml:id="i-86d62333beebee44-0">
              Herr talman! Det jag har framför mig är inte någon miljöpartiskrift,
              utan det här kommer från Läkarförbundet och även från Socialstyrelsen.
              Det är inte så att vi påstår detta. Vi håller med. Men det är
              inte uppgifter som vi har fabricerat på något sätt, utan det är
              faktiska uppgifter.
            </seg>
            <seg xml:id="i-e4f5575bdaf6e67e-0">
              Det finns någonting annat som jag skulle vilja fråga om, som
              vi konstigt nog inte har diskuterat alls i dag. Det kanske känns
              lite inslängt, men det är inte mindre viktigt.
            </seg>
            <seg xml:id="i-e75f311f9792e203-0">
              Jag har varit på några äldreboenden, där vi bland annat har pratat
              om läkemedelsgenomgångar. Äldreboendena är väldigt måna om detta,
              men problemet är att de gång på gång får anlita stafettläkare.
              Det är ett problem för många landsting. Inte minst är det ett
              problem för de äldreboenden där man gör en läkemedelsgenomgång
              och där man inte får den kontinuitet som är nödvändig för att
              det ska fungera som det är tänkt. Det kommer en läkare en gång.
              Nästa gång är det någon ny.
            </seg>
            <seg xml:id="i-251219568fd795d7-0">
              Har man från Alliansens sida någon form av recept för det här
              problemet? Det handlar också mycket om patientsäkerhet, så det
              är ett allvarligt problem. Har ni diskuterat detta?
            </seg>
          </u>
          <note type="speaker" xml:id="i-2d58450807adebba-0">
            Anf. 54 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-383d3b2066b001b2-4">
            <seg xml:id="i-607b65849237e027-0">
              Herr talman! Jag vill än en gång anknyta till det Agneta Luttropp
              frågade om i första repliken, nämligen oron för undanträngningseffekter.
              Jag tar den på djupaste allvar, som jag antydde. Jag hoppas att
              den nationella strategin för kroniska sjukdomar ska vara en del
              i detta, så att vi inte ska behöva oroa oss för det. Men så länge
              vi oroar oss för det måste vi ta det på allvar, och det gör jag
              verkligen.
            </seg>
            <seg xml:id="i-b55d0daddd5a36f4-0">
              Den andra frågan, som jag också tycker är oerhört viktig och
              som jag välkomnar, gäller de äldres hälso- och sjukvård. Hela
              hälso- och sjukvården och hela välfärdssektorn handlar mycket
              om våra äldres trygghet och välbefinnande. Då är läkemedelsgenomgångar
              en oerhört viktig del.
            </seg>
            <seg xml:id="i-e51e4ee3bcab03e2-0">
              Jag har själv, precis som du, varit ute på äldreboenden och sett
              genomgångarna. Jag har sett lyckade och positiva sådana, men jag
              har också sett exempel på att man har haft en ganska låg frekvens
              av genomgångar. Man har inte alltid kunnat få den läkare som har
              den kompetens eller den kontinuitet som gör att man kan följa
              patienterna.
            </seg>
            <seg xml:id="i-eab98f0439d0b756-0">
              Här är en del satsningen på de mest sjuka äldre. Eva Nilsson
              Bågenholm har som samordnare varit en viktig del i att stärka
              detta. Det är klart att det är en samverkan mellan kommuner och
              landsting och mellan sjuksköterskor, läkare och annan vårdpersonal.
            </seg>
            <seg xml:id="i-382f5c91589a2575-0">
              Men det är också viktigt att vi noterar något om läkartillgången.
              Göran Stiernstedt gör en översyn av byråkratin i sjukvården. Det
              handlar om att det blir mer läkartid till 85-åringen eller 95-åringen
              på ett särskilt boende, så att tiden inte försvinner i administration
              och byråkrati. Det tycker jag är välkommet.
            </seg>
            <seg xml:id="i-683bc7b65a2ac9d2-0">
              Jag noterar också något annat. Sedan 2006 har intagningen till
              läkarutbildningen ökat med 44 procent. Ibland tror man att allting
              står stilla, men det är alltså en intagningsökning med 44 procent.
              Det handlar om att möta behovet av kvalificerad personal, oavsett
              om det är läkare, sjuksköterskor, fysioterapeuter, kuratorer eller
              andra medarbetare i vården.
            </seg>
            <seg xml:id="i-e8728a767f14ff85-0">
              Här vill jag understryka något när det gäller äldreboenden. Läkarmedverkan
              är viktig i läkemedelsgenomgången, men undersköterskorna har en
              viktig funktion i alla våra äldreboenden.
            </seg>
          </u>
          <note xml:id="i-3f47cc2db45d1707-1">
            Överläggningen var härmed avslutad.
          </note>
          <note xml:id="i-088b41f15ad4574e-0">
            10 § Beskattning av företag, kapital och fastighet
          </note>
          <note type="speaker" xml:id="i-3f05c969a5a014c1-0">
            Anf. 55 LEIF JAKOBSSON (S):
          </note>
          <u who="leif_jakobsson_79f517" xml:id="i-76538cf623308c02-0">
            <seg xml:id="i-f5d04bbe2824da96-0">
              Herr talman! Vi har att behandla ett motionsbetänkande som tar
              upp frågor om beskattning av företag, kapital och fastigheter.
              Jag står naturligtvis bakom alla de socialdemokratiska reservationerna,
              men för tids vinnande yrkar jag bifall till reservation nr 8.
            </seg>
            <seg xml:id="i-ec6f49b8681ce5a7-0">
              Jag tänkte framför allt uppehålla mig vid två frågor som behandlas
              i motionsbetänkandet. Bägge frågorna är kopplade till Sveriges
              framtid när det gäller tillväxt och jobb. Därför tänkte jag tala
              om företagsbeskattning och bostadsbeskattning.
            </seg>
            <seg xml:id="i-c5dd14cc611ff371-0">
              Vi socialdemokrater vill ha skatteregler för företag som skapar
              långsiktighet i investeringar, gynnar kunskap och innovation samt
              underlättar utveckling och strukturomvandling. Reglerna ska paras
              med goda trygghetssystem i socialförsäkringar och arbetslöshetsförsäkringar
              samt paras med en bra utbyggd arbetsmarknad och vuxenutbildning
              så att människor kan gå vidare.
            </seg>
            <seg xml:id="i-dcc03358cbc6d899-0">
              Vår idé är att Sverige även framgent ska vara ett exportland,
              detta lilla land som har en sådan stolt historia av företagande,
              handel och export. Det förutsätter stora samhälleliga åtaganden,
              en stat och ett samhälle som tar stort ansvar för utbildning,
              forskning, infrastruktur, trygghetssystem och socialförsäkringar.
              Det är kostnader för folkhushållet, men det är också en möjlighet
              för oss att ta betalt. Det är i det perspektivet vi ser företagsbeskattningen.
              Vi ser inte bolagsbeskattningen som i första hand ett race mellan
              länder att bjuda under varandra. Vi ser det som en del i en helhet.
            </seg>
            <seg xml:id="i-bd0f3d53c3398617-0">
              Vad har Sverige att erbjuda ett långsiktigt företagande som bygger
              på kunskap och innovation?
            </seg>
            <seg xml:id="i-0b94d24d69b20620-0">
              Vi har i kammaren diskuterat den kraftiga skattesänkningen som
              regeringen och allianspartierna genomförde i bolagsskatten. Det
              var fråga om många miljarder som inte skapade jobb men försämrade
              statens ekonomi. I dag när Alliansens företrädare plötsligt har
              svängt 180 grader kan man undra om inte någon av de 16 miljarderna
              kan göra mer nytta i skolan.
            </seg>
            <seg xml:id="i-28295cc4a5ebb99d-0">
              Det absolut tydligaste resultatet av skattesänkningen blev att
              storbankerna kunde redovisa storvinster och att utdelningarna
              för de stora bankerna är på rekordnivåer. Det har inte skapats
              fler jobb i banksektorn eller finanssektorn tack vare mångmiljardtillskotten,
              som bolagsskatten innebar.
            </seg>
            <seg xml:id="i-67933b639fb033aa-0">
              Det är pinsamt att höra finansministern gång på gång skälla på
              bankerna och samtidigt fullständigt gödsla dem med pengar. Efter
              sänkningen av bolagsskatten i Sverige följde Danmark efter. De
              kände sig tvingade. Men de såg i alla fall till att bankerna inte
              fick del av sänkningen, utan de fick via en annan skatt betala
              tillbaka varenda krona. De bankerna mår ändå bra, även om de inte
              har lika höga vinster och utdelningar som de svenska.
            </seg>
            <seg xml:id="i-3be321ff36c1231d-0">
              Vad som också är viktigt är naturligtvis att bolagsskatter som
              ska betalas också betalas. Internationella företag har allt större
              möjligheter att flytta vinster och skatta i lågskatteparadis.
              Vi får nog tacka finanskrisen för att världens ögon finns på dessa
              frågor, att det finns en debatt och att handlingsplaner sätts
              upp. Det kommer jämt och ständigt fram nya förslag på att de multinationella
              företagen faktiskt ska tvingas betala rätt skatt i rätt land där
              de hör hemma.
            </seg>
            <seg xml:id="i-6a3f4caad6da774a-0">
              Det är på väg att bli en ny världsordning när det gäller beskattning
              av internationella företag. Det är vi socialdemokrater mycket
              glada för. Det vi inte är glada för är att Sverige inte är ledande
              i dessa frågor. Det är knappt Sverige hänger med. Sverige borde
              vara ett av de länder som tar ledningen i EU-sammanhang, i OECD-sammanhang
              och i ännu större internationella sammanhang. En anledning är
              att vi har en tradition med en god skatteförvaltning, som är en
              viktig beståndsdel för att få en ordentlig och rättvisande beskattning
              av de stora företagen. En annan anledning är att Sverige har en
              tradition att se till hela världen i rättvisefrågor.
            </seg>
            <seg xml:id="i-cc4433e42282506c-0">
              I går träffade jag Alvin Mosioma som jobbar för Tax Justice Network–Africa.
              Det var ett intressant möte. Vi jämförde våra erfarenheter – och
              de är ungefär desamma – om hur internationella och multinationella
              företag spelar ut stater mot varandra, på så sätt försöker få
              skattefördelar och med hjälp av bland annat varumärken skattar
              i skatteparadis.
            </seg>
            <seg xml:id="i-dbd90ce4161e1c64-0">
              Vi möter en regering i Sverige som tycker att frågan är viktig,
              men gång på gång är det inte något aktivt deltagande. Tvärtom
              har vi sett att regeringen har talat för land-för-land-rapportering
              men skickar order till förhandlarna i Bryssel att Sverige ska
              stoppa förslagen. Det är ett dubbelspel i frågor om skattesmitande.
            </seg>
            <seg xml:id="i-5f6dcc6145f3bd48-0">
              För vår del anser vi att det måste finnas ägarregister så att
              man vet vem som äger företag och stiftelser. Alltför mycket är
              hemligt i världen. Internprissättning måste ske i ordnade former.
              Det måste finnas en öppenhet och en offentlig debatt.
            </seg>
            <seg xml:id="i-d1100645c0680a51-0">
              En annan fråga jag vill beröra är bostadsbeskattningen. Vid sidan
              av arbetslösheten har den här regeringens största skada skett
              på bostadsmarknaden. Den bostadspolitik som infördes 2006 har
              varit förödande. Bostadsbristen har ökat, och i dess spår har
              tillväxten och antalet jobb minskat. Det är betydligt färre som
              kan förverkliga sina drömmar genom att flytta till jobb och utbildning.
              Bostadsbristen begränsar vanliga människors frihet, släcker ambitioner
              och innebär att vi får en sämre fungerande ekonomi.
            </seg>
            <seg xml:id="i-caeb44d43e79af4d-0">
              För ett par år sedan presenterades en gemensam utredning av Fastighetsägarna,
              Hyresgästföreningen och Sabo, de allmännyttiga bostadsföretagens
              intresseorganisation. Av utredningen framgick att en bostad blev
              av skatteskäl 2 000 kronor i månaden dyrare att bo i om den uppläts
              som hyresrätt i förhållande till om bostaden uppläts med äganderätt.
              Detta kunde betraktas som en partsinlaga – det är klart att de
              organisationerna företräder sina frågor – men det här ledde till
              att en statlig utredning tillsattes för att titta på frågorna.
              Den stora behållningen av utredningen är att man kom fram till
              att det inte är fråga om 2 000 kronor i månaden utan 3 000 kronor
              i månaden som skiljer två exakt likadana bostäder – i skattehänseende.
            </seg>
            <seg xml:id="i-8a468a9a3ded67ed-0">
              Vi ser att konsekvenserna av dessa skillnader är att det nästan
              inte byggs några hyresrätter. De enda som kan byggas är i mycket
              attraktiva lägen där det går att ta ut dessa höga kostnader därför
              att det finns köpstarka grupper som vill bo där. Men det byggande
              som behövs för att få i gång flyttkedjorna står helt stilla på
              grund av denna politik.
            </seg>
            <seg xml:id="i-c948861c5d198d0e-0">
              Därutöver innebär skillnaden i månadskostnad också att prisnivåerna
              på bostadsrätter pressas upp. De hänger naturligtvis ihop.
            </seg>
            <seg xml:id="i-741c198eb2e8fa72-0">
              Om man skulle göra någonting åt den här situationen skulle det
              kunna innebära både fler hyresrätter och att vi skulle kunna få
              stopp på prisrallyt i bostadsrätter. Det skulle innebära att unga
              människor skulle kunna söka sig en bostad i framtiden. Men för
              det behövs tydligen, herr talman, ett regeringsskifte.
            </seg>
          </u>
          <note type="speaker" xml:id="i-1ceca2e4705f6923-0">
            Anf. 56 MATS PERTOFT (MP):
          </note>
          <u who="mats_pertoft_529a6f" xml:id="i-8ff8b515ffa63eb4-0">
            <seg xml:id="i-f1a16eb5d9e9cbe3-0">
              Herr talman! Vi diskuterar nu beskattning av företag, kapital
              och fastigheter – en hel del spridda skurar av motioner i en hel
              del olika ämnen. För tids vinnande vill jag för Miljöpartiets
              del enbart yrka bifall till reservation 6. Naturligtvis står vi
              bakom alla övriga av våra reservationer, men vi behöver inte votera
              på alla.
            </seg>
            <seg xml:id="i-a449e5bf91e263eb-0">
              Jag vill börja med något annat än med reservationerna och börja
              med diskussionen om 3:12-reglerna, som tagits upp i en del motioner.
              Jag är väldigt glad att vi åter har markerat att vi kan vara överens
              i utskottet över blockgränserna. Samtidigt tycker jag att det
              är ganska anmärkningsvärt. Vi var överens om en översyn – det
              har skärpts lite mer nu – när riksdagen fattade beslutet om de
              nya 3:12-reglerna. Redan då sade ett enigt utskott att man bör
              ser över reglerna. Det anmärkningsvärda är att vi kan vara överens
              om att se över reglerna gällande en lag i samma ögonblick som
              vi fattar beslut om den lagen. Den lagen lär nog inte vara särskild
              färdig, kan man anta, om även de partier som har skrivit lagen
              inser att den bör ses över med detsamma.
            </seg>
            <seg xml:id="i-b9e32df5f2042fd8-0">
              Vi skärper reglerna åter; utskottet ställer sig bakom en översyn.
              För Miljöpartiets del är det viktiga att se över frågan om delaktighet,
              delägarskap. Vi tycker att det är helt rätt att skärpa 3:12-reglerna
              på den ekonomiska sidan. Det har varit alltför slapphänt. Det
              har behövts en skärpning.
            </seg>
            <seg xml:id="i-0d41997049fefc0f-0">
              Däremot är vi fortfarande väldigt kritiska till kapitalandelskravet,
              att man begränsar 3:12-reglerna till att gälla företag med högst
              25 ägare som äger 4 procent av kapitalandelarna. Vi menar rent
              principiellt att det är bra att kunna bredda ägandet. Det är bra
              att medarbetare kan bli delägare. Det är bra att inte bara några
              enstaka äger bolaget. Jag är väldigt förvånad över att allianspartierna
              står bakom denna skärpning.
            </seg>
            <seg xml:id="i-def73f76db75ad31-0">
              Därför är det positivt att vi kan vara överens om en översyn,
              men jag kan bara upprepa att det ändå principiellt är intressant
              att de som skriver lagen i samma ögonblick som man beslutar om
              lagen tycker att den ska ses över. Då kan man inte ha gjort ett
              fullgott jobb. Det måste finnas stora frågetecken.
            </seg>
            <seg xml:id="i-2553e77e66e87235-0">
              Jag kan notera att debattens vågor har gått höga. Dessutom var
              Alliansen tvungen att smyga in de här lagändringarna i budgeten
              för att över huvud taget få igenom dem, någonting man kan ha demokratisk-principiella
              synpunkter på. Vi får väl se var det landar.
            </seg>
            <seg xml:id="i-581e84db1afc5e4c-0">
              Jag vill i alla fall för Miljöpartiets del markera att vi fortfarande
              tycker att det är positivt med breddat ägande och att det är bra
              om det är många som är delägare i ett företag.
            </seg>
            <seg xml:id="i-67e4abd476428502-0">
              Ett annat område där det är bra att många är delaktiga, tycker
              vi i Miljöpartiet, är vindkraften. Det är därför jag vill lyfta
              frågan. Vi skulle vilja se vindkraftsbyggandet som en folkrörelse.
              Vindkraftsbyggande är någonting som har avstannat de senaste åren.
              Vi märker att den uttagsbeskattning som finns sedan några år tillbaka
              sätter stopp för det. Den gör det problematiskt.
            </seg>
            <seg xml:id="i-23668c9639b8474b-0">
              Vi vill ha en utredning i denna vindkraftsfråga. Tyvärr kommer
              vi även här att få avslag, men vi borde tänka på att vindkraften
              i sig är någonting som väldigt väl lämpar sig för lokala folkrörelser.
              Vi har bland annat motionerat om att fastighetsskatten för vindkraftverk
              ska kunna användas lokalt och att även grannar till vindkraftverk
              skulle få möjlighet att bli delägare, som det är i Danmark. Energifrågan
              är så viktig i Sverige att den borde inbjuda till folkrörelse
              i stället för att koncentreras till vissa stora verk. Vi kommer
              att behöva de stora anläggningarna även i framtiden, men det är
              bra att bredda ägandet även här. Det är bra med en rörelse som
              växer fram ur folkdjupet så att man lokalt kan känna att man vinner
              på det och att det inte krånglas till.
            </seg>
            <seg xml:id="i-237c7da0ff209cef-0">
              Det är därför jag yrkar bifall särskilt till reservation 6.
            </seg>
            <seg xml:id="i-a23d0a5111e5103e-0">
              En tredje punkt jag väljer att lyfta, i anknytning till vad föregående
              talare tog upp, är boendebeskattningen. Jag tycker att det är
              allvarligt att vi har en så skev boendebeskattning i dag. Vi kan
              se att hyresrätterna är det osedvanligt svårt med. Själv sitter
              jag i styrelsen för ett lokalt fastighetsbolag, Telge Bostäder,
              i Södertälje. Jag ser svårigheterna med det. Jag ser att det inte
              ens här i Helsingforssregionen är lätt att få till stånd byggande
              av hyresfastigheter, om man inte tar den innersta kretsen runt
              Helsingforss stad.
            </seg>
            <seg xml:id="i-bbe9b96e64278d88-0">
              Vi måste se över detta och verkligen se till att ingen bostadsform
              diskrimineras. Som villaägare tycker jag naturligtvis att det
              är trevligt att få alla möjliga förmåner av den här regeringen.
              Men min rättvisekänsla och min känsla av att hela Sverige ska
              kunna leva gör att jag absolut vill att alla bostadsformer ska
              ha samma beskattningsgrund och att det ska finnas samma möjligheter
              för byggande. Annars håller inte samhället ihop. Det är ändå viktigt
              att vi i den här kammaren tar på oss ansvaret att hålla ihop samhället.
            </seg>
          </u>
          <note type="speaker" xml:id="i-5932298d69e7876a-0">
            Anf. 57 THORALF ALFSSON (SD):
          </note>
          <u who="thoralf_alfsson_3fc160" xml:id="i-bfb87c412230637a-0">
            <seg xml:id="i-62579d4d84a211cb-0">
              Herr talman! Det skatteutskottets betänkande som vi nu behandlar
              handlar om beskattning av företag, kapital och fastighet. Det
              är ett område som är enormt viktigt för Sveriges näringsliv och
              alla företag.
            </seg>
            <seg xml:id="i-a3e7dfc2413b2e47-0">
              Alla verksamheter ska ges jämlika och rättvisa förutsättningar.
              Det ska också, som jag tycker, vara gynnsamma regler för seriösa
              företag, och de ska rikta in sig mot att stävja alla former av
              skatteflykt bland företag men även skattefusk på arbetsmarknaden,
              inte minst nu när den globala konkurrensen blir en alltmer påtaglig
              faktor genom vårt medlemskap i EU. Då får inte svenska företag
              missgynnas på grund av bristande förmåga från regeringen att skapa
              ett regelverk som förhindrar utländska, oseriösa företag att konkurrera
              på den svenska marknaden med helt andra förutsättningar än vad
              svenska företag har.
            </seg>
            <seg xml:id="i-50bafe7362ac6aa0-0">
              Tyvärr har den splittringspolitik som nuvarande regering, men
              även de socialdemokratiska regeringarna, bedrivit skapat ett segregerat
              samhälle med stora utanförskapsområden och utanförskap, ett segregerat
              samhälle som i sin tur gjort att regeringen tagit beslut om åtgärder
              för att komma till rätta med detta utanförskap genom ekonomiska
              subventioner som nystartsjobb, lönebidrag och i viss mån även
              fas 3. I går nåddes vi av nyheten att 35 000 människor befinner
              sig i fas 3-åtgärder och att antalet förväntas öka med ytterligare
              1 000 personer under mars månad.
            </seg>
            <seg xml:id="i-d6edfc293cfff4c5-0">
              Dessa lönesubventioner slår undan benen för många seriösa företag
              genom att de skapar orättvisa och ojämlika förutsättningar för
              företagen, även om vårt skattesystem egentligen ska se till att
              lika förutsättningar upprätthålls. Taxibranschen och transportbranschen
              är goda exempel på där utnyttjandet av dessa subventionerade jobb
              satts i system.
            </seg>
            <seg xml:id="i-bb8ffee57d8e3c4a-0">
              För några dagar sedan ringde en person till mig som hade jobbat
              som timanställd busschaufför på ett företag. Han berättade att
              företaget nu hade förlorat upphandlingen hos en stor kund. Företaget
              som vunnit upphandlingen utnyttjade möjligheten till dessa subventionerade
              anställningar, vilket var den bidragande orsaken till att man
              förlorade upphandlingen.
            </seg>
            <seg xml:id="i-119add2c7cc01d31-0">
              Personen hade nu fått anmäla sig hos Arbetsförmedlingen. Hos
              Arbetsförmedlingen hade han dock ställt frågor om nystartsjobb
              och lönebidrag och begärt ut uppgifter om vilka företag på orten
              som fick subventioner och hur stora subventionerna var. Det är
              en, som jag ser det, i allra högsta grad relevant fråga för en
              person som precis förlorat sitt jobb.
            </seg>
            <seg xml:id="i-f8c00bcfba745a33-0">
              Vad svarade Arbetsförmedlingen på detta? Jo, först skulle Arbetsförmedlingen
              ordna fram uppgifterna, men senare fick han ett brev om att uppgifterna
              var sekretessbelagda och att han kunde överklaga beslutet om sekretess
              till kammarrätten. Varför detta hemlighetsmakeri? Vad är det Arbetsförmedlingen
              vill skydda?
            </seg>
            <seg xml:id="i-5539fd57be3a04ca-0">
              Herr talman! På 90-talet gick jag en utbildning som min dåvarande
              arbetsgivare Modo anordnade. På kursen fick vi bland annat lära
              oss en metod för problemlösning som kallades POLO-formeln – Problem
              Orsak Lösning Optimal lösning. Det är en metod som jag ofta använder
              sedan dess.
            </seg>
            <seg xml:id="i-48fcc4ccfe3b2997-0">
              Kortfattat går det ut på att som första punkt grundligt definiera
              det problem som man ska lösa. Nummer två är att försöka förstå
              de grundläggande orsakerna till att problemet har uppstått. Inte
              förrän man har klarat av dessa två punkter kan man gå vidare till
              att finna en godtagbar lösning eller i bästa fall en optimal lösning
              på problemet.
            </seg>
            <seg xml:id="i-c613ac9af9f7bd28-0">
              Det vanligaste felet som görs när ett problem uppstår är att
              steget med att förstå orsakerna till problemet oftast hoppas över,
              utan man börjar omgående försöka hitta lösningar. Det är precis
              detta jag ser när regeringen försöker åtgärda problemen med utanförskapsområden.
              Man hoppar över steget med att analysera orsakerna till att utanförskapsområden
              har uppstått.
            </seg>
            <seg xml:id="i-03566deadc0b3b66-0">
              Regeringen har nu även aviserat en proposition om införande av
              nystartszoner, som enligt min mening bara kommer spä på de tidigare
              nämnda problemen med konkurrens på lika villkor.
            </seg>
            <seg xml:id="i-851276cd5a00d34b-0">
              Nystartszoner skapar bara ett ännu större lapptäcke av åtgärder
              i skattesystemen för att dölja de verkliga orsakerna till ett
              utanförskapsområde – något som dessutom påtagligt snedvrider förutsättningarna
              för en rättvis beskattning av företag, kapital och fastigheter.
            </seg>
            <seg xml:id="i-5f648aa12f627cbb-0">
              Herr talman! Jag tänkte också nämna några ord om våra reservationer.
            </seg>
            <seg xml:id="i-2ff73ecf0f25a701-0">
              Svenska småjordbruk får allt svårare att hävda sig. Det beror
              till stor del på krångliga regler, höga skatter och på att Sverige
              agerar på en allt större internationell marknad, samtidigt som
              vi har många regler och lagar som gör det svårt för framför allt
              de små familjejordbruken att överleva på den glesnande landsbygden.
            </seg>
            <seg xml:id="i-15bfe261287a086f-0">
              Möjligheten till gårdsförsäljning på förmånliga villkor skulle
              för många kunna vara ett sätt att utveckla sin affärsverksamhet.
              För att öka möjligheterna till affärsutveckling och ge stimulans
              till framför allt små- och familjejordbruk bör man ändra vissa
              skatteregler. En gårdsbutik skulle kunna ges ett grundavdrag så
              att försäljning av egna produkter, baserade i huvudsak på egen
              primärproduktion, kan ske skattefritt upp till ett visst belopp
              varje år.
            </seg>
            <seg xml:id="i-a689bd64bd6aebc2-0">
              Tonnageskatten är en följetong, men den är även ett exempel på
              regeringens handlingsförlamning. Alliansregeringen har snart ägnat
              åtta år åt att utreda införandet av en tonnageskatt medan våra
              grannländer, Danmark och Finland, infört tonnageskatt, och det
              har även en lång rad av andra EU- och EES-länder gjort. Fler och
              fler av våra svenskflaggade fartyg har därmed bytt flagg.
            </seg>
            <seg xml:id="i-5b87defd833260aa-0">
              Nu har regeringen startat ännu en utredning som ska presenteras
              till hösten, senast den 15 november 2014. Vi får hoppas att man
              denna gång specificerat utredningens uppdrag på ett riktigt och
              heltäckande sätt, då det nu är viktigt att införandet av tonnageskatt
              inte skjuts upp ytterligare.
            </seg>
            <seg xml:id="i-feced2157c2e2e4b-0">
              Herr talman! Därmed ställer jag mig givetvis bakom alla våra
              reservationer, men jag yrkar bifall bara till reservationerna
              nr 2 och 9.
            </seg>
          </u>
          <note type="speaker" xml:id="i-0d9e1c30ddd6b212-0">
            Anf. 58 JACOB JOHNSON (V):
          </note>
          <u who="jacob_johnson_31d6eb" next="cont" xml:id="i-abac9347ab177cf0-0">
            <seg xml:id="i-c524a294e45f67e1-0">
              Herr talman! Hur går det för Sverige?
            </seg>
            <seg xml:id="i-0fd33d5039e1f471-0">
              Anders Borg räknade senast med att underskottet i de offentliga
              finanserna 2014 kommer att bli 1,9 procent av bnp, motsvarande
              70 miljarder kronor. Även om han brukar säga att det går bra för
              Sverige så börjar han låta lite bekymrad, och han pratar inte
              längre om hur man ska använda reformutrymmet. Numera är det krona
              för krona som gäller. Så lite bekymrad är han nog.
            </seg>
            <seg xml:id="i-ef1ee0d61a3f7697-0">
              Före detta finansminister Thomas Östros, numera VD för Bankföreningen,
              är nog å andra sidan lite nöjdare på sitt återhållsamma sätt.
              De fyra storbankerna gick förra året med en vinst på 92 miljarder
              kronor, en ökning med ca 10 miljarder sedan 2012.
            </seg>
            <seg xml:id="i-a745da0ca8423fb6-0">
              Det är illustrativa siffror, tycker jag. Det offentliga går minus
              70 miljarder, storbankerna går plus 90 miljarder – staten och
              kapitalet, den ena handen vet vad den andra gör.
            </seg>
            <seg xml:id="i-39f52a0d5cd42d02-0">
              Detta är siffror som pekar på ett systemfel i vårt samhälle,
              enligt min uppfattning. Och jag överraskar väl ingen om jag säger
              att Vänsterpartiet anser att det är fel som måste åtgärdas – tänk
              skatt efter bärkraft även i det här sammanhanget.
            </seg>
            <seg xml:id="i-9e2516ab6dbec651-0">
              Och inte blev det bättre när regeringen sänkte bolagsskatten
              med 4 procentenheter, vilket ju motsvarar en relativ skattesänkning
              på 16 procent. För storbankerna innebar det några sköna miljarder
              extra att dela ut till sina ägare.
            </seg>
            <seg xml:id="i-4c45190ac5023e6b-0">
              Vänsterpartiet bereder nu denna fråga inför vårbudgeten. Ett
              alternativ som vi stöder är ju införandet av en skatt på finansiella
              transaktioner i enlighet med vad som diskuteras inom EU. Nu finns
              det förslag om införande av FTT, som det kallas för, inte med
              i detta betänkande om beskattning av företag, kapital och fastigheter,
              utan denna skatt kommer i nästa betänkande om punktskatter. Det
              är kanske lite märkligt, men jag återkommer närmare om vår syn
              på FTT i nästa betänkandeärende.
            </seg>
            <seg xml:id="i-ff33b2ddbc5df8f7-0">
              Jag vill också passa på att instämma i det som Leif Jakobsson
              sade om vikten av ett aktivt svenskt agerande i kampen mot den
              internationella skatteflykten.
            </seg>
            <seg xml:id="i-416285968711032f-0">
              Herr talman! Det är allt fler som är så rika att de om de vill
              kan försörja sig på avkastningen av sitt kapital. Nyligen kom
              det statistik från SCB som visar att under de senaste tio åren
              har den gruppen nästan tredubblats i Sverige. De äger så mycket
              att de inte behöver jobba, utan i stället kan de leva på sitt
              ägande. Förr i tiden pratade man om rentierer.
            </seg>
            <seg xml:id="i-efba11944f256a4e-0">
              Detta är en indikator väl så god på att klyftorna ökar i Sverige.
              Även här ger ju principen om skatt efter bärkraft vägledning.
              Det är upprörande; även om jag inte på något sätt försvarar höginkomsttagare
              tycker jag att det är motbjudande att arbetsfria stora kapitalinkomster
              på till exempel 1 miljon kronor beskattas med ungefär 100 000
              kronor mindre i skatt än en arbetsinkomst på 1 miljon kronor.
              Ska det löna sig att arbeta, eller ska det löna sig att skatteplanera?
            </seg>
            <seg xml:id="i-58c235af6d78f0d8-0">
              En förklaring till att man i dag kan leva på räntor i stället
              för arbete är införandet av det så kallade duala skattesystemet,
              som infördes i samband med den stora skattereformen i början av
              90-talet. Man har ju skilt på inkomster från arbete och inkomster
              från kapital, vilka tidigare lades ihop och beskattades tillsammans.
              Inkomster från arbete beskattas enligt en progressiv skala – skatt
              efter bärkraft – medan inkomster från kapital beskattas med en
              platt skatt på 30 procent eller mindre.
            </seg>
            <seg xml:id="i-66fdc255503c8416-0">
              Det här är också tecken på skevheter i dagens skattesystem.
            </seg>
          </u>
          <note xml:id="i-1dea2dd8e806628c-0">
            Vänsterpartiets reservation nr 4 berör denna frågeställning,
            och jag passar på att yrka bifall till den på en gång.
          </note>
          <u who="jacob_johnson_31d6eb" prev="cont" xml:id="i-b1dd3ed4994c12f7-0">
            <seg xml:id="i-f891221a2d36fd17-0">
              I reservationen tas upp exempel på problem med det duala skattesystemet
              och hur det kan utnyttjas för att undvika skatt. Det gäller det
              fenomen som kallas carried interest, det vill säga då aktiva delägare
              dels kan ta ut en vanlig lön som beskattas som förvärvsinkomst,
              dels kan få en utdelning, vanligtvis en hög sådan, som beskattas
              som kapital.
            </seg>
            <seg xml:id="i-79a037b5be06a625-0">
              Skatteverket anser att carried interest ska beskattas som lön
              och att arbetsgivaravgifter ska betalas. Därom tvistar rättsväsendet,
              och Vänsterpartiet anser att lagstiftningen bör ändras så att
              man inte behöver tvista utan det klart ska framgå att carried
              interest ska beskattas som förvärvsinkomst.
            </seg>
            <seg xml:id="i-e4a0fc600941dc8d-0">
              En liknande problemställning, också kopplad till det duala skattesystemet,
              som Mats Pertoft var inne på, gäller 3:12-reglerna, det vill säga
              reglerna för beskattning av fåmansföretag. Frågan har diskuterats
              livligt det senaste året, inte minst efter den ESO-rapport som
              kom på försommaren 2012 och som visade att reglerna har använts
              i betydande omfattning för så kallad inkomstomvandling.
            </seg>
            <seg xml:id="i-af2ae9e506c873b3-0">
              Detta är ett regelverk som inte minst revisionsbolag har utnyttjat.
              De är väl insatta i reglerna och använder dem också för sitt eget
              bruk. Det var lite upprörande när Grant Thornton för något år
              sedan i samband med det seminarium vi hade gick ut med en annons:
              3:12 Vi hjälper dig att bli en vinnare. Jag tycker inte att det
              var så välfunnet av en bransch som har egna intressen i skattelagstiftningen.
            </seg>
            <seg xml:id="i-63019b88a9bd7e56-0">
              I dagens betänkande finns det skrivningar om en översyn av 3:12-reglerna.
              Vi har från Vänsterpartiets sida motionerat om en sådan, med hänvisning
              bland annat till ESO-rapporten. Därför har jag valt att ställa
              mig bakom utskottets skrivning och nöjt mig med ett särskilt yttrande.
            </seg>
            <seg xml:id="i-86e5b5052ae61322-0">
              Om jag ska vara noga kanske jag ångrar det lite grann i dag,
              eftersom det i betänkandet bara står att utskottet anser att det
              inte heller kan uteslutas att det behövs en översyn. Det är inte
              särskilt starkt, ärligt talat. Jag anser att det behövs en översyn.
              Jag kanske var lite väl samarbetsvillig när jag gick med på den
              skrivningen i utskottet. Ni på allianssidan kanske kan säga om
              ni anser att det behövs eller tycker att det inte kan uteslutas.
              Det vore bra med ett klarläggande.
            </seg>
            <seg xml:id="i-136565d8e6fed06e-0">
              Det ska bli spännande att se den nya ESO-rapport som kommer om
              några veckor. Den 25 mars har jag tyvärr en interpellationsdebatt
              med finansministern om skattefelet och kan inte vara med på seminariet.
              Men jag ska noga läsa rapporten.
            </seg>
            <seg xml:id="i-0e8a56b25655ce5e-0">
              Till slut är det fastighetsbeskattningen. Vi är det enda parti
              som vill återinföra en fastighetsskatt. Alla andra partier tycker
              att dagens system med den kommunala fastighetsavgiften är bra.
              Men liksom många ekonomer, till exempel Lars Calmfors och förre
              finansministern Erik Åsbrink, anser jag att det bör återinföras
              en skatt på den värdetillväxt som ligger i ett fastighetsägande.
            </seg>
            <seg xml:id="i-785bff9c4a829fad-0">
              LO påpekade också nyligen i samband med en skrift om en översyn
              av skattesystemet att förändringar har inneburit att en genomsnittlig
              villa i Danderyd med normalt taxeringsvärde har fått en sänkt
              skatt på 57 000 kronor per år, alltså nästan 5 000 kronor i månaden,
              samtidigt som pensionärer får sänkt skatt med kanske 50 kronor
              i månaden per person. Det är en felaktig fördelningspolitik.
            </seg>
            <seg xml:id="i-bc7fbe3567ff9740-0">
              Det har också inneburit en stimulans för högre fastighetsvärden
              och högre skuldsättning för hushållen.
            </seg>
            <seg xml:id="i-dc0c3201df14b461-0">
              Avslutningsvis, herr talman, ansluter jag mig till vad Leif Jakobsson
              och Mats Pertoft har sagt om vikten av att se över fastighetsbeskattningen
              så att vi får skattemässig neutralitet mellan de olika upplåtelseformerna.
              Det kan bidra till att få fram fler hyresrätter, vilket är så
              viktigt i dagens bostadssituation.
            </seg>
          </u>
          <note type="speaker" xml:id="i-666702b2d3e938a5-0">
            Anf. 59 ULF BERG (M):
          </note>
          <u who="ulf_berg_15a2cc" next="cont" xml:id="i-7618d8351acec389-0"/>
          <note xml:id="i-36a5988d759a2638-0">
            Herr talman! Jag ska börja med att yrka bifall till förslaget
            i vårt betänkande nr 17 från skatteutskottet, Beskattning av företag,
            kapital och fastighet , och yrka avslag på alla reservationer.
          </note>
          <u who="ulf_berg_15a2cc" prev="cont" xml:id="i-adb0f4b02d3863a5-0">
            <seg xml:id="i-cf6721ec3865b099-0">
              Jag förstod att man skulle få höra ett och annat i inledningsanförandena,
              och jag tänkte börja med att kommentera detta.
            </seg>
            <seg xml:id="i-7357d37a986bb7fe-0">
              Jag ska läsa de första meningarna i Socialdemokraternas reservation,
              som är lite intressant:
            </seg>
            <seg xml:id="i-806a2a03f2dfca12-0">
              Vi vill ha skatteregler som uppmuntrar ett långsiktigt företagande
              i Sverige. Vår bas- och exportindustri ska värnas.
            </seg>
            <seg xml:id="i-c287d47aea473ce2-0">
              Det håller jag med om. Men sedan står Leif Jakobsson här och
              talar om att höja bolagsskatten, som ett bra exempel. Det är väl
              ändå fel väg att gå, om vi nu vill uppmuntra ett långsiktigt företagande
              i Sverige. Här vill man nog se lite mer förklaringar från Socialdemokraternas
              sida.
            </seg>
            <seg xml:id="i-559d4cdb13587663-0">
              Det finns en hel del som man skulle kunna lägga till där. Jag
              brukar säga att Stefan Löfven, som tyvärr inte får vara i kammaren
              och debattera, är basindustrins största fiende, bland annat när
              det gäller nedläggning av kärnkraft och införande av kilometerskatt.
              I Dalarna vore det förödande med en sådan politik. Det tror jag
              att alla som jobbar på SSAB, Avesta Jernverk, Stora Enso Fors,
              Kvarnsveden, ABB med flera är mycket väl medvetna om. Det är tråkigt
              att Metalls syn vad gäller kärnkraften inte kan få finnas i Socialdemokraterna.
            </seg>
            <seg xml:id="i-42013e459806d533-0">
              Hur bör man då göra för att få lite fart på företagandet? Jo,
              man bör göra som Alliansen har gjort. Vi har sänkt bolagsskatten,
              utvecklat regelförenklingsarbetet, infört RUT- och ROT-avdrag,
              gjort historiskt stora infrastruktursatsningar, förbättrat trygghetssystemet
              för företagare, gjort det billigare att anställa, gjort det enklare
              att starta aktiebolag, infört sänkt matmoms på restauranger och
              mycket annat.
            </seg>
            <seg xml:id="i-59322da84a77e5cc-0">
              Sänkt matmoms var även de flesta rödgröna för tidigare, men nu
              är det inte lika samstämmigt om det. Men vi kan se vilken fantastisk
              effekt som just sänkt matmoms på restaurangerna har haft.
            </seg>
            <seg xml:id="i-b13d6ad73fff381d-0">
              Vi moderater i skatteutskottet har träffat Visita i dagarna två
              i Gävleborg och i Dalarna, och det är fantastiskt samstämmigt
              hur otroligt nöjd man är och vilken utveckling man har sett i
              restaurang- och besöksnäringen. Det finns uppgifter om 4 000 nya
              jobb, och Visita säger att det är det dubbla.
            </seg>
            <seg xml:id="i-1c2548821509952a-0">
              Då ska vi veta att denna förbättring har sett dagens ljus under
              en lågkonjunktur, då företag normalt sett slås ut. Det visar att
              sänkt skatt verkligen kan vara nyttigt.
            </seg>
            <seg xml:id="i-6ada6c6f6a8b57c4-0">
              När det gäller andra skatter som slår hårt mot företagande kan
              jag nämna flygskatten som ett bra exempel. Det är också i stor
              utsträckning Visitas område, med besöksnäringen, och en stor del
              av dem som besöker Sverige flyger hit.
            </seg>
            <seg xml:id="i-a4442448410a74ad-0">
              Exportvärdet – utländska besökares konsumtion i Sverige – uppgår
              till över 100 miljarder kronor. Det är en fantastisk intäkt för
              Sverige, och det skapar naturligtvis många företag, speciellt
              på orter i mitt hemlän Dalarna där fjällvärlden lever upp och
              väldigt många kan bo och driva företag tack vare turistnäringen.
              Det vore förödande att införa en flygskatt, allrahelst nu när
              exempelvis Sälen tittar på möjligheterna att bygga en flygplats
              för att ytterligare kunna utöka besöksnäringen i fjällvärlden
              i norra Dalarna.
            </seg>
            <seg xml:id="i-ca6c462e4ef64213-0">
              När det gäller Jacob Johnson tänkte jag först att jag nog hade
              fått vara med om något som man sällan får vara med om. Han ondgjorde
              sig över den höga skatten på inkomst i förhållande till kapital.
              Ett tag tänkte jag: Nu minsann tycker Vänstern att fem jobbskatteavdrag
              inte räcker – vi borde ha fler! Detta eftersom vi har sänkt skatten
              på inkomster. Men jag drog mig till minnes att det nog inte är
              så det är utan att det är de där 90 miljarderna det ska höjas
              med i alla lägen. Då blir det väl höjda skatter, även när det
              gäller kapital.
            </seg>
            <seg xml:id="i-272106c09ed30e98-0">
              Detta är naturligtvis olyckligt. Vi vet att vi behöver kapital
              för att bygga nya företag. Vi vet att en stor kapitalstock i företag
              gynnar utvecklingen av antalet anställda. Vi vet att vi har en
              positiv lönebildning om det finns gott om eget kapital. Även här
              säger man alltså en sak, men i praktiken för man en politik som
              hela tiden försvårar företagande.
            </seg>
            <seg xml:id="i-66b7c616f3484c87-0">
              Låt oss titta helt kort, fru talman, på RUT och ROT. Vi ser ju
              vad som har hänt med RUT-reformen och även med ROT-reformen: Vi
              har otroligt effektivt bekämpat den svarta brottsligheten. Det
              stryks också under av Skatteverket, som har gjort en utredning
              och en analys där man klart säger att skattefelet minskar. Man
              kanske har varit klok den här gången och inte satt en siffra på
              skattefelet. Vi har ju använt siffran 133 miljarder. Den har blivit
              en sanning, men det är nog väldigt svårt att säga om det verkligen
              är den som gäller.
            </seg>
            <seg xml:id="i-1bc7d5a235dc0798-0">
              Huvudsaken är att vi har en positiv trend. Det som är otroligt
              glädjande är att svenska folket på ett helt annat sätt än tidigare
              tar avstånd från dem som jobbar svart eller använder svarta pengar.
              Det borgar också för att vi får en positiv utveckling. Men det
              finns ytterligare hot när det gäller företagande.
            </seg>
            <seg xml:id="i-f8c214256324938b-0">
              Halveringen av arbetsgivaravgiften för unga, som vi från och
              med i år kommer att gå vidare med att sänka ytterligare för de
              allra yngsta, gynnar så klart företagande. Av det man hört i tidigare
              inlägg kan man nästan få för sig att vi i denna lågkonjunktur
              inte har fått nya jobb. Det har ju kommit väldigt många nya jobb.
              Jobbskatteavdraget har enligt olika bedömare skapat ca 100 000
              nya jobb.
            </seg>
            <seg xml:id="i-e7ff84341948deb0-0">
              Jag är fullständigt övertygad om att det blir en skattechock
              som de rödgröna föreslår och som kanske kommer att koka ned till
              ett gemensamt föreslag så småningom – det är lite svårt att ta
              ställning till huruvida det gäller 90 miljarder eller mindre.
              Det kanske vi kan få klarhet i när vårpropositionen är avlämnad
              och vi kan se vad vi har för alternativ. Men en sak är säker:
              Frågan är hur mycket ni ska höja skatterna.
            </seg>
            <seg xml:id="i-56525843c25645c4-0">
              Vi har höjt en del skatter. Varför gör vi det? Jo, naturligtvis
              därför att vi behöver spara i ladorna nu när vi får bättre tider.
              Det är inte svårare än så. Här, fru talman, kan vi bara hänvisa
              till hur Sveriges skuld ser ut i förhållande till bnp. Den ligger
              still på runt 40 procent medan vi ser länder som har fördubblat
              sin skuld i förhållande till bnp. De som har fördubblat skulden
              har använt den politik som Socialdemokraterna förordade att vi
              skulle använda. Det var nog en fantastisk tur att vi inte lyssnade
              på det örat.
            </seg>
            <seg xml:id="i-868846880069aa84-0">
              Än en gång, fru talman, yrkar jag bifall till förslaget i skatteutskottets
              betänkande.
            </seg>
          </u>
          <note type="speaker" xml:id="i-d25efee21c35e33e-0">
            Anf. 60 LEIF JAKOBSSON (S) replik:
          </note>
          <u who="leif_jakobsson_79f517" xml:id="i-76538cf623308c02-1">
            <seg xml:id="i-dc63cd2b459d8f38-0">
              Fru talman! Jag måste få börja med att gratulera Ulf Berg till
              bedriften att tala i lite över nio minuter och i stort sett bara
              tala om sådant som inte ingår i det här betänkandet. En del kommer
              vi tillbaka till i nästa betänkande, så det är i alla fall rätt
              dag. Men ganska många av frågorna är vi faktiskt inte här i dag
              för att debattera.
            </seg>
            <seg xml:id="i-8ea680e3eda0a3ea-0">
              Jag tänkte återgå till en av frågorna som finns i betänkandet.
              Den handlar om boendebeskattning. Jag redogjorde för att det nu
              finns en statlig utredning som har konstaterat att mellan två
              likadana bostäder av vilka den ena upplåts som hyreslägenhet och
              den andra är ägd är skillnaden i kostnad 3 000 kronor i månaden
              på grund av skatteskillnader.
            </seg>
            <seg xml:id="i-72e3500339db4ced-0">
              Jag ska också säga om den utredningen att direktiven nog var
              de mest anorektiska jag har sett i mitt liv. Man fick ju i stort
              sett inte föreslå någonting för att lösa problemen. Men man bidrog
              i alla fall med att komma fram till hur verkligheten ser ut: att
              alla ägda bostäder i vårt land subventioneras medan hyrda bostäder
              är nettobetalda till statskassan.
            </seg>
            <seg xml:id="i-3954e6b455a7bfd3-0">
              Ni har låtit ideologiska intressen och allt annat ni har gå före
              hyresbostäder, men alla vet att tillväxten och utvecklingen är
              beroende av att vi har hyreslägenheter. Därför är min enkla fråga:
              Nu när vi vet att det skiljer 3 000 kronor mellan två likadana
              bostäder, vad tänker ni göra åt det?
            </seg>
          </u>
          <note type="speaker" xml:id="i-127f41d255c9a6f7-0">
            Anf. 61 ULF BERG (M) replik:
          </note>
          <u who="ulf_berg_15a2cc" xml:id="i-12dbaefa076acc7b-0">
            <seg xml:id="i-6971074a95bccef4-0">
              Fru talman! Jag tyckte det var ganska meningslöst att tala om
              en hel del av era reservationer eftersom det är att slå in öppna
              dörrar. Boendereservationerna är en sådan öppen dörr – det kommer
              att komma ett förslag från regeringen, och frågan är utredd och
              beredd.
            </seg>
            <seg xml:id="i-cc11c51058aedb28-0">
              Siffran 3 000 är intressant. Skatten på en lägenhet är 1 200
              kronor; det är 100 kronor per månad. Tar vi bort den blir det
              ju inte 3 000. Eftersom räntor och liknande är avdragsgilla även
              i det allmänna bostadsbolaget, inte bara i det privata, skulle
              jag vilja höra Socialdemokraternas förslag till lösning. Är det
              att kraftigt höja bostadsskatterna på till exempel vissa bostadsrätter?
            </seg>
            <seg xml:id="i-b6849a463e0bf768-0">
              Det är klart att vi ska rätta till skatteskillnader; det är därför
              regeringen har satt till en utredning. Problemet med byggnationer
              finns i det som hände på 1990-talet och i att byggkostnaderna
              har gått rakt upp i förhållande till inflation och kostnadsindex.
              Här har vi ett jättestort problem. Hur kan vi så att säga få tillbaka
              byggkostnaderna till en vettig nivå? Det är det stora problemet.
            </seg>
            <seg xml:id="i-8db9c91d6e4a990a-0">
              I dag kan man inte bygga en villa. Jo, möjligtvis i Helsingfors,
              men bygger man någonstans ute i landsorten kostar det kanske 2
              ½ miljon. Den är värd högst 2 miljoner när man flyttar in, och
              så har man ett lånetak på det. Man kanske måste ha 700 000–800
              000 för att bygga villa, och det tror jag inte att många har –
              om de inte har haft bostad i Helsingfors och sålt den med rejäl
              vinst.
            </seg>
            <seg xml:id="i-d90bbdaa8833cd99-0">
              Byggnationer är ett enormt stort problem, men jag hävdar att
              vi måste få ned byggpriserna. Det är det stora problemet.
            </seg>
          </u>
          <note type="speaker" xml:id="i-4f25346f9c294a0a-0">
            Anf. 62 LEIF JAKOBSSON (S) replik:
          </note>
          <u who="leif_jakobsson_79f517" xml:id="i-76538cf623308c02-2">
            <seg xml:id="i-fa3ea2a96df02753-0">
              Fru talman! Om Ulf Berg tycker att det är ointressant att diskutera
              de reservationer som finns i ärendet och som även berör ärendet
              kan han ju inskränka sitt inlägg till att handla om de frågor
              som ärendet handlar om. Det spar också tid i kammaren.
            </seg>
            <seg xml:id="i-c6b5d9b80b592b01-0">
              I fråga om boendebeskattningen får jag en föraning om att Ulf
              Berg inte har läst utredningen. Det är ju den som slår fast att
              det blir 3 000 kronor. Det handlar inte bara om fastighetsskatten,
              och fastighetsskatten i sig är inte lösningen. Vi pratar om en
              skillnad på 3 000 kronor i månaden. Fastighetsskatten är 100 kronor
              i månaden. Den borde inte vara där av rent principiella skäl,
              men det är en annan sak. Det är inte lösningen på det här.
            </seg>
            <seg xml:id="i-230b69a43a9c5dab-0">
              Vad är det som har hänt? Jo, när det kom en borgerlig regering
              till makten, en alliansregering, tog man bort det skattestöd som
              fanns för byggande av hyresrätter, det som var till för att just
              kompensera skillnaden och upprätthålla neutraliteten.
            </seg>
            <seg xml:id="i-3106103f7be9c6f9-0">
              Det var just borttagandet av det som gjorde att byggandet av
              hyresrätter fullständigt störtdök och att de stora byggföretagen
              helt enkelt lade ned de divisioner som jobbade med hyresrätter.
              Man lade ned de fabriker man hade byggt upp för att bygga enklare
              och industrialiserat – för att kunna få fram hyresbostäder – därför
              att dåvarande bostadsminister Mats Odell sade att vi har en dopad
              bostadsmarknad som nu ska renas.
            </seg>
            <seg xml:id="i-ef02d1965008f9ca-0">
              Jo tack, den har blivit renad, och det till priset av att massor
              av människor nu står i bostadskö och nu inte kan ta de jobb och
              få den utbildning de vill ha.
            </seg>
          </u>
          <note type="speaker" xml:id="i-a89b3f19e7f44c5d-0">
            Anf. 63 ULF BERG (M) replik:
          </note>
          <u who="ulf_berg_15a2cc" xml:id="i-12dbaefa076acc7b-1">
            <seg xml:id="i-de004a4389894263-0">
              Fru talman! Låt oss konstatera att det finns en hel del företag
              som har växt upp. Man bygger i trä och klimatsmart. Jag är väldigt
              optimistisk inför en fortsatt utveckling, och det är den vägen
              jag tror att vi ska gå.
            </seg>
            <seg xml:id="i-02c5d6b3b4d7c68c-0">
              Sedan kommer regeringen att komma med ett förslag, och det är
              därför jag undrar: Varför reserverar man sig när man i stort sett
              vet att utredningen finns där? Man vet att den bereds och att
              det kommer att komma ett förslag. De flesta av reservationerna
              är sådana. Det är samma som när vi pratade om 3:12-reglerna, exempelvis.
              I höstas var skatteutskottet enigt, vi tog ett tillkännagivande
              och man håller på med en översyn.
            </seg>
            <seg xml:id="i-3cf7771565ceb22e-0">
              När man springer mot vad man tror är en stängd dörr och den visar
              sig vara öppen, Leif Jakobsson, är risken att man snubblar på
              tröskeln. Det tycker jag att ni gör i flera av reservationerna.
              Det känns som att ni tänker: Vi har ingen egen politik, men vi
              kan väl ändå reservera oss. Helst skulle nämligen förslagen ha
              kommit i går.
            </seg>
            <seg xml:id="i-691a0178272a339e-0">
              Det vore trevligt för våra väljare, så här 2014 när vi har ett
              valår, att få ta ställning till olika förslag. Det var därför
              jag frågade vice ordförande i skatteutskottet hur er lösning ser
              ut. Jag konstaterar att jag inte fick något svar på frågan. Det
              hade varit intressant att se om vi har en samsyn eller vad som
              gäller, men som sagt: När man bara reserverar sig och säger att
              det måste komma någonting utan att ha någon egen politik blir
              det lite svårt att debattera frågan.
            </seg>
            <seg xml:id="i-b9f9b3a71d2d6200-0">
              Sedan är vi fullständigt överens om att det byggs för lite, även
              om det ser ut som att det tack och lov håller på att ta lite fart.
            </seg>
          </u>
          <note type="speaker" xml:id="i-6c435b798b171248-0">
            Anf. 64 MATS PERTOFT (MP) replik:
          </note>
          <u who="mats_pertoft_529a6f" xml:id="i-8ff8b515ffa63eb4-1">
            <seg xml:id="i-a64a8ac21a3d39dd-0">
              Fru talman! Jag vill börja med att ta upp det Ulf Berg sade nyss.
              Han konstaterade att han inte kunde se så stora skillnader mellan
              Alliansen och oppositionssidan. Då kan jag ställa motfrågan: Varför
              är allianssidan så otroligt inkompetent när det gäller att skapa
              breda parlamentariska lösningar i den här kammaren? Om det inte
              är så stora skillnader, varför anstränger ni er inte mer för att
              skapa en parlamentarisk majoritet bakom er politik? Ni är en minoritetsregering,
              men en av de stora svagheterna i ert regerande är att ni över
              huvud taget inte klarar av att skapa en majoritet.
            </seg>
            <seg xml:id="i-ad5d6e9f0753d2ff-0">
              Det var dock inte därför jag begärde replik. Jag blev lite provocerad
              när Ulf Berg i sitt inledningsanförande nämnde att Dalarna är
              så beroende av kärnkraften. Jag råkade i går kväll sitta och diskutera
              kärnkraftsfrågan med chefen för svenska Eon – en kärnkraftsägare
              som bland annat driver Oskarshamn 1, Sveriges äldsta kärnkraftverk.
              Chefen säger själv att det inte går att finansiera nybyggnation
              av kärnkraft. Det är en totalt oekonomisk lösning.
            </seg>
            <seg xml:id="i-402bd34974f5e398-0">
              Ni har ju en överenskommelse inom Alliansen att ni inte ska subventionera
              kärnkraft statligt. Hur kan Ulf Berg göra sig beroende av denna
              teknik på det sättet och uttrycka sig så onyanserat? Hur ska näringslivet
              kunna känna trygghet i att er alliansregering kan säkerställa
              en framtida energiförsörjning när man uttrycker sig så onyanserat?
            </seg>
          </u>
          <note type="speaker" xml:id="i-0df4a3be79f679fd-0">
            Anf. 65 ULF BERG (M) replik:
          </note>
          <u who="ulf_berg_15a2cc" xml:id="i-12dbaefa076acc7b-2">
            <seg xml:id="i-5ef5f9b02c77d686-0">
              Fru talman! Låt oss ta tonnageskatten som ett jättebra exempel
              på att vi inte är helt igenom inkompetenta. Det var ju en fråga
              då vi hade en rejäl dialog med Miljöpartiet, och vi var helt överens
              om den problematik som fanns kvar att titta på. Man kan göra det
              enkelt och konstatera att vi ska ha det, men ingen har – i alla
              fall vad jag har hört – svarat på frågan hur vi gör med den latenta
              skatteskuld som finns. Jag vet nu att man har knutit bland annat
              ekonomer till sig i tonnageutredningen, för det är mycket räknande
              och funderande.
            </seg>
            <seg xml:id="i-083e22c9de7ccf7f-0">
              Visst gör vi alltså överenskommelser när så är möjligt. Låt oss
              nu hoppas – där delar jag helt oppositionens syn – att utredningen
              en gång för alla levererar ett resultat som gör att vi kan gå
              vidare och fatta beslut. Frågan är dock inte så enkel som man
              först kan tro. Just den frågan är inte på tapeten i Dalarna, kan
              jag säga, men det är kärnkraften.
            </seg>
            <seg xml:id="i-7187a654efaf8288-0">
              Vi står naturligtvis bakom Alliansens energiuppgörelse, men vad
              vi inte vill göra är att lägga ned kärnkraften i morgon. Vi har
              sagt att så länge det fungerar och man kan använda kärnkraft ska
              vi göra det. Vi ska inte ha förtida nedläggningar. Det är dock
              precis det Miljöpartiet vill göra; man vill göra som i Japan och
              Tyskland där man stänger kärnkraften. Det är vi motståndare till.
              Om vi tar Japan som exempel, vad ersätter man mycket med där?
              Det är faktiskt naturgas. Är det en bra lösning för klimatet?
              Det undrar jag.
            </seg>
          </u>
          <note type="speaker" xml:id="i-d9a5bb875ff76346-0">
            Anf. 66 MATS PERTOFT (MP) replik:
          </note>
          <u who="mats_pertoft_529a6f" xml:id="i-8ff8b515ffa63eb4-2">
            <seg xml:id="i-02a77b673e04c456-0">
              Fru talman! Jag tycker att Ulf Berg borde fundera lite på vad
              han jämför med. Japan stod inför en nödsituation. De hade lyckats
              bygga kärnkraftverk som visserligen var mycket säkra, men de stod
              på en totalt osäker plats. De utsattes för påfrestningar som ingen
              hade kunnat föreställa sig. Därför fick man ett totalt kärnkraftshaveri
              och härdsmälta i tre reaktorer, om jag har förstått det rätt.
              Nu har man radioaktiva problem, som vi kunde läsa i tidningen
              om bland annat i går.
            </seg>
            <seg xml:id="i-f81966fe4cbf27e5-0">
              Tyskland har bestämt sig för att under en lång tidsperiod avveckla
              kärnkraften, och det är det vi i Miljöpartiet vill. Det är det
              era kompisar i kristdemokraterna i Tyskland har bestämt. Först
              avskaffade man den överenskommelse de gröna och socialdemokraterna
              i Tyskland hade drivit igenom, och sedan kom de tillbaka och gjorde
              precis samma sak. De insåg nämligen att det är det som behövs
              för en långsiktighet. Det är det ni inte inser och inte verkar
              vilja inse.
            </seg>
            <seg xml:id="i-0fefe2ebe2b0a9a3-0">
              Som Eonchefen svarade på min direkta fråga: Det går inte att
              finansiera och räkna hem nybyggnation av kärnkraft, eller ens
              ersättningsverk, utan statligt stöd. Om ni tog ansvar för Sveriges
              energiförsörjning i framtiden borde ni tydligt göra en plan så
              att näringslivet och de som driver kärnkraftverk kan räkna på
              hur vi ersätter det här med annan energi utan att det blir ökade
              koldioxidutsläpp. Det gör ni dock inte. Ni tar inte ansvar för
              en organiserad avveckling av kärnkraften under en viss tidsperiod.
            </seg>
            <seg xml:id="i-7b16eb18a28f9805-0">
              Det är det vi i Miljöpartiet vill. Vi vill att Sverige tar beslut
              för en ansvarsfull energiförsörjning för framtiden – utan kärnkraft,
              för kärnkraft går inte att räkna hem utan statligt stöd.
            </seg>
          </u>
          <note type="speaker" xml:id="i-072f43d793422202-0">
            Anf. 67 ULF BERG (M) replik:
          </note>
          <u who="ulf_berg_15a2cc" xml:id="i-12dbaefa076acc7b-3">
            <seg xml:id="i-6f4d533b92c97abf-0">
              Fru talman! Med gällande beslut blir det ingen nybyggnation av
              kärnkraft. Nu har basindustrin tillsatt en egen utredning – om
              det bara är basindustrin kanske jag ska låta vara osagt – för
              att se hur det ser ut i framtiden och försöka göra en analys av
              det.
            </seg>
            <seg xml:id="i-54bed4b369fe2a60-0">
              Jag kan bara konstatera att 39 000 människor i Dalarna är beroende
              av företag som på ett eller annat sätt exporterar inom EU. Det
              är klart att vår basindustri är enormt viktig. Det gäller inte
              bara Dalarna utan hela Sverige, men speciellt där det är lite
              tuffare att få fram sysselsättningar. I Norrland finns det mycket
              skogsindustri och annat, en industri som kräver mycket energi
              – och det ska vara billig energi för att den ska kunna överleva.
            </seg>
            <seg xml:id="i-0ba848556eaaf184-0">
              Om elpriset ökar med ett öre blir det drygt 15 miljoner dyrare
              för SSAB, Avesta Jernverk och Stora Enso i Fors att driva sin
              verksamhet – ett enda öre! Det är klart att det kommer att slå
              rakt emot arbetstillfällena.
            </seg>
            <seg xml:id="i-21e0d74136882948-0">
              Sverige ligger inte, även om vi vill tro det ibland, precis där
              alla andra människor bor utan lite i utkanten. Vi behöver då ha
              konkurrensfördelar i form av lågt energipris, naturligtvis klimatsmart
              sådant, och vi behöver absolut inte införa en straffavgift med
              14 kr milen på lastbilstransporter – bara för att ta ett par exempel
              på hur förödande skattehöjningar kan vara för jobben.
            </seg>
            <seg xml:id="i-0340ce05b62fdf39-0">
              Jag är ganska säker på att den småskaliga energiproduktionen
              med regeringens nya förslag kommer att bidra till bättre klimat.
            </seg>
          </u>
          <note type="speaker" xml:id="i-02fa0daca9033a14-0">
            Anf. 68 JACOB JOHNSON (V) replik:
          </note>
          <u who="jacob_johnson_31d6eb" xml:id="i-e346cc059cda9831-0">
            <seg xml:id="i-1e2dbb7b62dbd950-0">
              Fru talman! Ulf Berg reagerade på min lite retoriska fråga om
              det ska löna sig att arbeta eller om det ska löna sig att skatteplanera,
              mot bakgrund av den väsentligt lägre beskattningen av kapitalinkomster
              än på förvärvsinkomster.
            </seg>
            <seg xml:id="i-8acd8a6b24c7fb25-0">
              Jag anser att vi ska ha principen skatt efter bärkraft. Det betyder
              att man ska betala mer inte bara i kronor utan också i procent
              vid högre inkomster, men jag tycker att det även borde gälla kapitalinkomster.
            </seg>
            <seg xml:id="i-485757d6342b6f1f-0">
              Vi bör också ha ett enhetligt skattesystem. Det duala skattesystemet
              med olika skatteskalor för ränteinkomster och arbetsinkomster
              är ett grundläggande skott mot det enhetliga skattesystemet. Det
              är ett problem. Jag skulle vilja höra om Ulf Berg anser att detta
              är ett problem eller inte, som Ulf Berg ser det, att arbetsfria
              kapitalinkomster beskattas väsentligt lägre än förvärvsinkomster.
              Tycker Ulf Berg att det är bra eller dåligt? Om det är dåligt,
              vad vill ni då göra åt det?
            </seg>
          </u>
          <note type="speaker" xml:id="i-03b47b2d696594b4-0">
            Anf. 69 ULF BERG (M) replik:
          </note>
          <u who="ulf_berg_15a2cc" xml:id="i-12dbaefa076acc7b-4">
            <seg xml:id="i-15011aa1276d529b-0">
              Fru talman! Naturligtvis är det viktigt att man betalar de skatter
              som vi har beslutat om. Om vi börjar i den delen har alliansregeringen
              på väldigt många punkter vidtagit åtgärder och kommit med förslag
              för att vi inte ska ha skatteflykt.
            </seg>
            <seg xml:id="i-bb7596900e28ff9b-0">
              Om vi tar 3:12-reglerna som ett exempel var det ett missbruk
              där. Går jag in som delägare och satsar kapital i det nya företaget
              bör man fundera över hur fördelningen ska ske mellan intäkt av
              kapitalet som jag har satsat och inkomst av tjänst. Problemet
              var att det fanns företag som byggdes upp, inte för att man ville
              satsa kapital. Man konstruerade företaget och delägandet på ett
              sådant sätt att man undvek att få skatt på inkomst. Den dörren
              har vi stängt.
            </seg>
            <seg xml:id="i-e335f3db2690b266-0">
              Sedan har vi sagt att vi ska se över om det här verkligen fungerar.
              Det här är en otroligt komplex materia. Vi vill ha en vilja att
              satsa kapital för att skapa jobb. Fyra av fem nya jobb i dag kommer
              i små och medelstora företag, så det är otroligt viktigt att vi
              inte får en broms där. Men möjligheten till rent missbruk, så
              att man betalar en lägre skatt än vad vi beslutsfattare har tänkt,
              ska vi naturligtvis se till att stänga.
            </seg>
            <seg xml:id="i-5b0ee0cc91f0b8dc-0">
              Jag vill då fråga både Leif Jakobsson och Vänsterpartiet hur
              mycket kapitalskatterna ska öka, eftersom jag misstänker att ni
              inte tänker föreslå ett sjätte jobbskatteavdrag.
            </seg>
          </u>
          <note type="speaker" xml:id="i-ed0a97e9ccbaeb8b-0">
            Anf. 70 JACOB JOHNSON (V) replik:
          </note>
          <u who="jacob_johnson_31d6eb" xml:id="i-e346cc059cda9831-1">
            <seg xml:id="i-4659f1ebbc2c3ec7-0">
              Fru talman! Jag fick inte ett rakt svar av Ulf Berg på frågan
              om det ska vara lägre skatt på kapitalinkomster än på arbetsinkomster.
              Jag tycker att det är ett problem med det duala skattesystemet
              och att det är en sak som borde prövas i en stor översyn. Det
              är komplext och borde tas med i översynen av skattesystemet, som
              vi har motionerat om under ganska lång tid nu och som många ekonomer
              också anser bör göras. Men regeringen och framför allt Moderaterna
              vill inte göra en sådan översyn.
            </seg>
            <seg xml:id="i-87f8c4f61a5f6c9b-0">
              Jag tycker som sagt att det är orimligt att en kapitalinkomst
              på 1 miljon kronor är 100 000 kronor lägre beskattad än motsvarande
              förvärvsinkomst. Det ska väl löna sig att arbeta. Det ska väl
              inte löna sig att hitta olika lösningar, till exempel genom carried
              interest eller genom att utnyttja 3:12-reglerna, så att man kan
              plocka ut väldigt höga kapitalinkomster till en lägre beskattning.
              Det här måste tas upp i en översyn av skattesystemet.
            </seg>
            <seg xml:id="i-6f4befe802d77d7c-0">
              LO har till exempel tagit upp frågan om progressiv kapitalbeskattning.
              Det kan vara en möjlighet att pröva. Jag har inget enkelt svar
              på hur det ska lösas, men jag är frustrerad över ojämlikheten.
              Som jag sade tidigare här har andelen människor i Sverige som
              kan leva på sina kapitalinkomster nästan tredubblats på tio år.
              Klyftorna ökar. Vad betyder det för sammanhållningen? Vad betyder
              det för respekten för vårt skattesystem?
            </seg>
            <seg xml:id="i-fe0a14cfb16d1569-0">
              Det här är ett allvarligt problem som jag förväntar mig att också
              moderater kan ta till sig och förhålla sig till så att vi kan
              lösa det i framtiden.
            </seg>
          </u>
          <note type="speaker" xml:id="i-988cf722ff31cef3-0">
            Anf. 71 ULF BERG (M) replik:
          </note>
          <u who="ulf_berg_15a2cc" next="cont" xml:id="i-7618d8351acec389-1">
            <seg xml:id="i-4be5c2b01230a38c-0">
              Fru talman! Låt mig erkänna att jag är mer orolig för undersköterskan
              på akuten på Avesta lasarett och hur hon ska få ekonomin att gå
              ihop än hur det går för dem med hyggliga kapitalinkomster.
            </seg>
            <seg xml:id="i-350e15b1f7c919fc-0">
              Det är precis denna politik som vi har fört med jobbskatteavdrag.
              Vi har vid fem tillfällen sänkt skatten genom jobbskatteavdrag.
              Vi har höjt brytpunkten. Om nu Vänstern är för att vi ska betala
              lägre skatt på inkomster, varför var ni då delaktiga i att överge
              en långvarig tradition i Sveriges riksdag av att anta budgeten
              i dess helhet? I stället tricksade ni för att riva upp något som
              många ansåg stred mot lag för att de som jobbar ska betala högre
              inkomstskatt.
            </seg>
            <seg xml:id="i-624f8d8a4537e224-0">
              Ert handlande i denna kammare är rakt motsatt vad ni i Vänstern
              vill åstadkomma. Om ni nu vill ha högre skatt på kapital, säg
              det då! Men säg inte att ni vill utjämna genom att sänka skatten
              för dem som jobbar. Ni har varit emot vartenda jobbskatteavdrag.
              Ni tycker inte om höjda brytpunkter.
            </seg>
            <seg xml:id="i-06cb2be7d1d9860e-0">
              Vad får vi med detta fenomen? Jo, vi får en utbildningspremie
              som innebär att de som har studerat och tagit lån får behålla
              lite mer så att de kan betala tillbaka sina lån.
            </seg>
            <seg xml:id="i-43ad5d47dc6c3c77-0">
              Gå hem och fundera lite grann på hur ni ska åstadkomma det ni
              säger, för ni för en politik som får precis motsatt effekt. Ni
              vill att undersköterskan på akuten i Avesta ska betala ännu högre
              skatt. Vi har gett henne en månadslön till.
            </seg>
          </u>
          <note xml:id="i-85952e7092b0bf01-0">
            Anf. 72 GUNNAR ANDRÉN (FP):
          </note>
          <u who="ulf_berg_15a2cc" prev="cont" xml:id="i-adb0f4b02d3863a5-1">
            <seg xml:id="i-51f9d641b1b695a9-0">
              Fru talman! Det kommer många väl genomarbetade utskottsbetänkanden
              från olika utskott i riksdagen, men det är väl få som är så spännande
              som detta skatteutskottets betänkande nr 17 i år som handlar om
              beskattning av företag, kapital och fastighet. Jag kan berätta
              för den före detta ordföranden i skatteutskottet att detta har
              föregåtts av ett intensivt arbete i skatteutskottet. Inte minst
              skatteutskottets personal har lagt ned ett mycket värdefullt arbete
              på detta spännande betänkande.
            </seg>
            <seg xml:id="i-cad68afe01a111bc-0">
              Det handlar dock om, ska jag tillägga, ganska stora belopp ytterst.
              I statsbudgeten som riksdagen fastställde i slutet av förra året
              omfattar dessa poster ungefär 185 miljarder kronor. För att vara
              exakt slog jag upp hur mycket trängselskatten omfattar – 1 625
              000 000 kronor. Det visar dimensionerna på detta. Jag tittade
              även på alkoholskatten, som är väldigt omdiskuterad. Den omfattar
              före moms 24 miljarder kronor. Hur vi hanterar beskattningen av
              företag, kapital och fastigheter är alltså ett viktigt område.
            </seg>
            <seg xml:id="i-acad17b8a1e14827-0">
              Sverige behöver i nästan alla avseenden en sak, nämligen breda
              skattebaser men låga skattesatser. Det är grunden för vårt välstånd.
            </seg>
            <seg xml:id="i-4d9c125f58d3d41a-0">
              Några har varit inne på att vi behöver en bred parlamentarisk
              skatteöversyn. Det tillhör inte betänkandet, men jag kan inte
              låta bli att kommentera det något eftersom det har efterlysts
              en sådan. Folkpartiet och Socialdemokraterna har varit med i alla
              stora skatteuppgörelser som har skett under en följd av år, och
              Centerpartiet och Moderaterna har varit med i en del.
            </seg>
            <seg xml:id="i-1cb73c7abb60d587-0">
              Två partier har dock alltid mält sig ut, nämligen Vänsterpartiet,
              som aldrig har orkat ta ansvar för hela skattepolitiken, och Miljöpartiet,
              som hade chansen också 1988–91 men inte orkade och inte har orkat
              vid något annat tillfälle heller. Under åren 1998–2006 hade man
              16 budgetförhandlingar där man framgångsrikt lyckades undvika
              att åstadkomma en enda bred skattereform över gränserna.
            </seg>
            <seg xml:id="i-4c4b2ff7607f4c51-0">
              För mig klingar det därför en smula falskt när man efterlyser
              något som man inte själv lyckades göra när man hade inflytande.
            </seg>
            <seg xml:id="i-9f44e733df34e0f8-0">
              Detta spännande betänkande omfattar företagande och investeringar
              – allmänna frågor, utdelning och kapitalvinster, kapitalvinst
              vid fastighetsförsäljning, fastighetsskatt på elproduktion, uttagsbeskattning
              av vindkraftskooperativ, tonnageskatt, boendebeskattning, äkta
              och oäkta bostadsföretag, avskrivning av flyttbara bostadshus
              – det kanske inte är världens största fråga, men den finns med
              här i alla fall – avdrag för sponsring, representation, gåvor
              och forskning, konstinköp samt rationaliseringsförvärv inom skogsbruket.
            </seg>
            <seg xml:id="i-6fa001f320ce3f04-0">
              Det sistnämnda är en mycket viktig fråga för dem som berörs av
              det och för det svenska skogsbruket. Jag utgår från att någon
              annan talare kommer att beröra detta. Jag tror att Karin Nilsson
              kommer att ta upp det i sitt anförande, varför jag lämnar det
              därhän.
            </seg>
            <seg xml:id="i-7e60a510abdb354f-0">
              När det gäller beskattningen av företagens vinster har allianspartierna
              under denna mandatperiod genomfört en viktig sak, nämligen sänkningen
              av bolagsskatten. Jag hör att Socialdemokraterna fortfarande är
              upprörda över detta, dock något mindre än tidigare eftersom de
              har anslutit sig till den nuvarande skattenivån. Jag förstår att
              det är under galgen, för tidigare ville de bara sänka hälften.
              Jag ska dock inte anklaga dem, för det är klokt att de ansluter
              sig till de nivåer som etableras. Jag har alltså inga synpunkter
              på det.
            </seg>
            <seg xml:id="i-d0f1977b064a2ea1-0">
              Däremot har jag synpunkter på vad vice ordföranden i skatteutskottet,
              Leif Jakobsson, anför när det gäller effekterna av det. Det han
              glömmer är att en av de viktigaste sakerna med sänkningen av bolagsskatten
              är att svenska företag har kunnat göra ganska stora investeringar
              i svenskt näringsliv som annars inte hade kommit till stånd.
            </seg>
            <seg xml:id="i-b87044a9904ce7dd-0">
              Om vi inte hade gjort dessa förändringar av bolagsskatten hade
              dessutom risken funnits att fler storföretag hade flyttat sina
              kontor utomlands. Vi har likväl haft en del av detta, men få företag
              anför numera bolagsskattesatserna som skäl för att flytta utomlands.
              Tvärtom har vi haft en viss återflyttning, vilket är jättebra.
            </seg>
            <seg xml:id="i-4f745cb8a4044c26-0">
              Vi har klarat jobben i den delen med denna reform. Att andra
              har gjort samma sak är deras bekymmer, men vi som är valda ombud
              för Sveriges folk ska se till att jobben blir kvar i Sverige.
              Det är det yttersta syftet med sänkningen av bolagsskatten.
            </seg>
            <seg xml:id="i-4d3d25c21e305871-0">
              Vänsterpartiet har en annan syn på detta. De ger sig inte förrän
              det sista jobbet har flyttat från Sverige, men det är en annan
              sak.
            </seg>
            <seg xml:id="i-b40b108ccff24557-0">
              Jag håller med Socialdemokraterna i många avseenden när det gäller
              företagsbeskattningen och en del av avigsidan med detta. I den
              första reservationen diskuteras internhandeln där priser kan sättas
              på ett sådant sätt att vinster försvinner från ett land och uppstår
              i ett annat.
            </seg>
            <seg xml:id="i-8f235a3550f271eb-0">
              Det är ett allvarligt bekymmer att man kan använda skattesystemet
              till detta. Det är bra att det pågår ett intensivt arbete på Regeringskansliet
              och på andra håll – dock kanske inte lika intensivt som vårt arbete
              med detta skatteutskottsbetänkande, fru talman – eftersom det
              är ett otyg att företagsvinster flyttas genom osund internprissättning.
              Låt oss vara glada över att Socialdemokraterna har påpekat detta.
              Jag har i alla fall ingen annan åsikt.
            </seg>
            <seg xml:id="i-5c8f754fb4ba4c82-0">
              Jag är mer bekymrad över nästa avsnitt där Socialdemokraterna
              säger att regeringen måste vara en pådrivande kraft inom G20 och
              särskilt inom Europeiska unionen. Det är i och för sig rätt tänkt,
              men hur ska det fungera i en regering där Vänsterpartiet vill
              gå ur det EU som Socialdemokraterna ska använda för att just motverka
              skatteplanering? Ni har ju diametralt motsatta åsikter i denna
              fråga. Hur ser denna politik ut för en ny regering? Ingen vet.
              Jag rekommenderar väljarna att helgardera med 1 X 2.
            </seg>
            <seg xml:id="i-ec622f5010a8ca43-0">
              Fru talman! Låt mig fortsätta till en reservation skriven av
              herr Thoralf Alfsson. I sitt anförande talade han mycket om nystartszoner,
              och det finns givetvis olika synpunkter på hur nystartszoner fungerar.
              Jag hade haft respekt för detta om han inte i samma anförande,
              möjligen utan att förstå det själv, pläderar för att vi ska ha
              särskild nystartszon för gårdsförsäljning. Gårdsförsäljning ska
              förses med ett särskilt grundavdrag, men vad är det om inte särskild
              nystartszon för gårdsförsäljning?
            </seg>
            <seg xml:id="i-97061e740c00766b-0">
              Man kan diskutera gårdsförsäljning, men man kan inte ha ståndpunkten
              att det både är bra och dåligt. Någon gång måste Sverigedemokraterna
              bestämma sig för om det är bra eller dåligt. Man kan inte inta
              båda ståndpunkterna. Det kanske går bra i Kalmar, men i övriga
              landet går det inte bra.
            </seg>
            <seg xml:id="i-53b7b0bb3b3e1544-0">
              Fru talman! Det finns mycket annat att säga. Jag ska ta upp en
              reservation som Miljöpartiet har skrivit. Den handlar om beskattningen
              av vindkraftverk. Socialdemokraterna är lite inne på samma tanke
              fast inte så utpräglat, och det är två olika frågor. Miljöpartiet
              vill att vindkraftverk ska beskattas i de kommuner där de står.
              Varför bara vindkraftverk? Varför ska inte Volvo bara skatta i
              Göteborg? Scania skulle kunna skatta bara i Södertälje, såvida
              det inte flyttas till Wolfsburg helt plötsligt.
            </seg>
            <seg xml:id="i-db2ca6a9402beb45-0">
              Någon ordning och reda måste det vara på Miljöpartiets företagsbeskattning.
              Ni kan väl inte ha en särskild ordning för vindkraftverk så att
              de beskattas bara i vissa kommuner? Det är en helt bisarr ståndpunkt.
            </seg>
            <seg xml:id="i-ef73cf32642abc9f-0">
              Gemensamt med Socialdemokraterna diskuterar Miljöpartiet en annan
              sak, nämligen hur beskattningen av vindkraft ska tas ut. Man kan
              diskutera om Skatteverket har exakt rätt utformning av detta –
              det kan jag också vara fundersam över – och Skatteverket arbetar
              med vad som är rätt pris för det.
            </seg>
            <seg xml:id="i-982c32a854dc4a0b-0">
              Uttagsbeskattningen är dock viktig att hålla fast vid. Den kom
              redan 1928 och har fungerat väl. Vi ska se till att inte införa
              särskilda skattefrälsen för dem som äger här i landet, till exempel
              livsmedelshandlare, oljehandlare eller vad det kan vara.
            </seg>
            <seg xml:id="i-31d0bb9f38934bad-0">
              Fru talman! Jag ska hoppa över tonnagebeskattningen i det här
              anförandet. Jag vill ge Claes-Göran Brandin från Socialdemokraterna
              ett stort erkännande, för 2004 drev han fram att vi skulle få
              en ordentlig utredning om detta. Det kommer att bli en bra lösning
              så småningom.
            </seg>
            <seg xml:id="i-5c6f6e90c83def7b-0">
              När det gäller boendebeskattning, fru talman, talar Socialdemokraterna
              mycket om att det ska vara lika beskattning. Då måste man ställa
              frågan: Hur ska man göra med ränteavdragen?
            </seg>
            <seg xml:id="i-6bfe562ba55b5271-0">
              Jag hör bara på ena örat, men jag lyssnar bra med det. Jag hörde
              Magdalena Andersson säga att man inte ska göra något åt räntebidragen.
              Därför har jag en fråga till Leif Jakobsson, som sade att man
              ska göra något åt dem: Om man inte ska ändra räntebidragen, vad
              ska man göra för att få likställighet mellan de olika boendeformerna?
            </seg>
            <seg xml:id="i-dbe7d02572d29f73-0">
              Magdalena Andersson utesluter att göra något åt ränteavdragen.
              Hur ska man då gå till väga?
            </seg>
          </u>
          <note type="speaker" xml:id="i-9d331a656f0b48f9-0">
            Anf. 73 KARIN NILSSON (C):
          </note>
          <u who="ulrik_nilsson_f7792c" xml:id="i-1884a953f8def2a1-0">
            <seg xml:id="i-f5eb956670de3205-0">
              Fru talman! I de motionsbetänkanden vi behandlar i utskotten
              betar vi av en mängd motioner som ramlat in under höstens motionstid.
              Motionerna är skrivna av enskilda riksdagsledamöter och ofta ganska
              spridda. Det är rätt svårt att få grepp om de olika partiernas
              egentliga åsikt eller politik inom de aktuella områden vi tar
              upp.
            </seg>
            <seg xml:id="i-203d1149ce20be88-0">
              Det går ändå läsa ut en del åsiktsyttringar och även tydliga
              skiljelinjer i motionerna. Några alliansledamöter skriver motioner
              som innehåller olika förslag till lösningar för att öka tillgången
              på kapital i företagen.
            </seg>
            <seg xml:id="i-0ba9f086b8967064-0">
              Företagen föreslås till exempel få tillgång till investeringskapital
              i form av skattefria etableringskonton eller kunna använda fonderade
              medel flexiblare eller utjämna skatten mellan olika år.
            </seg>
            <seg xml:id="i-2908f62f59360ad4-0">
              Dessa motioner bemöter utskottet med positiva ord om hur viktigt
              det är att främja tillgången på kapital, framför allt för de små
              företagen. Man räknar upp exempel på vad som gjorts de senaste
              åren: 2007 slopades förmögenhetsskatten, och för drygt tre månader
              sedan infördes investeraravdraget, som innebär en skattelättnad
              för enskilda personer som vill investera i mindre företag. Det
              är ett beslut som jag personligen är väldigt stolt över att ha
              varit med om att lägga grunden för.
            </seg>
            <seg xml:id="i-62175d6c9a83c3b3-0">
              Den direkta motsatsen till dessa motioner kommer från två miljöpartister
              som vill återinföra såväl arvsskatten och gåvoskatten som förmögenhetsskatten.
              Vi hörde här från talarstolen att Vänstern också vill återinföra
              fastighetsskatten på den orimliga nivå den hade före regeringsskiftet
              2006.
            </seg>
            <seg xml:id="i-58ccd05031b41f8b-0">
              Jag säger bara att det är tur för företagen, jobben och fastighetsägarna
              i Sverige att vi har den regering vi har. Jag hoppas att det förblir
              så.
            </seg>
            <seg xml:id="i-4037d96f1eb971c8-0">
              Fru talman! Visst finns det andra motioner även från Miljöpartiet
              som jag skulle ha betydligt enklare att fördra, även om Gunnar
              Andrén var väldigt tydlig med att han tog avstånd från dem. Flera
              av mina partikamrater motionerar med idéer som har samma inriktning
              som Miljöpartiets reservation, nämligen att föra över den statliga
              fastighetsskatten på vindkraft till regional nivå. Vi har dessutom
              ett stämmobeslut som går i den riktningen.
            </seg>
            <seg xml:id="i-487f37296a9f113b-0">
              Jag är samtidigt väldigt medveten om att detta skulle komplicera
              skattesystemet otroligt mycket. Om man inför flera nya regionala
              skattebaser skulle det förmodligen bli aktuellt att se över det
              kommunala skatteutjämningssystemet i grunden.
            </seg>
            <seg xml:id="i-565ad5ad6796c441-0">
              Jag kan dock inte låta bli att respektera många landsbygdskommuners
              vilja att kunna få tydliggöra för hela landet vad de faktiskt
              bidrar till med sina lokala resurser i stället för att skicka
              i väg pengarna till statskassan. Sedan får de stå med mössan i
              hand för att få statliga bidrag eller betraktas som bidragstagare
              av storstadskommunerna i samband med allt tjabb det innebär att
              jobba fram nya beslut om det nya kommunala skatteutjämningssystemet.
            </seg>
            <seg xml:id="i-b564ae06b7cf38bd-0">
              Samtidigt vet de att de står för stora delar av landets betydelsefulla
              resurser i form av malm, vattenkraft och vindkraft. Men det är
              som sagt en oerhört komplicerad skattefråga. Som jag ser det måste
              den tas i ett mycket större sammanhang än i en motionsbehandling.
            </seg>
            <seg xml:id="i-b72944fde1e20c7e-0">
              Fru talman! I betänkandet har jag själv en motion angående tillämningen
              av reglerna för rationaliseringsförvärv av skogsfastigheter. Gunnar
              Andrén nämnde det i sitt anförande. Egentligen är jag inte ute
              efter ny lagstiftning på området. Men jag ser ett stort behov
              av att regeringen blir uppmärksam på hur Skatteverket egenmäktigt
              har tillåtits att förändra reglerna det senaste året.
            </seg>
            <seg xml:id="i-81fc34a15b8a21be-0">
              Skatteverket har infört nya regler för att de vill uppnå en likvärdig
              ärendehantering i landet. Det är självklart en lovvärd ambition
              som givetvis bör gälla såväl denna som många andra skattefrågor.
            </seg>
            <seg xml:id="i-92cca94bf3ed5931-0">
              Men när Skatteverket sätter ned foten behöver de ju inte ta i
              så de spricker. Skogsavdraget är ett regelverk som syftar till
              att möjliggöra för enskilda skogsägare att köpa skogsfastigheter
              utan att köparen själv har hela köpeskillingen att tillföra med
              eget kapital.
            </seg>
            <seg xml:id="i-3698907c7ccdc849-0">
              Genom att under fem år få möjligheter att avverka och sälja virke
              och göra skogsavdrag för upp till halva köpeskillingen för skogen
              skjuts beskattningen av denna summa upp tills fastigheten säljs
              nästa gång. Om köpet godkänns som så kallat rationaliseringsförvärv
              kan hela summan för upplåtelse av avverkningsrätt användas som
              underlag för skogsavdrag, i annat fall bara halva summan.
            </seg>
            <seg xml:id="i-2ddf0e21797e81f7-0">
              Då en närliggande fastighet med skogsmark blir till salu handlar
              det oftast om miljonbelopp redan vid rätt små skogsarealer. Då
              är tolkningen av rätten till skogsavdrag utifrån rationaliseringsförvärv
              helt avgörande för om det går att genomföra en affär. Problem
              uppstår om detta inte godkänns.
            </seg>
            <seg xml:id="i-d3c93414fcdb7457-0">
              Jag har ett exempel från mitt län, där en affär hade avslutats.
              Sedan blev lagstiftningen känd, och det ställde till stora problem.
              Det är den lagstiftningen Skatteverket vill tillämpa.
            </seg>
            <seg xml:id="i-5311faad01d7f7b6-0">
              Sedan februari 2013 har Skatteverket en ny arealmässig tolkning
              av vad de anser är att betrakta som rationaliseringsförvärv av
              skogsfastigheter: En brukningsenhet som har en storlek på åtminstone
              400 hektar produktiv skogsmark får anses vara rationell. Om tidigare
              ägd fastighet arealmässigt motsvarar en rationell brukningsenhet
              kan förvärvet inte anses utgöra ett rationaliseringsförvärv.
            </seg>
            <seg xml:id="i-84552dd85af9ac0c-0">
              Gränsen ligger där. Om man ligger under eller över och om det
              ska betraktas som ett sådant förvärv beror var man hamnar efter
              köpet. Den bedömningen har varit olika över landet, och det är
              klart att det inte har varit perfekt. Länsstyrelserna har varit
              behjälpliga med att bedöma vad som har varit rationaliseringsförvärv,
              och jag tycker att det lokala inflytandet har varit bra i sammanhanget.
            </seg>
            <seg xml:id="i-76fa7ed9cc22110c-0">
              Fru talman! Det finns givetvis behov av en likvärdig bedömning,
              men en nivå på 400 hektar verkar orimligt hög. Den nya tolkningen
              omöjliggör för vanliga skogsägare att finansiera sina skogsköp.
              De privatägda skogsfastigheterna hemma hos mig i Småland ligger
              på kanske 40–50 hektar i snitt, alltså en tiondel av det man nu
              har tagit med.
            </seg>
            <seg xml:id="i-baf995bcac025fb0-0">
              Arbetet i den egenägda skogen är ofta ett viktigt ben i försörjningen
              på landsbygden och utgör många gånger ett värdefullt komplement
              till lantbruket eller annan lokal verksamhet.
            </seg>
            <seg xml:id="i-7731d9184b26713e-0">
              Den nya tolkning som Skatteverket gör gagnar enbart sågverkens
              inköp av mark och bildandet av bolagsskogar och har totalt mist
              sitt värde för vanliga skogsägare.
            </seg>
            <seg xml:id="i-d2c28dbce06574f1-0">
              Mitt syfte med motionen är att visa på det orimliga i Skatteverkets
              nya bedömning. Det måste skapas en enkelhet och förutsägbarhet
              i situationen där 100-procentsregeln ska användas vid skogsförvärv
              som gagnar aktivt brukande på landsbygden och där alla behandlas
              enligt samma regler när det gäller det som i dag benämns rationaliseringsförvärv.
            </seg>
            <seg xml:id="i-2637cc87d68faafd-0">
              I sitt svar förutsätter utskottet att regeringen följer utvecklingen
              och vid behov ser över regelverket. Jag är tacksam för det svaret.
            </seg>
            <seg xml:id="i-6128b222837748bb-0">
              Fru talman! I en del frågor skulle jag velat komma längre, men
              jag yrkar ändå avslag på samtliga motioner och bifall till utskottets
              förslag.
            </seg>
          </u>
          <note type="speaker" xml:id="i-fbe72c1eea7def3c-0">
            Anf. 74 ANNIKA LILLEMETS (MP):
          </note>
          <u who="annika_lillemets_d743a3" xml:id="i-880f3e37a3dfb418-0">
            <seg xml:id="i-054c380bc9d785b1-0">
              Fru talman! Skatt efter bärkraft är en viktig princip. Det är
              från fördelningspolitiska utgångspunkter rimligt att den som har
              det bättre ställt ekonomiskt bidrar mer till det gemensamma än
              den som har det sämre. Varför skulle arv av stora förmögenheter,
              som per definition har skapats av någon eller några andra, lämnas
              obeskattade, medan förvärvsinkomster och avkastning på eget sparkapital
              beskattas?
            </seg>
            <seg xml:id="i-823c7b72a2cd176a-0">
              Sverige saknar sedan 2005 helt arvsskatt. Skatten, som beräknades
              på mottagarens arvslott, var progressiv i två avseenden. Större
              arvslotter beskattades med en högre skattesats än mindre, och
              mindre närstående arvs- och testamentstagare beskattades hårdare
              än närstående. Gåvoskatt togs också ut på egendom som gavs bort.
            </seg>
            <seg xml:id="i-e982f9e8a72f45a5-0">
              Att arvsskatt skulle komplicera generationsskiften i familjeföretag
              är inte ett övertygande argument mot den, för så behöver det inte
              vara, om skatten är klokt utformad. Det går naturligtvis att införa
              undantagsbestämmelser avseende näringstillgångar.
            </seg>
            <seg xml:id="i-1253c412acc98227-0">
              I USA, med sitt goda företagsklimat, betraktas arvsskatt som
              självklar. Den hållningen har sina ideologiska rötter i den amerikanska
              självständighetsförklaringen och dess tankar om alla människors
              lika värde. Där finns också en intressant lagstiftning som gör
              det skattemässigt gynnsamt att testamentera familjeföretag till
              anställda. Detta anses ha bidragit till den höga andelen löntagarägande
              i amerikanska företag. Faktum är att uppemot tio miljoner amerikaner
              arbetar i mer eller mindre löntagarägda företag.
            </seg>
            <seg xml:id="i-51de0aeee6eddf87-0">
              Tillsammans med Valter Mutt har jag därför i en enskild motion
              – som alltså vi två står för, inte Miljöpartiet i stort – föreslagit
              att arvsskatt återinförs i Sverige, utformad så att arv mellan
              makar och sambor undantas och så att den inte försvårar övertagande
              av företag och sådant, eventuellt kompletterad med återinförande
              av gåvoskatt, om det behövs för att motverka stora förmögenhetsöverföringar
              inom en familj i skatteplaneringssyfte. Det kan vara väl värt
              att studera exempelvis de amerikanska lösningarna.
            </seg>
            <seg xml:id="i-993a3160f49a919c-0">
              Valter Mutt och jag föreslår också i samma motion att riksdagen
              uppmanar regeringen att presentera ett lagförslag om återinförande
              av förmögenhetsskatt i Sverige. Den avskaffades 2007. Motivet
              var bland annat att skatten ansågs försämra riskkapitalförsörjningen
              i landet, då förmögna individer skulle välja att flytta sina pengar
              utomlands. Men 2005 gav förmögenhetsskatten ändå närmare 5 välbehövliga
              miljarder i intäkt till statskassan och 2006 nästan 6 miljarder.
            </seg>
            <seg xml:id="i-44599243b08f1354-0">
              Med tanke på att de ekonomiska klyftorna har ökat dramatiskt
              i Sverige och att inkomstskatten under alliansregeringens styre
              har sänkts kraftigt för den del av befolkningen som har höga inkomster
              från förvärvsarbete, är reformer som syftar till ökad progressivitet
              i skatteskalan väl motiverade.
            </seg>
            <seg xml:id="i-f912b4649ae81b76-0">
              Självklart krävs en ordentlig utredning om utformningen av arvs-,
              gåvo- och förmögenhetsskatt, så att det inte slår fel på något
              sätt. Men lämpligt utformad förmögenhetsskatt och arvsskatt är
              reformer som kan bidra till att minska de ekonomiska klyftorna
              vad gäller inkomster och förmögenheter i Sverige och vända trenden.
            </seg>
            <seg xml:id="i-3b335c20afd0d2d2-0">
              Valter Mutts och min motion fick inte stöd den här gången, men
              jag hoppas naturligtvis att frågorna kommer att väckas igen framöver.
            </seg>
          </u>
          <note type="speaker" xml:id="i-451718cdcb6af843-0">
            Anf. 75 ULF BERG (M) replik:
          </note>
          <u who="ulf_berg_15a2cc" xml:id="i-12dbaefa076acc7b-5">
            <seg xml:id="i-211c2e19c564e725-0">
              Fru talman! Det är intressant att ett enigt skatteutskott såg
              till att avskaffa arvs- och gåvoskatten. Huruvida det är hela
              Miljöpartiet eller bara Annika Lillemets som driver den här frågan
              kan vi fundera lite över, men med tanke på de rödgrönas vilja
              att höja skatter antar jag att både Socialdemokraterna och Vänsterpartiet
              tycker att det här är ett väldigt innovativt förslag.
            </seg>
            <seg xml:id="i-33c867cbb0be0bbd-0">
              Detta är absolut inget som vi ska ha tillbaka. Detta driver en
              enorm skatteplanering. Vi vet att man flyttade aktieinnehav från
              A-aktier till O-aktier och liknande och gjorde allt för att kringgå
              den här typen av lagstiftning. Det var också mycket svårt när
              ett företag skulle gå vidare inom släkten. Då blev det uppenbara
              problem.
            </seg>
            <seg xml:id="i-a345ef7f7059f8e1-0">
              När det gäller förmögenhetsskatten på 5–6 miljarder vet vi i
              dag att den drev enormt mycket kapital ut ur landet. Det var kapital
              som hade gjort betydligt mer nytta om det hade stannat här i Sverige
              och se till att skapa nya företag som ger nya jobb och nya skatteintäkter.
              Vi har väl aldrig haft så höga skatteintäkter som vi har i dag,
              tack vare att det är så många som jobbar. Vår jobbpolitik har
              varit mycket framgångsrik.
            </seg>
            <seg xml:id="i-dd425dafc9ba213e-0">
              Det vore som sagt otroligt olyckligt om vi skulle få tillbaka
              arvs-, gåvo- och förmögenhetsskatten. Jag misstänker att det är
              den återställaren som vi kommer att få se. Men det ger inga extra
              skattepengar utan sätter bara fart på skatteplanering och flytt
              av pengar utanför Sveriges gränser igen.
            </seg>
            <seg xml:id="i-4c2ecdf4cdfa3799-0">
              Hur tänker ni motverka de svåra problem som fanns med tidigare
              lagstiftning?
            </seg>
          </u>
          <note type="speaker" xml:id="i-0ec116e705957489-0">
            Anf. 76 ANNIKA LILLEMETS (MP) replik:
          </note>
          <u who="annika_lillemets_d743a3" xml:id="i-880f3e37a3dfb418-1">
            <seg xml:id="i-2dc7620374a32d28-0">
              Fru talman! Låt mig till att börja med upprepa att detta är en
              enskild motion. Det är Valter Mutts och mitt förslag – inte ett
              förslag från Miljöpartiet som parti utan bara ett förslag från
              oss två. Jag vill vara tydlig med det.
            </seg>
            <seg xml:id="i-643daa54f883d5be-0">
              I USA lyckas man uppenbarligen lösa detta med generationsskiften
              och att ta över familjföretag och även att testamentera familjföretag
              till de anställda. Det tycker jag är intressant. Jag kan inte
              detaljerna, men detta är verkligen något som man borde titta på,
              och det skulle säkerligen kunna bli framgångsrikt också här i
              Sverige. Inget säger ju att vi skulle utforma de här skatterna
              på exakt samma sätt som de såg ut tidigare.
            </seg>
            <seg xml:id="i-ef6a9abf7f34d60f-0">
              Det finns en rättviseaspekt i det hela. Har man det gott ställt
              bör man bidra mer än om man inte har mycket pengar att röra sig
              med, vare sig det handlar om inkomster eller förmögenheter. Det
              är en oerhört viktig princip, där man bör vända på alla stenar
              för att se hur vi kan vända den utveckling som alliansregeringen
              har drivit så hårt, att öka skillnaderna mellan människor, att
              göra rika rikare och fattiga fattigare. Då kan vi inte bara lämna
              de här skatterna och inte titta på dem.
            </seg>
            <seg xml:id="i-ac24ca45e5e92c32-0">
              Skatteflykt är ett stort problem. Där tror jag att vägen framåt
              är att jobba med skatteparadis, att hindra att pengar går dit.
              Det handlar om internationellt samarbete, helt enkelt, att det
              inte blir så lätt att smita.
            </seg>
            <seg xml:id="i-ec9b0a6460cd3896-0">
              Visst finns det en risk. Men det är ändå värt att försöka få
              tillbaka de här skatterna, som kan minska klyftorna.
            </seg>
          </u>
          <note type="speaker" xml:id="i-8241921219351534-0">
            Anf. 77 ULF BERG (M) replik:
          </note>
          <u who="ulf_berg_15a2cc" xml:id="i-12dbaefa076acc7b-6">
            <seg xml:id="i-750936bf59e1ce8d-0">
              Fru talman! Tack, Mats Pertoft, för att det är du som sitter
              i skatteutskottet, så att jag inte glömmer det!
            </seg>
            <seg xml:id="i-009fda37a5bc1b8b-0">
              Det är intressant att Miljöpartiet tycker att ju mer slösaktig
              jag är, desto mer ska jag gynnas. Om jag är sparsam, sparar pengar
              och inte kör omkring med bilar och annat, då ska helt plötsligt
              mina anhöriga straffbeskattas. Det är en intressant drivkraft.
            </seg>
            <seg xml:id="i-6deddd51a85e6dbc-0">
              Det andra som är mycket intressant är att Miljöpartiet strävar
              efter USA:s skattenivå. Man måste ju titta på USA:s skattetryck
              över huvud taget. Jag uppfattar nog att det är något lägre än
              i Sverige. Är det en rejäl skiftning där?
            </seg>
            <seg xml:id="i-1dc15415fc0ed212-0">
              När det gäller skatteparadis: Det fanns inga informationsutbytesavtal
              tidigare, utan det är alliansregeringen som har gjort ett jobb
              ihop med – det ska ärligt sägas – även andra länder för att få
              bort skatteparadis. Enligt Skatteverkets besked till mig för ett
              par månader sedan finns det ungefär tre länder kvar som man skulle
              vilja ha informationsutbytesavtal med. Sedan är det slut på skatteparadisen
              – då når Skatteverket alla som försöker flytta pengar. De kan
              följa penningströmmarna och ser också att fler och fler ger upp
              om att flytta sina pengar och frivilligt ser till att skatta fram
              sina pengar och göra frivilliga rättelser. En bra bit över 1 miljard
              kronor har kommit till staten i skatteintäkter tack vare det.
            </seg>
            <seg xml:id="i-0fd88c0f2d47afd9-0">
              Låt oss hoppas att det förblir en enskild partimotion och inte
              MP-politik!
            </seg>
          </u>
          <note type="speaker" xml:id="i-82144bac52b56bd5-0">
            Anf. 78 ANNIKA LILLEMETS (MP) replik:
          </note>
          <u who="annika_lillemets_d743a3" xml:id="i-880f3e37a3dfb418-2">
            <seg xml:id="i-45a71aa66fa44a9f-0">
              Fru talman! Jag vill först uppmana Ulf Berg att hålla sig till
              saken. När har jag sagt att vi skulle ha USA:s skattesystem eller
              skattenivå? Det ska vi absolut inte ha. Jag talar om just precis
              den här lagstiftningen, att man har arvsskatt och en lagstiftning
              som gör det skattemässigt gynnsamt att testamentera familjeföretag
              till de anställda. Det har lett till en väldigt intressant utveckling
              med många företag som är mer eller mindre löntagarägda och en
              lösning för dem som äger dessa företag. Detta verkar uppenbarligen
              fungera ganska bra och är värt att studera här i Sverige också.
            </seg>
            <seg xml:id="i-d91fe537c79a32ac-0">
              Jag tycker att det är bra att motverka skatteparadis. Det är
              synd att vi inte har kommit ännu längre. Men jag tror att vägen
              att gå är att man ska minska möjligheterna att smita och att man
              ska samarbeta internationellt.
            </seg>
            <seg xml:id="i-31bb2f3e7149cfe0-0">
              Det är synd att riksdagen inte har ställt sig bakom tidigare
              motioner som jag har varit med och skrivit om att man ska uppmuntra
              och stödja kommuner som vill gå före i offentlig upphandling och
              välja att inte handla från företag som har med dessa skatteparadis
              att göra och som alltså aktivt försöker smita. Det är dålig ekonomisk
              hushållning, vilket man inte ska ägna sig åt enligt kommunallagen.
            </seg>
            <seg xml:id="i-f74d7284df040d59-0">
              Jag konstaterar också att Ulf Berg inte har kommenterat det som
              jag tog upp om orättvisor. Ska inte den som har mer bidra mer
              till det gemensamma? Det är naturligtvis inte bara i USA utan
              i många andra länder som man har arvs- och förmögenhetsskatt.
              Tycker inte Ulf Berg att det är angeläget att man på olika sätt
              – detta löser inte alla problem – försöker minska klyftorna mellan
              fattiga och rika och inte öka dem, som nu sker?
            </seg>
          </u>
          <note type="speaker" xml:id="i-61b2d04757e4054a-0">
            Anf. 79 FREDRIK SCHULTE (M):
          </note>
          <u who="fredrik_schulte_6d2a2e" xml:id="i-fc686d9e9c54617a-0">
            <seg xml:id="i-37fc2918950a479f-0">
              Fru talman! Jag hade egentligen inte tänkt delta i den här debatten.
              Men det var ett par inlägg från Jacob Johnson som gjorde att jag
              kände mig tvingad att göra det. Det var tre saker som Jacob Johnson
              påstod som var direkt felaktiga och grundlösa och som jag skulle
              vilja ta upp här.
            </seg>
            <seg xml:id="i-d1290fbb88ff8338-0">
              Jag ska börja med det första. Jacob Johnson var mycket upprörd
              över att det är skillnader i skattesystemet – att vi har ett dualt
              skattesystem – och att man skattar mycket mindre för bolags- och
              kapitalinkomster än för inkomst av tjänst, alltså det som gäller
              den vanliga arbetstagaren.
            </seg>
            <seg xml:id="i-6c9be2d8549b9f21-0">
              Då skulle jag vilja säga att jag faktiskt håller med Jacob Johnson
              om att det är principiellt fel. Skatterna borde vara så likvärdiga
              som möjligt, och skatteuttaget borde vara så likvärdigt som möjligt.
              Men verkligheten ser ut på ett sådant sätt att det är mycket enkelt
              för företag att flytta utomlands. Det är mycket enkelt för entreprenörer
              att flytta till andra sidan Östersjön, till Tyskland, till England
              eller till något annat europeiskt land som har väsentligt lägre
              kapitalskatter. Därför har bolagsskatterna och kapitalskatterna
              sjunkit kraftigt under de senaste åren. Det är kanske principiellt
              tråkigt att det är på det sättet, men det är en verklighet som
              vi måste förhålla oss till om vi ska behålla vårt välstånd och
              om företagen inte ska fly från landet.
            </seg>
            <seg xml:id="i-6d4b0425697bf1d5-0">
              Då kommer jag till det intressanta. Om Jacob Johnson är så upprörd
              över detta, vad gör då hans eget parti för att komma till rätta
              med det? Det är enkelt. Om det är skillnad mellan kapitalbeskattning
              och inkomstbeskattning måste man antingen kraftigt höja kapitalbeskattningen
              eller kraftigt sänka inkomstskatten. Vad föreslår då Vänsterpartiet
              i sin senaste budgetmotion? Jag ska läsa högt ur Vänsterpartiets
              egen budgetmotion där man kan läsa följande:
            </seg>
            <seg xml:id="i-5cfcce98ddba5051-0">
              Höjningar av skatter på arbete, 30,1 miljarder, höjningar av
              indirekta skatter på arbete, 22,6 miljarder, höjningar av skatter
              på kapital, 12,6 miljarder.
            </seg>
            <seg xml:id="i-92e41956afb5de1c-0">
              Vänsterpartiet ökar alltså denna skillnad och gör det ännu dyrare
              att arbeta. Vänsterpartiet ökar skatteklyftan mellan inkomst av
              tjänst och inkomst av kapital. Sedan går Jacob Johnson, mot bättre
              vetande, upp i talarstolen och argumenterar för att det är en
              politik som vi har ställt till med. Men han företräder ett parti
              som gör precis det motsatta.
            </seg>
            <seg xml:id="i-9b61dc07204da936-0">
              Jag skulle gärna vilja höra från Jacob Johnson hur han får detta
              att gå ihop. Jag skulle också gärna vilja höra från honom om han
              kan lova att man när det gäller de 90 miljarder som Vänsterpartiet
              vill höja skatterna med inte kommer att höja några inkomstskatter
              utan bara kommer att höja bolagsskatterna för att utjämna denna
              skillnad. Nu tror jag inte att Jacob Johnson kommer att begära
              replik – vi kan inte se att han har gjort det än – därför att
              han vet att han är ute och cyklar på denna punkt.
            </seg>
            <seg xml:id="i-73ee6b075ae0a707-0">
              Jag kommer inte att hinna ta upp alla mina punkter eftersom det
              här tog lite längre tid än jag räknat med. Men jag måste säga
              att det är mycket anmärkningsvärt att Jacob Johnson säger att
              det är lite tveksamt hur det går för Sverige nu. Tidigare har
              Anders Borg talat om att det finns reformutrymme men att man nu
              måste spara i ladorna och finansiera reformer krona för krona.
            </seg>
            <seg xml:id="i-76298827dfa163f7-0">
              Men, Jacob Johnson, det fungerar på det sättet att det är i goda
              tider som man sparar och i dåliga tider som man stimulerar ekonomin.
              Nu har vi haft en lång period av ekonomisk nedgång i världsekonomin,
              vilket har gjort att vi har varit tvungna att stimulera ekonomin.
              Nu när vi ser bättre tider framför oss måste vi se till att spara
              i ladorna.
            </seg>
            <seg xml:id="i-0b3fe0fd9be1beb6-0">
              Jacob Johnson har fått ekonomisk teori helt uppochnedvänd. Jag
              varnar därför väljarna: Låt inte detta parti få något inflytande
              över Sveriges politik! De har uppenbarligen inte koll på detta.
            </seg>
          </u>
          <note type="speaker" xml:id="i-c6342738eb572f56-0">
            Anf. 80 JACOB JOHNSON (V) replik:
          </note>
          <u who="jacob_johnson_31d6eb" xml:id="i-e346cc059cda9831-2">
            <seg xml:id="i-f90c1c47072b0894-0">
              Fru talman! Det är trevligt att Fredrik Schulte läser Vänsterpartiets
              budgetmotion och redogjorde för de skatteförslag som vi har lagt
              fram. Nu måste man jämföra dessa siffror med de skattebaser som
              vi talar om. Skattebasen för arbetsinkomster är mycket större
              än skattebasen för kapitalinkomster. Relativt sett, Fredrik Schulte,
              innebär våra förändringar en större höjning av kapitalskatterna
              än skatterna på arbetsinkomster.
            </seg>
          </u>
          <note type="speaker" xml:id="i-c7f9f862d1d2b10e-0">
            Anf. 81 FREDRIK SCHULTE (M) replik:
          </note>
          <u who="fredrik_schulte_6d2a2e" xml:id="i-fc686d9e9c54617a-1">
            <seg xml:id="i-5af0f49557c33bf4-0">
              Fru talman! Jag gjorde en överslagsräkning på detta, och det
              stämmer inte. Tack vare att vi har sänkt inkomstskatterna så pass
              mycket blir den reella effekten av de förändringar som ni föreslår
              att klyftan ökar. Ni har uppenbarligen inte räknat på er politik.
            </seg>
            <seg xml:id="i-fcfd4ec6dfa14c70-0">
              Skulle vi inte kunna få ett tydligt besked från Jacob Johnson
              om att ni kommer att sträva efter att minska skillnaden och att
              ni beträffande de 90 miljarder som ni vill höja skatterna med
              inte kommer att öka detta gap och att ni inte kommer att se till
              att brandskatta vanligt folk som jobbar – sjuksyrran, vårdbiträdet
              och så vidare? Kan du dyrt och heligt lova det, Jacob Johnson?
            </seg>
            <seg xml:id="i-e84fe86f2509d230-0">
              Jag skulle vilja få ett klargörande från Jacob Johnson. Jag vet
              att det är flera företrädare för Vänsterpartiet som har varit
              ute och cyklat i denna fråga. Därför vore det klädsamt om Jacob
              Johnson ger ett svar. Tycker ni att man ska stimulera ekonomin
              i goda tider och spara i dåliga tider? Är det så man ska tolka
              ditt inledningsanförande när du säger att det går dåligt för Sverige
              och att man nu måste finansiera reformer krona för krona? Är det
              så det ska tolkas? Går ni fullständigt på tvärs med ekonomisk
              teori, och går ni fullständigt på tvärs med era framtida koalitionspartner
              i Socialdemokraterna och Miljöpartiet och menar att det är uppochnedvända
              världen som gäller?
            </seg>
          </u>
          <note type="speaker" xml:id="i-786937fbf6c37997-0">
            Anf. 82 JACOB JOHNSON (V) replik:
          </note>
          <u who="jacob_johnson_31d6eb" xml:id="i-e346cc059cda9831-3">
            <seg xml:id="i-e8d897df5f9c04c0-0">
              Fru talman! Jag ska börja med den sista frågan om vi är för en
              keynesiansk politik. Ja, det är vi. Sedan har vi ett annat överskottsmål
              än Alliansen och Socialdemokraterna har.
            </seg>
            <seg xml:id="i-195d7cdf8d7c06f6-0">
              Det är klart att man ska stimulera ekonomin. Men jag lyfte i
              mitt inledningsanförande fram motsatsen mellan att bankerna gick
              med 90 miljarder i överskott och att Anders Borg lämnar en prognos
              om ett offentligt underskott på 70 miljarder. Det var poängen
              i mitt huvudanförande.
            </seg>
            <seg xml:id="i-2d5d2b3cb2f8c5f1-0">
              När det gäller vår framtida skattepolitik kan jag nog garantera
              att vi kommer att vara det parti som tydligast har en profil för
              en höjning av kapitalskatterna.
            </seg>
            <seg xml:id="i-3b800d50c4ae2862-0">
              Beträffande beskattning av arbetsinkomster kan jag också informera
              Fredrik Schulte om att Vänsterpartiets politik inte innebär några
              höjningar på förvärvsinkomster under 30 000 kronor i månaden,
              alltså för flertalet av dem som har en anställning i dag.
            </seg>
          </u>
          <note type="speaker" xml:id="i-c58989b4ecd1215f-0">
            Anf. 83 FREDRIK SCHULTE (M) replik:
          </note>
          <u who="fredrik_schulte_6d2a2e" xml:id="i-fc686d9e9c54617a-2">
            <seg xml:id="i-5fe502a7d026d4cd-0">
              Fru talman! Jag kan glädja alla dem som lyssnar på debatten med
              att jag kommer att lägga upp Jacob Johnsons anförande, det som
              han höll i talarstolen, på Youtube. På så sätt kan folk se och
              höra vad han sade, se och höra hur uppenbart det är att han nu
              backar och ändrar åsikt. Fine, sådan är politiken!
            </seg>
            <seg xml:id="i-5515140b378ea63e-0">
              Det mest intressanta är dock att få klarhet i vad Vänsterpartiet
              kommer att föreslå när de lägger fram sin vårmotion. De ska höja
              skatterna med 90 miljarder. Det ska bli intressant att skärskåda
              förslaget, och jag kan lova att jag kommer att ställa Jacob Johnson
              till svars. Det kommer nämligen att bli precis motsatsen till
              det som han här står och argumenterar för. Jag är övertygad om
              att vi kommer att få se ett budgetförslag från Vänsterpartiet
              där vanligt folk drabbas, där skillnaderna mellan inkomstskatter
              och kapitalskatter ökar. Det han står och säger i talarstolen
              är rent hyckleri.
            </seg>
          </u>
          <note xml:id="i-3f47cc2db45d1707-2">
            Överläggningen var härmed avslutad.
          </note>
          <note xml:id="i-347ea7109aa34337-0">
            11 § Punktskatter
          </note>
          <note type="speaker" xml:id="i-26670fff40e484aa-0">
            Anf. 84 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-3690cbbf0d78188e-0">
            <seg xml:id="i-2072ffb9bd47a46e-0">
              Fru talman! Jag skulle vilja börja med att yrka bifall till reservation
              5. Vi står naturligtvis bakom samtliga reservationer i ärendet,
              men för tids vinnande yrkar jag bifall endast till reservation
              5.
            </seg>
            <seg xml:id="i-5fe7e3631b2ff29b-0">
              Sverige är ett litet land till yta och invånarantal. Samtidigt
              är det ett land rikt på naturresurser. Jag kommer själv från Norrbotten
              där malmen och skogen är viktiga tillgångar för länet, men de
              har också stor betydelse för landet. Jag brukar dock framhålla
              att den viktigaste naturresursen vi har i Norrbotten är människor
              som vill leva och bo där.
            </seg>
            <seg xml:id="i-ae67c3b055ad2493-0">
              I betänkandet behandlas motioner som har med gruvskatt att göra,
              och jag tänkte uppehålla mig en stund vid det. Vi har ett särskilt
              yttrande på området. Diskussionen om gruvskatt är ingenting nytt.
              Med jämna mellanrum kommer diskussionen om lokala och regionala
              skatter upp, och det är inte särskilt märkligt. Vi har i Sverige
              ett skatteutjämningssystem som syftar till att fördela resurser
              både vad gäller tid och geografi, ett system som vi socialdemokrater
              anser inte bör undergrävas genom att införa kommunala och regionala
              skatter.
            </seg>
            <seg xml:id="i-bca0e410c1f11e82-0">
              När det kommer till diskussionen om gruvskatten och dess uppkomst
              finns där några saker som jag skulle vilja ta fasta på. Det första
              handlar om hållbar gruvdrift. Det betyder att gruvdriften ska
              ta hänsyn till såväl biologiska och sociala som kulturella värden.
              Det är förmånligt att etablera gruvor i Sverige, av flera skäl,
              och det vill vi att det ska vara. Samtidigt är det viktigt att
              de som vill etablera gruvverksamhet tar hänsyn till andra näringar
              och framför allt till miljön. Dessutom är det viktigt att de bedriver
              verksamheten på ett sådant sätt att de tar ansvar för framtida
              generationer. Den mineralavgift som nu betalas och delas mellan
              markägare och stat är viktig. Fördelning och storlek kan naturligtvis
              diskuteras, så även försäkringar för att återställa marken efter
              att gruvdriften har upphört.
            </seg>
            <seg xml:id="i-4110f56f9e3e0db5-0">
              Det andra som jag vill ta fasta på kopplar tillbaka till det
              som jag inledde med, förutsättningarna för att kunna leva och
              bo där gruvorna etableras. Diskussionen om gruvskatt uppkommer
              många gånger i direkt samband med att man upplever att förutsättningarna
              för samhällsutvecklingen sviktar. Jag läste i höstas en förskräckande
              artikel i Dagens Industri. Den hade rubriken Ska en gruva också
              vara ett samhälle? Artikeln beskriver hur gruvindustrin växer.
              Samtidigt ifrågasätts behovet av och det gemensamma ansvaret för
              samhällsutveckling i de kommuner som berörs. Skulle det verkligen
              vara nödvändigt med boende där det finns en gruva? I artikeln
              konstateras krasst att bara för att det finns en gruva behöver
              väl folk inte bo där. Man kan flyga in och flyga ut, likt de som
              jobbar på norska oljeplattformar, eller på samma sätt som i andra
              länder med etablerad gruvindustri.
            </seg>
            <seg xml:id="i-4f450deb8b822222-0">
              Det är här skon klämmer och diskussionen om gruvskatt uppkommer.
              Är det rimligt att tänka sig att kommuner som Pajala, Kiruna,
              Gällivare ska klara av de investeringar som krävs när gruvindustrin
              utvecklas? Eller anser man att det faktiskt inte finns någon anledning
              att tala om samhällsutveckling? Självklart undrar vi om det också
              är regeringens syn på utvecklingen av de kommuner där gruvorna
              etableras.
            </seg>
            <seg xml:id="i-3b7b41eeaefb9336-0">
              Det har gått bra för gruvindustrin de senaste åren. Det har varit
              tillväxt i Norrbotten när resten av landet haft missväxt. Minister
              efter minister efter minister har flugit in – och flugit ut. De
              har frotterat sig med företagsledningen, men ingen minister har
              knackat på kommunalrådets dörr. Trots jättelika utmaningar med
              flytt av två städer och etablering av helt nya gruvor tycks ingen
              minister fundera över det som vi lyfter fram i vårt särskilda
              yttrande i betänkandet, gränsdragningen mellan företagets ansvar
              och näringens ansvar. Nu är vi i stället i en situation där vi
              har behov av alltifrån bostadsbyggande till stora infrastrukturinvesteringar.
              Statsministern pekar på näringen, och näringen pekar på det offentliga.
              Kvar blir bristerna och en massa frustrerade företagare och andra
              som ser problemen. Det är här diskussionen om gruvskatt uppkommer.
            </seg>
            <seg xml:id="i-4d4c7b500a9f3091-0">
              Vi vill inte se en gruvskatt, men de skatter som kommer in i
              systemet ska fördelas och investeras så att det ges förutsättningar
              för utvecklandet både av gruvindustrin och av de samhällen som
              finns omkring den. Vi vill ha en strategi där man inte bara tar
              ansvar för miljön utan också tydliggör skillnaden mellan företag
              och stat. Till skillnad från regeringen anser vi inte att basindustrin
              är basically gone. Den är i allra högsta grad levande och behöver
              goda förutsättningar för att kunna utvecklas. Då skapas jobb och
              förutsättningar för människor att kunna leva och bo i hela landet.
            </seg>
            <seg xml:id="i-c8d7cf9f6cd37ebc-0">
              Fru talman! Sverige är ett land rikt på naturtillgångar, men
              det är också ett avlångt land. Investeringar i infrastrukturen
              är en viktig fråga för hela landet. Hållbara transporter handlar
              dels om klimatansvar, dels om konkurrenskraft, att kunna hålla
              leveranstider.
            </seg>
            <seg xml:id="i-150fd84c32b7cf4e-0">
              Vi behöver öka kapaciteten på järnväg. Jag skulle kunna räkna
              upp en rad olika projekt – några av dem ligger i mitt hemlän –
              som vi behöver förverkliga för att öka företagens förutsättningar
              att kunna konkurrera med länder som ligger närmare marknaden.
              Järnväg är att föredra ur ett klimatperspektiv, och vi kommer
              att behöva utöka kapaciteten för snabba, säkra leveranser, vilket
              ger oss konkurrenskraftiga villkor.
            </seg>
            <seg xml:id="i-10ce13333be85dde-0">
              Det handlar också om trygghet och säkerhet. En utbyggnad av järnvägen
              är central för framtiden, men samtidigt kommer vi även fortsättningsvis
              att behöva lastbilstransporter. Undermåligt underhåll och ökat
              antal transporter har gjort att några av de vägar som tar stora
              godstransporter på lastbil blivit en absolut livsfara. Vi kan
              läsa hur bristen på underhåll gör vägarna omöjliga att hålla i
              gott skick under vinterhalvåret när snön och isen kommer. Antingen
              har underhållet uteblivit helt eller så har man hållit nere kostnaderna
              och använt billigt material vid lagning av vägarna, material som
              många gånger är en arbetsmiljöfara och dessutom inte håller särskilt
              bra. Det är en erfarenhet jag själv haft eftersom jag jobbat som
              vältförare.
            </seg>
            <seg xml:id="i-cc1c5d8b405f358c-0">
              Ett annat växande problem är de företag som inte ger sjysta villkor
              till sina chaufförer. Dåliga löner och usla arbetsvillkor skapar
              otrygghet och konkurrerar ut den seriösa åkerinäringen.
            </seg>
            <seg xml:id="i-3252ab26ea2ec0e1-0">
              Lastbilstransporter är nödvändiga för att samhället ska fungera.
              Samtidigt ser vi i dag stora utmaningar för hela åkeribranschen,
              i synnerhet för alla dem som arbetar som förare. Vi ser regelbrott
              som äventyrar arbetsmiljön och låter förare arbeta under närmast
              livegna förhållanden.
            </seg>
            <seg xml:id="i-e226f8f21b122504-0">
              Dagens situation skapar en snedvriden konkurrens för branschens
              seriösa aktörer som följer kollektivavtal, lagar och regler. Den
              ger även sämre förutsättningar för åtgärder som höjer trafiksäkerheten,
              förbättrar miljön och ger minskad klimatpåverkan.
            </seg>
            <seg xml:id="i-8f38242a90ef4c3e-0">
              Genom att införa ett system med en avståndsbaserad vägslitageavgift
              vill vi ge förutsättningar för nödvändiga investeringar och sätta
              stopp för att människor utnyttjas. Det är ett förslag som välkomnas
              av både branschen och facket.
            </seg>
            <seg xml:id="i-7c58c5d35eed8cc6-0">
              I vår version av Sverige ska det råda sjysta villkor på arbetsmarknaden.
              Företag ska inte slås ut i konkurrens av företag som gör profit
              på människors utsatthet. Att priserna pressas genom att människor
              utnyttjas och har dåliga löner och usla arbetsvillkor är inte
              något som vi stillasittande tänker se på.
            </seg>
            <seg xml:id="i-1963768a031d5ae2-0">
              Fru talman! Regeringen tror inte längre på basindustrin och inte
              heller på det svenska jordbruket, har vi fått höra. Vi undrar
              vilken bransch regeringen härnäst tänker lägga en död hand på.
              Men med tanke på att man saknar tilltro till de här näringarna
              vore det intressant att höra vad det är för framtida branscher
              som kan växa enligt regeringen.
            </seg>
            <seg xml:id="i-baeabea84a67c48c-0">
              Skatter är inkomster som ska finansiera nödvändiga nyttigheter,
              men också ett sätt att styra konsumtion och beteenden. Pratar
              vi om framtiden är det omöjligt att inte prata om miljön och klimatet.
              Framtiden, jobben och de klimatpolitiska målen är en alldeles
              utmärkt kombination när vi ska ta ansvar både för miljön och för
              jobben.
            </seg>
            <seg xml:id="i-d7b13951263b8613-0">
              Regeringen har satt upp ett mål om en fossiloberoende fordonsflotta
              till 2030. Dess värre är vi långt ifrån att nå målet. Ett kvotpliktssystem
              kommer att införas från och med den 1 maj. Men redan i dag har
              utvecklingen sprungit om regeringen. Med det nuvarande systemet
              riskerar vi i stället att bromsa den utveckling som skulle kunna
              leda oss till en fossiloberoende fordonsflotta.
            </seg>
            <seg xml:id="i-0b76efd097cb8f5a-0">
              Vi har en annan politik för Sverige. Vi har fokus på framtidsjobb
              och innovationer och tar klimatansvar. Det är nödvändigt att kombinera
              detta.
            </seg>
          </u>
          <note type="speaker" xml:id="i-6fb407f60ecb79c9-0">
            Anf. 85 MATS PERTOFT (MP):
          </note>
          <u who="mats_pertoft_529a6f" xml:id="i-8ff8b515ffa63eb4-3">
            <seg xml:id="i-aa134582381a6442-0">
              Fru talman! För att inte glömma bort det börjar jag med att yrka
              bifall till reservation 9 från Miljöpartiet. Vi står naturligtvis
              bakom även våra övriga reservationer, men för tids vinnande väljer
              vi ut endast reservation 9.
            </seg>
            <seg xml:id="i-2a035672f2ee9ead-0">
              Jag kan ta vid där föregående talare slutade. Framtidens jobb
              finns i klimatpolitiken och miljöpolitiken. Vi var många som hade
              förväntat oss en hel del av FFF-utredningen, Utredningen om fossiloberoende
              fordonsflotta, när den kom vid nyår. Vi hade förväntat oss att
              detta skulle finnas med i Alliansens propositionslista. Vi hade
              förväntat oss förslag som visade att man menade allvar med att
              vilja nå ett fossilfritt Sverige. Det är det som har utlovats
              under lång tid.
            </seg>
            <seg xml:id="i-a442e0aeee3862e1-0">
              I stället fanns inget sådant. I stället blev det någon sorts
              ny samtalsrunda. Lite styggt kan man säga att det blev samtalsterapi
              i stället för klimatförslag. Jag tycker att det är beklämmande.
              Jag misstänker att det är Moderaterna och Anders Borg som har
              stoppat Centern och förhindrat att Centern får lägga fram de förslag
              de egentligen vill. Det tycker jag är synd, för Sverige behöver
              en klimatpolitik. Sverige behöver skarpa förslag, inte bara för
              klimatets skull, utan även för jobbens skull.
            </seg>
            <seg xml:id="i-49f0548e462665eb-0">
              Vi var säkert flera förtroendevalda som i Almedalen i somras
              fick höra hur industrin, näringslivet, basindustrin och företagarna
              generellt efterlyste tydliga framtidsbesked och klagade högljutt
              över att alliansregeringen inte levererat någonting. Däremot minns
              jag en Anders Borg som 2007–2008 pratade om koldioxidskatten som
              det effektivaste styrmedlet i klimatpolitiken. Det var bra att
              Anders Borg hade läst på, eftersom Reinfeldt i valrörelsen 2006
              inte kunde stava till orden klimat och miljö och var tvungen att
              gå på fortbildningskurs så fort han vunnit valet.
            </seg>
            <seg xml:id="i-1a62f388821dd7d0-0">
              Vi behöver det här. Vi behandlar i dag motioner som Miljöpartiet
              har väckt. Vi behöver en höjd koldioxidskatt för att vi ska stå
              rustade med alternativ den dagen då prisfallet på fossilbränslen,
              orsakat av frackningsmetoder, upphört och vi i stället hotas av
              bensinpriset runt 30 kronor litern. Då kan vi inte bo kvar på
              landsbygden. Då måste i alla fall jag flytta, för jag kan inte
              bo där jag bor om jag inte har tillgång till bil. Men jag vill
              bo kvar där, och många med mig vill bo kvar på landet. Men då
              måste vi ha alternativa bränslesystem. Vi måste ha system som
              fungerar och är tillgängliga till rimliga prisnivåer för alla.
            </seg>
            <seg xml:id="i-651217b0f83d0a28-0">
              Samtidigt lägger alliansregeringen förslag som slår ut biobränslehanteringen.
              Förra veckan varslade Agroetanol 25 personer i Norrköping och
              hotade med fler varsel, eftersom alliansregeringens förslag öppnar
              portarna för import av fuletanol som inte har någon hög klimatnytta
              och som inte är något alternativ. Alliansregeringen förstör den
              biobränsleindustri som vi håller på att bygga upp i Sverige. Alliansen
              förstör jobb.
            </seg>
            <seg xml:id="i-e225f7a140e03727-0">
              På samma sätt tycker vi att det är viktigt med lastbilsskatt,
              kilometerskatt eller vägslitageavgift – kärt barn har många namn.
              Det är nämligen så att det är ett kärt barn. I Klimatberedningen
              var alla riksdagspartier ense om att detta skulle införas, och
              det rekommenderas i FFF-utredningen. Det skulle skapa jobb i Sverige.
              Det skulle skapa likvärdiga förutsättningar för svenska och utländska
              åkerier och få bort fusket.
            </seg>
            <seg xml:id="i-b0bb7324e8e05159-0">
              Men alliansregeringen är inte intresserad av att få bort fusket.
              Man är inte intresserad av att på allvar få bort cabotagefusket
              och annat. Man kommer med lite halvdana förslag. Jag har inget
              emot förslag om sådant som höga böter och klampning, det vill
              säga fastlåsning av bilar ute på vägarna. Men klampning och böter
              kan endast tillämpas om man hittar de där åkerierna som måste
              ut ur landet. Eller har ni tänkt att polisen ska upprätta vägspärrar
              över hela landet för att leta efter dem? Med ett enkelt system
              enligt den tyska modellen, där man har koll på alla lastbilar
              och alla betalar samma avgifter, skulle det vara enkelt att få
              bort fusket.
            </seg>
            <seg xml:id="i-b1f1057542c998b0-0">
              Men ni är inte intresserade av detta. Ni verkar över huvud taget
              ointresserade av att lösa de problem som vi står inför i Sverige.
              Alla riksdagspartier var överens i Klimatberedningen om kilometerskatten.
              Vi får väl se vad Alliansen vill när det gäller FFF-utredningens
              förslag. Det är väldigt bra miljömässigt. Det skulle spara ett
              antal miljoner ton koldioxid per år. Naturligtvis måste det vara
              ett smart och differentierat system som tar hänsyn till var man
              kör, om det finns alternativa transportsätt som järnväg eller
              sjöfart eller inte och om bilen är miljöbättre eller miljösämre.
              I dag skickar åkerierna, eftersom det svenska vinjettskattesystemet
              inte har någon som helst miljörelatering, sina sämsta bilar till
              Sverige och sina bästa och modernaste bilar med låga utsläpp till
              Tyskland, för där är det lägre avgifter för moderna lastbilar
              med låga utsläpp.
            </seg>
            <seg xml:id="i-945d882b1af712fb-0">
              I Sverige har vi ingen skillnad på det. Därför låter man sina
              dåliga bilar köra här och skita ned mer. Är det så vi ska ha det
              i det här landet? Jag trodde att vi skulle vara bra på miljö-
              och klimatfrågor och ligga i framkanten när det gäller transportfrågor.
            </seg>
            <seg xml:id="i-120e9f7b1d86b610-0">
              Jag trodde att vi skulle låta hela landet leva och byggas upp
              på ett hållbart sätt i stället för att stoppa huvudet i sanden
              och tycka: Vi bryr oss inte. Det är vad Alliansen gör i alla dessa
              klimatfrågor.
            </seg>
            <seg xml:id="i-ee7fbbc02055c6d5-0">
              Där är skattefrågorna otroligt viktiga. Skatterna är det styrmedel
              som vi måste använda för att bygga framtidens samhälle. Alliansen
              tycker att det är viktigare att behålla fusket, att inte skapa
              nya jobb och sticker huvudet i sanden.
            </seg>
          </u>
          <note type="speaker" xml:id="i-69fcac4f6359dc24-0">
            Anf. 86 THORALF ALFSSON (SD):
          </note>
          <u who="thoralf_alfsson_3fc160" next="cont" xml:id="i-42b15825230bc5f6-0">
            <seg xml:id="i-a46872a78fe9bff8-0">
              Fru talman! Jag delar många av de ställningstaganden som skatteutskottet
              har gjort i betänkandet gällande punktskatter. Att utskottet ställt
              sig kritiskt till skatt på finansiella transaktioner inom EU ser
              jag som positivt, och min förhoppning är att detta ställningstagande
              kommer att ligga fast. De oklarheter som fanns i förslaget har
              bestått, och informationen om vad som händer i förhandlingarna
              inom det fördjupade samarbete som elva nationer begärde är bristfällig.
            </seg>
            <seg xml:id="i-b90d8468026a5137-0">
              När det gäller punktskatter på alkohol, tobak och snus finns
              det ett och annat att säga angående EU:s regler. Det är ett område
              där Sverige inte har egen skattesuveränitet utan där direktiv
              från EU styr minimiskattesatser på öl, vin, sprit och tobak.
            </seg>
            <seg xml:id="i-3e958516df285fd4-0">
              Det som sticker i mina ögon är att minimiskattesatsen på vin
              är satt till noll kronor per liter. Nu tillämpar förståndigt nog
              inte Sverige denna minimiskattesats, utan den ligger i normalfallet
              på ca 23 kronor per liter. Men det visar på ett flagrant sätt
              hur vissa vinproducerande länder inom EU gynnar sina egna produkter
              och sin produktion.
            </seg>
            <seg xml:id="i-d871ed7f241def19-0">
              Samtidigt är det de länderna inom EU som förhindrar Sverige från
              att exportera snus, trots att snus kan minska användningen röktobak
              och därmed hälsoriskerna. Nu ska ju dessutom inte smaktillsatserna
              få anges på snusdosorna enligt ett beslut i EU-parlamentet.
            </seg>
            <seg xml:id="i-ddf08184f3d0c905-0">
              Jag kan nog inte annat än kalla detta för EU-hyckleri, och det
              är något som den svenska regeringen beklagligt nog tycks acceptera.
            </seg>
            <seg xml:id="i-0e9694f4670aa9c5-0">
              Fru talman! I mitt anförande förra året angående punktskatter
              lyfte jag också fram frågan om vindkraften och de stora subventioner
              som finns. Jag citerade även ett stycke från en debattartikel
              skriven av ledamöterna i Kungliga Vetenskapsakademiens energiutskott.
              Jag tänkte ta chansen att återigen citera stycket då det uppenbarligen
              behöver påminnas om detta.
            </seg>
            <seg xml:id="i-97402c74fb4b77e1-0">
              Att sådana gigantiska energiinvesteringar håller på att genomföras
              i vårt land som redan har ett väl fungerande och fossilfritt elsystem
              är obegripligt. Om avsikten vore att minska koldioxidutsläppen
              borde investeringarna på hundratals miljarder i stället riktas
              mot transportsektorn, där cirka 35 procent av de fossila utsläppen
              sker i dag.
            </seg>
            <seg xml:id="i-53db488688f8f702-0">
              Det står i debattartikeln som publicerades i Svenska Dagbladet
              2012. Det artikeln syftar på är bland annat elcertifikaten men
              även några andra subventioner. Som en jämförelse kan nämnas att
              subventionerna för ett enda normalstort vindkraftverk på två megawatt
              årligen motsvarar kostnaden för tre lärare, tre poliser eller
              tre vårdanställda.
            </seg>
            <seg xml:id="i-d10dbcad857a2da4-0">
              Förra året lyfte jag även fram den subventionerade fastighetsskatten
              för vindkraft som ligger på endast 0,2 procent i förhållande till
              vattenkraftens fastighetsskatt på hela 2,8 procent. Jag lyfte
              också fram de undantag som finns angående energiskatt i energiskattelagen,
              där lagen säger: El från vindkraftverk undantas från beskattning
              om producenten inte anses yrkesmässigt leverera el.
            </seg>
          </u>
          <note xml:id="i-eb34fe6d88b854b8-0">
            I regeringens egen utredning SOU 2013:46 Beskattning av mikroproducerad
            el m.m. , som presenterades den 14 juni 2013, tas även detta undantag
            upp. Utredaren föreslår till och med följande: Dagens särskilda
            regler om skattefrihet för el som producerats i vindkraftverk
            avskaffas och samordnas i stället med de regler som gäller för
            annan elproduktion.
          </note>
          <u who="thoralf_alfsson_3fc160" prev="cont" xml:id="i-0218bf4e4809356e-0">
            <seg xml:id="i-e388daada8b3e25b-0">
              Det är ett väldigt logiskt förslag av utredaren. Jag har väntat
              på att regeringen skulle följa utredningens förslag, men så tycks
              inte bli fallet. Vindkraften tycks numera vara en helig ko inom
              svensk politik.
            </seg>
            <seg xml:id="i-9919a7a0984c5d6d-0">
              Fru talman! Enligt LRF produceras i dag mindre än hälften av
              vår livsmedelsförsörjning i Sverige. I dag får vi nästan dagligen
              signaler om den svåra ekonomiska situation som råder inom jordbrukssektorn.
              Förra året var det mjölkbönderna som fick utrymme i medierna.
              Nu är det våra köttproducenter, framför allt gäller det gris,
              det vill säga fläskköttsproduktion.
            </seg>
            <seg xml:id="i-b3819fc0f196d6cb-0">
              En av förklaringarna till detta är kostnadsläget för våra lantbrukare.
              Drivmedelskostnaderna är en viktig komponent i denna ekvation
              där punktskatterna påverkar negativt.
            </seg>
            <seg xml:id="i-fb749e689e8643cb-0">
              En annan näring som också lider av det höga kostnadsläget i Sverige
              är skogsföretagen. Det gröna guldet i våra skogar är väldigt viktigt
              för vår stora basnäring som är skogsindustrin och förädlingen
              av träråvaran men givetvis också för massa- och pappersindustrin.
            </seg>
            <seg xml:id="i-e14ce24079b2fdba-0">
              Riksdagen har beslutat att fram till 2015 minska återbetalningen
              av koldioxidskatten för jord- och skogsbruksmaskiner från 2:10
              kronor per liter till 90 öre per liter. Ett steg på vägen togs
              2013 genom att återbetalningen minskade till 1:70 kronor per liter.
              Dessa kostnadspåslag kommer tillsammans med generella skattepåslag
              att ytterligare sänka lantbrukets konkurrenskraft och fortsätta
              att driva näringen ut från Sverige.
            </seg>
            <seg xml:id="i-40d5f940638bf738-0">
              Sverigedemokraterna har en vilja, efter att ha konstaterat att
              Sverige är ett av de länder som har de absolut högsta drivmedelskostnaderna
              inom EU för jord- och skogsbruksmaskiner, att i stället försöka
              möta de europeiska nivåerna. Vi föreslår därför en höjning av
              återbetalningen av koldioxidskatten för jord- och skogsbruksmaskiner.
            </seg>
            <seg xml:id="i-5d9ff3a6728bfcb2-0">
              Fru talman! Sist vill jag säga några ord om vårt särskilda yttrande
              om gruvskatten. Vi anser att det finns ett ömsesidigt intresse
              för staten och gruvnäringen att reformera mineralersättningen
              på ett sätt som möjliggör en mer aktiv gruvpolitik. Den nuvarande
              mineralersättningen beslutades i en tid då den utländska konkurrensen
              inte var lika stark som i dag. Mineralersättningen är inte utformad
              med tanken att staten ska spela en aktiv roll i samband med gruvbrytning.
            </seg>
            <seg xml:id="i-5fcc9daf5dabb946-0">
              Staten bör ansvara för infrastruktur, för att bedriva en aktiv
              utbildnings- och arbetsmarknadspolitik, för en aktiv prospektering
              samt för att skyndsamt behandla frågor om koncessionstillstånd
              och prospekteringsrättigheter med högt satta miljömål. För att
              kunna bedriva en aktiv gruvpolitik måste staten få en tillräckligt
              stor andel av värdet av det som bryts i en gruva.
            </seg>
            <seg xml:id="i-39a0b128ea39fb29-0">
              Sverigedemokraterna är positivt inställda till att en större
              avgift tas ut vid gruvdrift och brytning av naturresurser. Vår
              principiella utgångspunkt är att våra naturresurser ägs av och
              tillhör folket. Denna utgångspunkt i kombination med det faktum
              att det rör sig om ändliga resurser gör att nuvarande mineralersättning
              om ytterst blygsamma 2 promille inte kan sägas uppfylla sin målsättning.
              I stället leder den till en situation där en stor del av vinsten
              från brytningen av gemensamma naturresurser hamnar hos privata
              företag, och långt ifrån sällan hos utländska privata företag.
            </seg>
            <seg xml:id="i-daf6957a5740b764-0">
              Fru talman! Jag vill därmed yrka bifall till reservation 5. Jag
              tror att Hannah Bergstedt yrkade på fel reservation tidigare.
              Jag yrkar bifall till reservationerna 5 och 16.
            </seg>
          </u>
          <note type="speaker" xml:id="i-630720abb289d403-0">
            Anf. 87 JACOB JOHNSON (V):
          </note>
          <u who="jacob_johnson_31d6eb" xml:id="i-e346cc059cda9831-4">
            <seg xml:id="i-75527a80d2711a62-0">
              Fru talman! Betänkandet handlar om punktskatter, som totalt ger
              drygt 100 miljarder kronor – jag tror att det var 120 miljarder
              kronor eller något sådant senast. Det är i samma storleksordning
              som inkomsterna från fastigheter, kapital och förmögenheter –
              företagsbeskattning. Även om det är lite mindre är det avsevärda
              summor. Det handlar framför allt om skatter som ska påverka vårt
              beteende och främja en god hälsa och en god miljö. Jag tänker
              på alkoholskatter, koldioxidskatter med mera.
            </seg>
            <seg xml:id="i-0786e00bacb2d8ec-0">
              Som första punkt – lite märkligt placerad i betänkandet om punktskatter
              – har vi frågan om en skatt på finansiella transaktioner. Jag
              tycker kanske att den egentligen hör hemma i beskattning av företag.
              Men vi stöder tanken, och nu utvecklas ett förslag av de elva
              samverkande länderna inom EU som har ett fördjupat samarbete i
              frågan. Det är ett kontroversiellt förslag, och det finns många
              olika åsikter. Bland andra Storbritannien har satt ned foten mot
              förslaget. Med den nya tyska samlingsregeringen verkar det dock
              ta ny fart igen. Det är intressant att läsa i betänkandet att
              det finns någon form av transaktionsskatt – bland annat i Storbritannien
              självt, som har stämpelskatt – i totalt sett åtta europeiska länder.
            </seg>
            <seg xml:id="i-ef6023a72a9242b1-0">
              Nu föreslår kommissionen en skatt på 0,1 procent vid handel med
              värdepapper, åtminstone enligt det gamla förslaget. I Storbritannien,
              till exempel, har man en transaktionsskatt som är 0,5 procent
              av köpeskillingen vid köp och försäljning av aktier av företag
              som är registrerade i landet. Det liknar ganska mycket den gamla
              valpskatten, som var så hårt kritiserad. Den handlade också om
              0,5 procent.
            </seg>
            <seg xml:id="i-d876249ea82d0610-0">
              Vi får se hur utvecklingen blir. Vi anser som sagt att Sverige
              så att säga kan docka an mot detta system om det kommer på plats,
              men att intäkterna ska gå till Sverige och inte till EU.
            </seg>
            <seg xml:id="i-6b0d4d21bc62db43-0">
              När det gäller koldioxidskatten och det som Mats Pertoft tog
              upp om behovet av att höja den har vi i ett särskilt yttrande
              utvecklat vår syn på detta lite grann. Det är en lite mer modest
              höjning av koldioxidskatten, men vi anser att den behöver höjas
              av miljöskäl. Man måste också titta på priset på bensin och diesel,
              till exempel. Det har legat ganska konstant de senaste åren; det
              har inte stigit. Vi tror att det finns skäl att göra en viss försiktig
              höjning av koldioxidskatten, kanske med motsvarande 20 öre per
              år under de närmaste åren. Om man tittar på beräkningar av den
              så kallade priselasticiteten – hur känsliga kunderna är för priset
              på bensin – skulle det kanske kunna ge en besparing på utsläppen
              på drygt 300 000 ton.
            </seg>
            <seg xml:id="i-ce56c8aeaf750f99-0">
              En sak som i sammanhanget kanske retar mig mest med dagens regelverk
              är den befrielse från bränsleskatter som flyget har. Jag tycker
              att det är helt orimligt. Vi har en rimlig och bra beskattning
              som i och för sig kan höjas på fordonsbränsle, bensin och så vidare,
              för bilar. Men enligt internationella uppgörelser får vi inte
              beskatta flygbränsle. De utsläpp som sker från flyget har ännu
              större klimatpåverkan, för de sker så högt upp i atmosfären.
            </seg>
            <seg xml:id="i-55483747c446ad84-0">
              I detta sammanhang vill jag yrka bifall till vår reservation
              nr 8 om miljöskatt på flyg. När man nu inte kan beskatta flygbränsle
              vill vi i stället ha en skatt på en schabloniserad start- och
              landningsavgift som skulle kunna ge 2,6 miljarder kronor beräknat
              på 130 000 inrikes landningar. Vi har räknat med att det för ett
              plan med 100 passagerare skulle betyda en merkostnad på ungefär
              200 kronor per passagerare. Jag tycker nog att det är helt rimligt
              att flyget bär en sådan kostnad av klimatskäl. Detta är en viktig
              fråga som måste lösas internationellt men där vi kan utveckla
              egna metoder nationellt.
            </seg>
            <seg xml:id="i-d6114e0e0610aa6d-0">
              Frågan om en vägslitageavgift är en viktig strukturell fråga
              både av klimatskäl och med tanke på de arbetsförhållanden som
              utländska åkerier har för sina förare. Det var intressant att
              se att så pass olika intresseorganisationer som Naturskyddsföreningen
              och Transportarbetareförbundet i en gemensam debattartikel i Dagens
              Nyheter för ett tag sedan pläderade för införandet av en vägslitageavgift.
            </seg>
            <seg xml:id="i-81d47dcc7ab09556-0">
              Jag vill säga några ord om vår reservation nr 12, som handlar
              om att vi anser att regeringen återigen bör ta upp en diskussion
              med EU om att begränsa privatinförseln av alkohol. Vi har i dag
              helt orimliga gränser. Man kan nästan köpa en hel lastbil och
              köra öl och vin till det man kan kalla för ett 50-årskalas, ett
              bröllop eller ett studentkalas. Det är helt orimligt. Det är glädjande
              att det finns åtminstone två folkpartister här i riksdagen som
              tycker som Vänsterpartiet. Det hedrar dessa folkpartister.
            </seg>
            <seg xml:id="i-afe82b18747b512c-0">
              Fru talman! Jag ska avrunda med att säga något om gruvskatten.
              Sverige har en internationellt sett exceptionellt låg mineralavgift.
              Vi vill höja den avsevärt, och vi vill att den ska placeras i
              en gruvfond som ska kunna användas av regioner och kommuner som
              har gruvverksamhet för att kunna stödja den regionala utvecklingen
              såsom utbildningsinsatser för bostadsbyggande.
            </seg>
          </u>
          <note type="speaker" xml:id="i-1b864e0ec1ee9fa0-0">
            Anf. 88 LENA ASPLUND (M):
          </note>
          <u who="lena_asplund_a296b2" next="cont" xml:id="i-c560b869c03a97ad-0"/>
          <note xml:id="i-c7808e285d36b0f5-0">
            Fru talman! Jag vill börja med att yrka bifall till utskottets
            förslag i betänkande SkU19 Punktskatter .
          </note>
          <u who="lena_asplund_a296b2" prev="cont" xml:id="i-756de7067010c960-0">
            <seg xml:id="i-3c20a3a135265715-0">
              Jag har en liten fundering, Hannah Bergstedt. Du yrkade bifall
              till reservation 5, sade du. Det är en sverigedemokratisk reservation
              om lantbrukets drivmedelsskatter. Uppfattade jag dig rätt, eller
              hörde jag fel? Jag vill bara för din egen skull göra dig uppmärksam
              på detta. Nu är du skyldig mig en!
            </seg>
            <seg xml:id="i-4031aa83b359c0ca-0">
              Det är intressant att läsa motionerna och reservationerna från
              Socialdemokraterna, Miljöpartiet och Vänstern, där man kan se
              hur det skulle kunna se ut på skatteområdet vid en eventuell valseger
              i september. Och jag säger med en norrländsk exklamation: Huvva!
            </seg>
            <seg xml:id="i-458d30ba7879688d-0">
              Det är miljöskatter på flyget, höjd skatt på bensin och diesel,
              återinförande av handelsgödselskatt, kilometerskatt för tunga
              fordon, skatt på avfallsförbränning, skatt på naturgrus, skatt
              på kött, en gruvskatt och skatt på finansiella transaktioner.
              Jag kan fortsätta ett tag till, men ni kan alla räkna ut hur detta
              skulle slå för både svenska företag och privatpersoner. Så huvva
              – det gräver vi ned!
            </seg>
            <seg xml:id="i-6ebc305949351b2f-0">
              En kilometerskatt straffar oss som bor i ett land med långa avstånd.
              Det är vi som får betala för att Sverige är ett avlångt land.
              Först i ledet drabbas alla de åkerier utanför storstäderna som
              redan i dag har små marginaler. I förlängningen drabbas både du
              och jag av dyrare transporter, då de medför ökade kostnader på
              vår mjölk och våra varor. Det är en skatt som också skulle slå
              hårt på den för oss så viktiga skogsnäringen – något som främst
              hotar jobben i många delar av landet. Jag återkommer till kilometerskatten
              lite senare och kommer då att säga ännu mer om den.
            </seg>
            <seg xml:id="i-e9935578d9d2e0de-0">
              Skatt på handelsgödsel är ytterligare ett exempel på hur tre
              partier som inte är överens om speciellt mycket, utöver att de
              kanske vill regera tillsammans, kan enas om en skatt som slår
              hårt mot landsbygden. Det är en skatt som i praktiken är riktad
              mot en enda grupp människor i vårt land, nämligen Sveriges bönder.
              Jordbruket är en viktig näring för Sverige. Våra bönder producerar
              mat med hög kvalitet och är inte betjänta av att få ytterligare
              300 miljoner i extraskatt.
            </seg>
            <seg xml:id="i-5daefc2c95b86524-0">
              Landsbygden är beroende av goda villkor för företagande och att
              det ska vara enkelt att anställa. Miljöskatter är viktiga styrmedel,
              men samtidigt är det viktigt att skatter och regler utformas så
              att det är möjligt att leva i hela vårt land. Alliansen gör detta
              genom reformer som stärker Sverige långsiktigt och genom att göra
              Sverige attraktivare att investera i. Så blir jobben fler och
              så skapar man ett sammanhållet Sverige där även den västernorrländska
              eller jämtska bonden kan leva på sjysta villkor.
            </seg>
            <seg xml:id="i-ead6c00fcdaa89f8-0">
              En politik för fler jobb tjänar alla på, men den utmanas av de
              olika oppositionspartiernas skatteförslag som försvårar för företagande
              och för människor i hela landet. Vänsterpartiet talade bland annat
              om skatt på finansiella transaktioner. Det finns även ett särskilt
              yttrande från Socialdemokraterna, och om jag inte minns fel finns
              det en reservation från Miljöpartiet också.
            </seg>
            <seg xml:id="i-e5aafaeb1613ad38-0">
              För ungefär ett år sedan uttalade sig Assar Lindbeck i Affärsvärlden
              om skatten på finansiella transaktioner. Han sade att det är en
              valpskatt som är ett EU-missfoster. Det är ett totalt feltänk
              och har ingen som helst påverkan för att motverka spekulationer,
              utan det skulle driva ut handeln till New York eller Asien.
            </seg>
            <seg xml:id="i-ee078780f91e8821-0">
              Mats Pertoft talade om basindustrin och sade att de var intresserade
              av vissa miljöskatter. Mats Pertoft måste ha selektiv hörsel eller
              hade stängt av någonting den dagen. Jag har nämligen inte hört
              om någon basindustri som gör vågen för kilometerskatt, för höjda
              skatter på bensin och diesel och för höjd skatt på kärnkraft –
              nu har det nog inte varit tal om det i år. Därför ska jag nog
              inte prata om det, men det har varit det innan.
            </seg>
            <seg xml:id="i-fd8d77597710d2bf-0">
              Mats Pertoft talade också om fuletanol. Jag beklagar att de anställda
              i Norrköping förlorar sina jobb, men det finns hårda hållbarhetskriterier
              för vilken etanol som får komma in i landet. Någon fuletanol kommer
              vi alltså inte att få in i landet. Och tullundantaget på etanol
              måste vi ta bort på grund av statsstödsreglerna.
            </seg>
            <seg xml:id="i-85763a751377854a-0">
              Jag har en annan fråga till Miljöpartiet. Jag tror att det var
              i fjol eller om det var för två år sedan – tiden går fort ibland
              – som det fanns en reservation om att införa 18-metersfordon och
              som ni yrkade bifall till här i riksdagen. Står ni fast vid det?
              Om vi ska gynna miljön bör vi ha längre och tyngre fordon, tyngre
              på så sätt att man kan ha tyngre axeltryck.
            </seg>
            <seg xml:id="i-f8b91a3b29ad07fd-0">
              I betänkandet i år, liksom flera år tidigare, finns det en gemensam
              reservation från Socialdemokraterna, Miljöpartiet och Vänstern
              om att de vill införa kilometerskatt för tunga lastbilar eller
              avståndsbaserad vägslitageavgift som den heter den här gången.
              Den heter lite olika. Men en sak är i alla fall säker: Man vill
              beskatta avstånden. Branschen är inte alls positiv som Mats Pertoft,
              tror jag att det var, sade här i talarstolen. Tvärtom!
            </seg>
            <seg xml:id="i-a0ac56121820c658-0">
              Oppositionen vill att vägslitageavgiften ska vara differentierad
              beroende på vilken Euroklass lastbilen har. Jag undrar hur ni
              tar ut den avgiften om vi sedan bara har Euro6-bilar, som är avgasrena?
              Hur har ni tänkt? Det är väldigt svårt att räkna på avgiften.
              Var ska skatten ligga för en Euro3, Euro4, Euro5 och Euro6? Hur
              ska ni få ihop det? Tidigare har det pratats om att skatten ska
              vara 14 kronor per mil och ge intäkter på 4 miljarder. Hur ska
              intäkterna nu komma in? Och varför ska skatten avståndsbaseras
              egentligen? Koldioxidutsläppet är mycket lägre om man har ett
              så kallat ETT-fordon, alltså en trave till, när det finns en fjärde
              trave med timmer. Varför ska man straffbeskattas för det?
            </seg>
            <seg xml:id="i-7d314951b8c9506d-0">
              Jag undrar om ni socialdemokrater har besökt några åkare någon
              gång. Har ni hört dem berätta om vad som skulle kunna hända om
              det blev en – kalla det vad ni vill – avståndsbaserad vägslitage-,
              kilometer- eller lastbilsskatt? De har inga marginaler. Om det
              finns någon näring som har väldigt små marginaler är det åkeribranschen.
              Det som skulle kunna hända är att de kanske inte har råd att byta
              till nya miljövänligare lastbilar och att de kör med sämre lastbilar.
              Det kan slå på löner, och det kan slå så att vi får mer fusk inom
              branschen. Det vill vi inte ha.
            </seg>
            <seg xml:id="i-e0f7b5ab7e4b27bd-0">
              Oppositionen talar om att skatten ska skapa konkurrensneutralitet
              mellan svenska och utländska åkare. Det är feltänkt. Det är helt
              fel tänk. Transportstyrelsen har i stället kommit med förslag
              för att åtgärda det. De föreslår att man ska kunna omhänderta
              frakthandlingar, fordonsnycklar och registreringsskyltar. Man
              ska kunna klampa fordonen för dem som inte sköter sig. I utredningen
              föreslås även införande av sanktionsavgift i de fall olaga cabotage
              kan påvisas. Sanktionsavgiften föreslås vara 20 000 kronor och
              måste betalas i förskott vid kontrolltillfället. Det här, om något,
              kan väl hindra olaga transporter i stället för att införa en hål-i-huvudet-skatt
              som jag kallar kilometerskatten. Det är helt fel tänk.
            </seg>
            <seg xml:id="i-5cab8a8526d808e8-0">
              Det här kommer att bli väldigt bra. Det har nämligen visat sig
              effektivt i andra länder.
            </seg>
            <seg xml:id="i-bbbba284057ec497-0">
              Vi ska inte ha någon kilometerskatt. Var försiktiga! Och se till
              att vi vinner valet!
            </seg>
          </u>
          <note type="speaker" xml:id="i-17771008800b96ca-0">
            Anf. 89 HANNAH BERGSTEDT (S) replik:
          </note>
          <u who="hannah_bergstedt_528eb8" xml:id="i-3690cbbf0d78188e-1">
            <seg xml:id="i-2f1abeb90c149421-0">
              Fru talman! Jag får börja med att tacka både Lena, Thoralf och
              presidiet för att ni uppmärksammade mig på att jag i mitt anförande
              naturligtvis menade att jag vill yrka bifall till reservation
              nr 6 punkt 5.
            </seg>
            <seg xml:id="i-c52760c2cad3a552-0">
              Lagen om kvotplikt för biodrivmedel införs från den 1 maj, men
              de nivåer som är satta och som börjar gälla är dess värre redan
              nu omsprungna av den nuvarande utvecklingen. Trots vad Lena Asplund
              nyss sade i sitt anförande riskerar den inhemska produktionen
              av en bättre, klimatsmartare etanol att, med den nuvarande utformningen
              av skatten, konkurreras ut av det som i stället importeras. Vi
              riskerar därmed att förlora arbetstillfällen och kommer dessutom
              längre bort från att uppnå en mindre klimatberoende fordonsflotta.
            </seg>
            <seg xml:id="i-dde41968ae9e0fad-0">
              När det gäller kritiken i anförandet tog Lena Asplund också upp
              avståndsbaserad vägslitageavgift. Hon blundar dock för att det
              handlar om att se till att det blir sjysta villkor för dem som
              jobbar i branschen men även för dem som driver företag.
            </seg>
            <seg xml:id="i-5818190c3f41e78a-0">
              Lena Asplund frågade om socialdemokrater någonsin träffar åkerinäringen.
              Eftersom jag kommer från ett län som är väldigt beroende av åkerinäringen
              gör jag det återkommande. Budskapet är tydligt. De kanske inte
              är för just ett avgiftssystem, men de säger att någonting måste
              hända. Annars har vi ingen transportnäring. Man kan alltså påstå
              att de är betydligt mer nöjda med Socialdemokraterna som har lagt
              fram ett program som handlar om att säkra åkerinäringens villkor
              till skillnad från regeringen som bara står och gör ingenting.
            </seg>
          </u>
          <note type="speaker" xml:id="i-a4b5691538826283-0">
            Anf. 90 LENA ASPLUND (M) replik:
          </note>
          <u who="lena_asplund_a296b2" xml:id="i-e09e184b745b5b98-0">
            <seg xml:id="i-a7d2801d5e47d224-0">
              Fru talman! Ja, Hannah, du är från Norrbotten. Därför har jag
              svårt att förstå hur du kan stå här och glatt plädera för en avståndsbaserad
              kilometerskatt som skulle slå hårt i Norrbotten. Det är det län
              som har de längsta avstånden. Uppe i Norrbotten går också ett
              sådant här ETT-fordon, upp till Piteå. ETT står alltså för en
              trave till.
            </seg>
            <seg xml:id="i-f8f109e184652445-0">
              Du säger att åkarna är förtvivlade. Det förstår jag om man är
              på vissa ställen i Sverige där det finns osund konkurrens. Men
              det skulle i stället lösas med det förslag som Transportstyrelsen
              har kommit med om goda sanktionsmöjligheter för polisen. Det är
              exakt vad trafikpolisen vill göra. Det löses inte med en kilometerskatt.
              Det är helt feltänkt.
            </seg>
            <seg xml:id="i-7ca720700ebdfb97-0">
              Jag går tillbaka till kvotplikten. Det är väldigt bra att den
              införs nu, den 1 maj 2014. Det blir sedan höjda nivåer om ett
              år, den 1 maj 2015 – om jag inte minns fel. Att blanda in biodrivmedel
              i vanlig bensin och diesel är ett bra sätt att få ned utsläppen
              och har ett mycket bredare genomslag. Etanolbilarna har nämligen
              minskat ordentligt i försäljning. I dag köper man små, snåla diesel-
              och bensinbilar.
            </seg>
            <seg xml:id="i-32a204586fda52e6-0">
              Om man då får in mer biodrivmedel i det oljebaserade drivmedlet
              är det positivt för miljön. Jag förstår inte varför ni är emot
              kvotplikten.
            </seg>
          </u>
          <note type="speaker" xml:id="i-e52ea72db7eded5c-0">
            Anf. 91 HANNAH BERGSTEDT (S) replik:
          </note>
          <u who="hannah_bergstedt_528eb8" xml:id="i-3690cbbf0d78188e-2">
            <seg xml:id="i-3fbdb4d9d5124adf-0">
              Fru talman! Lena Asplund har totalt missuppfattat detta. Vi är
              inte emot kvotplikten. Däremot anser vi att de ambitioner som
              regeringen har är för låga. Det anser också näringen. Vi konstaterar
              att Lantmännen Agroetanol får säga upp 25 personer i Norrköping
              till följd av regeringens passivitet.
            </seg>
            <seg xml:id="i-0bee9037539e9a45-0">
              Man kan fundera över varför regeringen inte är intresserad av
              framtida jobb. Det är viktigt både ur arbetsmarknadsperspektiv
              – vi står inför en massarbetslöshet – och för möjligheten att
              minska vårt fossilberoende i fordonsflottan.
            </seg>
            <seg xml:id="i-5a479242a6bffc92-0">
              När det gäller vägslitageavgiften tar Lena Asplund upp Transportstyrelsens
              förslag. I det program som Socialdemokraterna har lagt fram finns
              en mängd av dessa förslag med. Vägslitageavgiften är ett av dem.
            </seg>
            <seg xml:id="i-83421178a4656648-0">
              Hur kan jag då som norrbottning prata om behovet av en vägslitageavgift?
              Det är ganska enkelt att förklara. När jag är ute och möter näringen
              är man väldigt tydlig med att man är beroende av att bygga ut
              infrastrukturen på både järnväg och väg. I dag har vi ett flertal
              vägar som är fullkomligt livsfarliga eftersom de är för smala
              i förhållande till det gods som ska transporteras.
            </seg>
            <seg xml:id="i-8c18f0a039975650-0">
              Ingen näring hurrar någonsin för avgifter. Det tror jag aldrig
              att Lena Asplund kommer att säga. Inte ens hennes förslag om höjning
              av dieselskatten är det någon som har hurrat åt. Det man hurrar
              åt är när vi säger att vi vill bygga ut infrastrukturen. Vi lägger
              50 procent mer på infrastruktursatsningar än vad regeringen gör.
              Det hurrar näringen i Norrbotten för, för man behöver utbyggnad
              av järnväg och bättre och säkrare vägar för att kunna konkurrera
              på den marknad som finns ute i världen.
            </seg>
            <seg xml:id="i-b62476285083ed8a-0">
              Sverige är ett avlångt land. Därför behöver vi också se till
              att investera i både järnväg och väg. Det är näringen väldigt
              intresserad av.
            </seg>
          </u>
          <note type="speaker" xml:id="i-89906e06c1582e61-0">
            Anf. 92 LENA ASPLUND (M) replik:
          </note>
          <u who="lena_asplund_a296b2" xml:id="i-e09e184b745b5b98-1">
            <seg xml:id="i-60ab9b895f78f2da-0">
              Herr talman! Jag börjar med kvotplikten igen. Många av oss har
              väl läst både propositionen och underlaget där man talar om E10,
              men att komma dit kräver en del, för alla motorer i dag klarar
              inte så mycket som 10 procents inblandning av etanol i bensinen.
            </seg>
            <seg xml:id="i-61aa0bab2f227d26-0">
              Låt mig gå tillbaka till detta med vägslitageavgiften. Det är
              jättebra att ni är positiva till flera av de förslag som Transportstyrelsen
              kom med, om det nu blir en proposition eller något liknande av
              det framöver, för då kan vi ju vara överens om att vi behöver
              ordentliga sanktioner mot osund konkurrens. Vi ska ha konkurrens
              på bra och sjysta villkor, och man ska ha lika skattevillkor.
              RUT och ROT är viktiga exempel på att det har blivit mycket sjystare
              villkor för branscher när man slår undan svartarbete. Att införa
              sanktioner kan bli ytterligare en viktig sak. Men att införa en
              skatt är fel. Det gäller en bransch som redan nu har små marginaler.
            </seg>
            <seg xml:id="i-0690402fcb03aa86-0">
              Någonstans ska det tas ut. Också du, Hannah, vet att åkerinäringen
              inte har de här marginalerna. Någonstans kommer pengarna att tas,
              och det blir alltid i sista ledet. Sista ledet är barnfamiljen
              med mjölken på bordet. Det är skogsindustrin, som får fördyrade
              kostnader för att sälja timmer och varor. Också svaveldirektivet
              slår hårt mot den näringen. Det blir alldeles för mycket, så jag
              säger det igen: Kilometerskatten är helt feltänkt.
            </seg>
          </u>
          <note type="speaker" xml:id="i-79e2811524b52844-0">
            Anf. 93 MATS PERTOFT (MP) replik:
          </note>
          <u who="mats_pertoft_529a6f" xml:id="i-8ff8b515ffa63eb4-4">
            <seg xml:id="i-a4ec874e22193d94-0">
              Herr talman! Jag undrar ibland hur Lena Asplund läser de inlagor
              vi får från näringslivet. Här gäller det Agroetanol och deras
              problem med låginblandningen. Vi har inget emot låginblandningen.
              Den är jättebra. Men vad ni har misslyckats med totalt från Alliansens
              sida är att möta upp den tid på två tre år från och med nu där
              ni öppnar dörrarna för import av fuletanol eftersom EU:s hållbarhetskriterier
              är för lågt satta. Om några år höjs de, och då är det inga problem,
              men ni har antingen inte fattat vad det handlar om eller misslyckats
              medvetet. Om ni inte har fattat är det väldigt illa. Då förstår
              ni ju inte vad ni håller på med. Om ni har misslyckats är det
              lika illa, för sådant här borde de partier som styr landet faktiskt
              ha koll på.
            </seg>
            <seg xml:id="i-71fe8ab6463feeeb-0">
              Ert misslyckande medför nu, till att börja med, att 25 personer
              i Norrköping mister jobbet. Agroetanol frågar sig om man över
              huvud taget kan fortsätta producera etanol med stor klimatnytta
              och om det lönar sig.
            </seg>
            <seg xml:id="i-7ec6a9341bb74fec-0">
              När det gäller kilometerskatten, lastbilsavgiften, handlar det
              om avstånd eller tid. I dag har vi ett system med tidsbaserade
              avgifter och vinjettskatt som det är hål i. Det fuskas rejält,
              och det hotar lönsamheten i åkerinäringen så till den grad att
              även åkerinäringen nu har tillsatt en utredning om hur ett kilometerskattesystem
              skulle kunna se ut.
            </seg>
            <seg xml:id="i-80d416cfc971f61d-0">
              Hotet är att ni inte gör något åt fusket, och då hjälper inte
              klampning och höga böter. Det löser inte problemet, för de utländska
              bilarna finns överallt ute på vägarna, och det är svårt att kontrollera
              dem. Ett kilometerskattesystem skulle lösa det problemet.
            </seg>
          </u>
          <note type="speaker" xml:id="i-e8862debc19d8f0e-0">
            Anf. 94 LENA ASPLUND (M) replik:
          </note>
          <u who="lena_asplund_a296b2" xml:id="i-e09e184b745b5b98-2">
            <seg xml:id="i-742ec5a68f953578-0">
              Herr talman! Mats Pertoft talar om 25 jobb i Norrköping. Jag
              beklagar dem som blir drabbade. Men det han inte nämner är alla
              som skulle förlora arbetet om man införde en kilometerskatt. Hur
              många åkerier skulle inte klara av det längre då? Eller är det
              i skogsindustrin vi förlorar jobben på grund av att vi inte blir
              konkurrenskraftiga i förhållande till resten av världen? Hur många
              jobb kan gå förlorade på Sandvik, SCA och andra stora företag
              när man lägger på ordentliga kostnader? Då kan vi börja tala om
              förlorade arbetstillfällen.
            </seg>
            <seg xml:id="i-5d68f39a8d1ddcc8-0">
              Det är som om Miljöpartiet alltid har den enda sanningen när
              det gäller miljöfrågor. Alla andra – åtminstone vi på den borgerliga
              sidan – förstår inget och vet inget medan ni har sanningen. Nu
              är det faktiskt inte riktigt så det ser ut, Mats Pertoft. Vi gör
              inte saker av ondska eller för att vi är korkade, utan vi gör
              dem försiktigt och på rätt sätt, så att åtgärderna inte ska slå
              slint och drabba svenska företag eller privatpersoner.
            </seg>
            <seg xml:id="i-580d3ca57cbc2979-0">
              Världshandelspriset på etanol är väldigt lågt. Det är en av anledningarna
              till att Agroetanol i Norrköping inte är konkurrenskraftigt. Deras
              etanol är dyrare. Om vi skulle göra förändringar där skulle det
              innebära att vi ger statsstöd. Det är därför tullundantaget tas
              bort.
            </seg>
          </u>
          <note type="speaker" xml:id="i-9e8d3b812928393d-0">
            Anf. 95 MATS PERTOFT (MP) replik:
          </note>
          <u who="mats_pertoft_529a6f" xml:id="i-8ff8b515ffa63eb4-5">
            <seg xml:id="i-121c354f09641224-0">
              Herr talman! Kilometerskatten handlar om att vi i dag har ett
              system, vinjettsystemet, som är tidsbaserat och som öppnar alla
              dörrar för fusk. Åkerinäringen har stora problem med detta över
              hela landet.
            </seg>
            <seg xml:id="i-acf5f25128b51953-0">
              Lena Asplund talade tidigare om en hål-i-huvudet-skatt. Jag skulle
              vilja kalla hennes politik för stoppa-huvudet-i-sanden-politik.
              Ni gör ju ingenting! Ni säger: Okej, man ska kunna låsa fast bilarna
              och bötfälla de fuskare man hittar. Frågan är bara hur man hittar
              dem. Hur många poliser ska sysselsättas med detta?
            </seg>
            <seg xml:id="i-ac3a3eb6237d7338-0">
              Åkerinäringen utreder kilometerskatt. EU-kommissionen förordar
              det. Fler och fler länder byter från tidsbaserade system till
              avståndsbaserade system. Låt oss konstruktivt hitta ett sätt som
              funkar för Sverige och som är så nyanserat och differentierat
              att det tar hänsyn både till avstånd och till miljöaspekterna
              i glesbygd och storstad, så att vi hittar ett system som skulle
              skapa konkurrensneutralitet i Sverige så att alla åkare betalar
              efter samma premisser. Så måste framtiden se ut.
            </seg>
            <seg xml:id="i-c29b66bedb97abb8-0">
              I stället tillåter ni fortsatt fusk. Ni tillåter att åkerinäringen
              slås ut. Och ni håller på med småsaker. Det är jättebra att man
              får låsa fast bilarna när man hittar dem. Men vem i all sin dar
              ska hitta dem? Ska vi skicka ut Nationella insatsstyrkan på motorvägarna?
              Har ni funderat på det?
            </seg>
            <seg xml:id="i-8f8b2879314ec7e7-0">
              Med ett bra och modernt kilometerskattesystem, där du har koll
              på vad bilarna är, är det ganska enkelt att kontrollera att alla
              betalar. Sedan ska det naturligtvis vara mindre avgifter på glesbygdsvägar
              eller vägar ute på landsbygden, där det inte finns alternativ,
              och högre avgifter där det finns alternativ.
            </seg>
            <seg xml:id="i-4ed6c2a128ab6a67-0">
              Det här var vad Klimatberedningen och alla partier i riksdagen
              då föreslog. Det här är vad FFF-utredningen föreslog i julas.
            </seg>
          </u>
          <note type="speaker" xml:id="i-b81cf23120bd6ea4-0">
            Anf. 96 LENA ASPLUND (M) replik:
          </note>
          <u who="lena_asplund_a296b2" next="cont" xml:id="i-c560b869c03a97ad-1">
            <seg xml:id="i-02c86b2ba853d8fc-0">
              Herr talman! Nu kom det plötsligt en massa fler parametrar. Miljö
              och väg har vi fått tidigare. Nu var det landsbygd och olika typer
              som kom till. Det blir väldigt många parametrar. Det blir ett
              väldigt svåradministrerat system.
            </seg>
            <seg xml:id="i-20c55512d3be2c41-0">
              Kommer ni då att få ut 4 miljarder? Nej, det kommer att bli mycket
              stora administrationskostnader.
            </seg>
            <seg xml:id="i-50454b0a59addd49-0">
              Sedan är min fråga: Hur gör man med alla enskilda vägar? Många
              skogstransporter går på enskilda vägar. Ska man betala en statlig
              kilometerskatt för att få köra på enskilda vägar? Majoriteten
              av skogstransporterna går på enskilda vägar. Mats Pertoft! Du
              skakar på huvudet. Men förklara: Hur gör man med alla enskilda
              vägar?
            </seg>
            <seg xml:id="i-9cebea929d461fe2-0">
              När det gäller sanktionsförslagen finns det här redan i många
              länder, och det fungerar väldigt bra. Det är avskräckande om du
              vet att du kan åka dit, att bilen kan bli klampad eller att du
              kan få dyra böter. Det händer en åkare kanske bara en gång.
            </seg>
            <seg xml:id="i-fef97fcf74e2e88d-0">
              Det talades om att skicka ut Nationella insatsstyrkan. Det är
              klart att vi har en trafikpolis, och det här är vad trafikpolisen
              vill. Ska vi då inte lyssna på den?
            </seg>
            <seg xml:id="i-3f1e6ce5144e74e1-0">
              Jag tror att det här kommer att bli bra. Ska vi ha en kilometerskatt
              ska den täcka hela Europa, men så är det inte. Många länder som
              har något slags avståndsbaserad skatt för tunga transporter har
              det inte på alla vägar. Det är mer en vägavgift på olika vägar
              som man betalar.
            </seg>
            <seg xml:id="i-0e6ddff529e2c93b-0">
              Jag säger: Gör om, tänk om och kom tillbaka med ett bättre förslag
              i så fall!
            </seg>
          </u>
          <note xml:id="i-c558fca5a4e9ac26-0">
            Anf. 97 GUNNAR ANDRÉN (FP):
          </note>
          <u who="lena_asplund_a296b2" prev="cont" xml:id="i-756de7067010c960-1">
            <seg xml:id="i-243e4f7cc98097ee-0">
              Herr talman! Om det förra betänkandet var olidligt spännande
              får man väl säga att det här är väldigt hotfullt. För om olyckan
              skulle vara framme skulle vi få en väldig massa punktskattehöjningar
              efter det kommande valet – men vi vet inte exakt var de kommer.
            </seg>
            <seg xml:id="i-5a58f505badd3e4a-0">
              Jag tycker att detta har två sidor. Jag måste deklarera att punktskatter
              absolut är ett bra styrmedel. De behövs. De är väldigt bra. Om
              man bortser från momsen tar vi ut 120 miljarder kronor i punktskatter
              varje år. De är ganska välriktade, tycker jag.
            </seg>
            <seg xml:id="i-1268d79528515d91-0">
              Det är mest på energi; det är 70 miljarder av de ungefär 120
              miljarderna. När det gäller alkoholskatten är det ungefär 25 miljarder.
              På transporter är det 17 miljarder. När det gäller övrigt, som
              det så vackert heter, är det 7 miljarder, där huvuddelen handlar
              om lotteriskatt och vinstmedel från Svenska Spel och ATG. Jag
              ska återkomma till ATG om jag får tid i slutet av mitt anförande.
            </seg>
            <seg xml:id="i-1d2be02a226943da-0">
              Vi behöver punktskatter. Koldioxidavgiften är till exempel en
              sådan som vi med jämna mellanrum behöver höja.
            </seg>
            <seg xml:id="i-311bf447161fa29f-0">
              Låt mig dock börja med skatten på finansiella transaktioner,
              FTT. Där finns det en gemensam reservation från Miljöpartiet och
              Vänsterpartiet. Jag är fundersam kring hur jag ska göra, om jag
              ska yrka bifall till regeringens förslag eller om jag ska yrka
              bifall till reservationen. Det är verkligen svårt. Man måste läsa
              väldigt noga för att förstå vad skillnaden är när det gäller det
              tillkännagivande som ni vill att man ska göra.
            </seg>
            <seg xml:id="i-556f9b973edc3b13-0">
              En skatt på finansiella transaktioner är ingen omöjlig tanke.
              Det kan man inte avfärda. Ni vill i första hand ha det på global
              nivå. Om inte det går tar man det på europeisk nivå. Och går inte
              det handlar det om de elva länder som vill införa detta. Problemet
              är att de elva länderna tänker använda detta och beskatta oss
              för att räkna av det på sin egen EU-avgift. Där går gränsen. Ni
              vill ge till känna att man inte ska göra det, men i praktiken
              innebär reservationen att man gör detta genom att bifalla det
              förslag som finns. De andra partierna har varit kloka nog att
              säga: Så här kan vi inte skynda. Här måste vi skynda långsamt
              och se vad effekterna blir för svenska företag och svenska transaktioner.
              Ni köper grisen i säcken.
            </seg>
            <seg xml:id="i-b2648bdbd7ec9486-0">
              Sedan kommer jag till skatt på elektrisk kraft. Där skulle jag
              vilja säga en annan sak, herr talman, nämligen att en av de viktigaste
              sakerna som har inträffat sedan 2006 är att vi äntligen har fått
              stopp på de enorma elskattehöjningarna i Sverige. Alla tidigare
              finansministrar – det gäller säkert även Folkpartiets – höjde
              ständigt skatterna på elektricitet, denna effektiva distributionsmetod.
            </seg>
            <seg xml:id="i-d65acc51a2cde034-0">
              År 2006, jag satt i riksdagen, tror jag att vi höjde elskatter
              fem gånger, inklusive momsen. Det skedde under bara ett enda år.
              Det är klart att det känns mycket.
            </seg>
            <seg xml:id="i-fb972331d1894454-0">
              Jacob Johnson tycker för sin del, när det gäller skatt på elektrisk
              kraft, att man särskilt ska subventionera vindkraft. Det är lite
              intressant att man ska subventionera viss elektricitet, till exempel
              vindkraft. Men annan elektricitetsproduktion, som kärnkraft och
              så vidare, ska man beskatta högre. Det finns ingen rim och reson
              i Vänsterpartiets ståndpunkter på den här punkten.
            </seg>
            <seg xml:id="i-a7b32154de24dce9-0">
              Sedan kommer vi till Mats Pertofts reservation nr 4. Hur mycket
              bör man höja punktskatterna under 2014? Det blir väl det som ni
              kommer att gå ut med. Koldioxidskatten – det är i och för sig
              en avgift – ska höjas med 24 öre under 2014. Det motsvarar ungefär
              70 öre per liter på bensinpriset. Ja, det är en ordentlig prishöjning.
              Det är kirurgiskt riktat mot den stora landsbygden i Sverige,
              får man lov att säga. Det är väldigt skickligt. Och energiskatten
              på diesel bör höjas med 20 öre per liter 2015. Detta bör vi ge
              regeringen till känna, säger man. Det tycker jag absolut inte
              att vi ska göra. Jag yrkar ett kraftfullt avslag på Mats Pertofts
              reservation.
            </seg>
            <seg xml:id="i-aeeff12914386bd3-0">
              Sedan kommer jag till Thoralf Alfssons reservation om lantbrukets
              drivmedelsskatter. Där står det något jätteintressant. Hur mycket
              bör man göra här? Jo, här bör man försöka möta de europeiska nivåerna.
              Nu passar det helt plötsligt att anpassa sig till EU. Alltid annars
              ska vi vara så långt ifrån som möjligt och föra en politik totalt
              fri från EU-länderna. Men när det gäller lantbrukets drivmedelsskatter
              ska vi anpassa oss till EU.
            </seg>
            <seg xml:id="i-5715b9fc7aaf8c12-0">
              Det står så här, herr talman: att i stället försöka möta de europeiska
              nivåerna. Det är vad Sverigedemokraterna, som vill gå ur EU, vill
              i den här frågan.
            </seg>
            <seg xml:id="i-0a3c0f900f359053-0">
              Herr talman! När det gäller den här frågan måste man fundera
              på hur man ser på jordbruksstödet från EU. Vi betalar 37 miljarder
              till EU, men vi får tillbaka till själva jordbruket, om man bortser
              från fiske, regionalstöd och så vidare, ungefär 10 miljarder.
            </seg>
            <seg xml:id="i-a7bfd52ce3b00eec-0">
              Sverigedemokraterna påstår att man är ett Sverigevänligt parti.
              Man är otroligt Sverigefientlig. De här pengarna skulle ju betalas
              av någon annan, nämligen konsumenterna i Sverige, om jordbruket
              ska ha samma intäkter. Det finns inga andra källor för jordbruket.
              Jordbruket i det här landet betalar faktiskt inte 10 miljarder
              kronor till EU. Det gör vi gemensamt i Sverige. Sverigedemokraterna
              är ett mycket jordbruks- och Sverigefientligt parti.
            </seg>
            <seg xml:id="i-eb073cf9f4df0cc2-0">
              Sedan kommer vi till frågan om miljöskatten på flyg. Det är en
              riktig rysare, herr talman. Jag anser att man bör se till att
              flygbränsle beskattas på samma sätt över hela världen. Det bör
              göras av miljöskäl. Det är också regeringens ståndpunkt.
            </seg>
            <seg xml:id="i-1520ae89425fef5d-0">
              Men det finns en internationell konvention som undertecknades
              i Chicago och som trädde i kraft 1947. Den omöjliggör en enhetlig
              beskattning. På den konventionen rider sådana speciella länder
              som Kina, Indien, USA, Brasilien och ett antal andra länder. De
              vill inte vara med. Vänsterpartiet och Miljöpartiet tycker att
              något särskilt bör göras – bara i Sverige. Miljöpartiet och Vänsterpartiet
              kallar det miljöskatt.
            </seg>
            <seg xml:id="i-869f721f9348f267-0">
              Vänsterpartiet är lite lurigt här. Vänsterpartiet tycker att
              man ska ta med det förslag som fanns med i det gemensamma valmanifestet
              från 2006 för Socialdemokraterna, Miljöpartiet och Vänsterpartiet.
              Det ska bli intressant att se vad Socialdemokraterna tycker. Nivån
              är preciserad här. Det är ändå intressant. Med samma kirurgiska
              precision som man slår med en del andra skatter slår man här mot
              landsbygden.
            </seg>
            <seg xml:id="i-9cb4c3ffc937a749-0">
              Jacob Johnson har räknat ut att han ska ta in 2,6 miljarder kronor
              på start- och landningsavgifter. När den summan slås ut blir det
              200 kronor per resa. Det är inte folket vid Sergels torg som drabbas,
              utan det är de som bor i Pajala eller Östersund. De får betala.
            </seg>
            <seg xml:id="i-eda79248a86563cd-0">
              Sedan kommer vi till den fantastiska fordonsskattefrågan om vägslitageavgift,
              som tidigare hette kilometerskatt. Den ska åstadkomma mycket,
              ska bara betalas av tunga lastbilar och vara avståndsbaserad.
              Pengarna ska gå till nya vägar. Det är lite förvånande att avgiften
              ska gå till nya vägar. Avgiften ska differentieras efter avgasutsläppen.
              Det är två helt olika saker. Om det blir besvärligt ska avgiften
              göras regional. Den ska hjälpa till med att gynna inköp av nya
              miljöbilar. Tydligen ska det också vara något med registreringsavgiften.
            </seg>
            <seg xml:id="i-5e9b65f537c23b70-0">
              Herr talman! Jag tror att vi får se över hela fordonsbeskattningen
              i framtiden – inte tu tal om den saken. Utformningen av avgiften
              slår också med kirurgisk precision mot de långa avstånden i Sverige.
              Däremot tror jag inte att de förare som kör de tunga lastbilarna
              som numera syns i trafiken runt Sergels torg i Helsingfors, Götaplatsen
              i Göteborg eller Gustav Adolfs torg i Malmö fruktar avgiften så
              mycket som de som finns i Jokkmokk och Pajala. Det är de platserna
              som avgiften slår mot. Helsingfors och Uppsala klarar sig ordentligt.
              Där är inte avstånden så otroligt stora.
            </seg>
            <seg xml:id="i-b407120e44685aba-0">
              Trängselskatterna, herr talman, lämnar jag därhän av den anledningen
              att det kommer att bli en debatt om trängselskatter senare.
            </seg>
            <seg xml:id="i-8f275cf5b609800d-0">
              Låt mig slutligen ta upp en annan fråga, nämligen privatinförsel
              av alkohol och tobak. Jag tycker att Jacob Johnson talade väl
              i frågan. Jag delar uppfattningen som framkommer i motionen av
              Christer Winbäck och Anita Brodén, nämligen att det var ett dåligt
              beslut som vi tvingades genomföra när införselreglerna släpptes
              fria. Den helnykteristiske finansministern Bosse Ringholm ville
              inte detta heller men tvingades av andra skäl. Det vore bra om
              det fanns någon annan väg – den anvisas dock inte av Jacob Johnson
              – så att vi kan återinföra begränsningen av införseln. Jag håller
              med om att det inte är bra som det har blivit. I grund och botten
              vill vi svenskar inte ha det systemet. Jag tackar inte för reservationen
              – den är i och för sig meningslös – men vi har samma åsikt i frågan.
              Det är det viktiga.
            </seg>
          </u>
          <note type="speaker" xml:id="i-01b79796b763d075-0">
            Anf. 98 KARIN NILSSON (C):
          </note>
          <u who="ulrik_nilsson_f7792c" xml:id="i-1884a953f8def2a1-1">
            <seg xml:id="i-46857646f9ae8c27-0">
              Herr talman! Jag tänkte i mitt anförande beröra tre gemensamma
              reservationer mellan Socialdemokraterna, Vänsterpartiet och Miljöpartiet.
              I motionsbetänkandet finns motioner och reservationer från oppositionen
              angående skatt som styrmedel på kemikalieområdet.
            </seg>
            <seg xml:id="i-b6bd50fd445b338d-0">
              Den 15 januari berättade miljöminister Lena Ek i SVT att regeringen
              vill hitta på ett sätt att göra det dyrare för de klädföretag
              som har gift i kläderna. Greenpeace hade då testat 82 barnkläder
              och skor och hade i 76 av dessa hittat minst en farlig kemikalie.
              Miljöministern har tillsatt en utredning som ska vara klar i december.
              Utredningen ska ta reda på hur ekonomiska styrmedel kan läggas
              på farliga ämnen i Sverige. Tanken är att det ska bli dyrare för
              företagen att till exempel sälja kläder fulla av kemikalier. Det
              har visat sig att varje svensk köper 15 kilo textilier årligen,
              varav hälften slängs. Utan ordentliga regler om vilka ämnen dessa
              textilier får innehålla är risken att många gifter hamnar i våra
              kroppar och i vår natur.
            </seg>
            <seg xml:id="i-851117c609bca4ad-0">
              Sverige har tillsammans med Nederländerna och Danmark jobbat
              för att få till stånd ett förbud mot flera kemikalier på EU-nivå.
              Men Lena Ek tror att det kan ta upp till tio år att få till stånd
              en sådan lag. Regeringen har föreslagit att Sverige kan gå före
              EU med förbud i den svenska lagstiftningen och har stridit med
              kommissionen om att få göra så. Förbud på EU-nivå tar alldeles
              för lång tid, och förbud på nationell nivå innebär en ständig
              strid med EU. Därför skulle en kemikalieskatt vara ett bra komplement
              för att skynda före.
            </seg>
            <seg xml:id="i-d764835c68ea0be3-0">
              Det är bra att använda alla verktyg som kan plockas fram för
              att få fram ett giftfritt samhälle. Regeringen har som mål att
              Sverige till 2020 ska vara ett giftfritt samhälle där människor
              och miljö är skyddade från kemikalier.
            </seg>
            <seg xml:id="i-8549a0cdadfb4414-0">
              Hur en kemikalieskatt kan se ut, om avgiften ska ligga på tillverkaren
              eller importören, är något som Lena Ek vill att utredaren ska
              ta reda på. Syftet med kemikalieskatten är att tillverkningen
              av varor med farliga ämnen ska bli dyrare. Det ska kosta att inte
              vara miljövänlig.
            </seg>
            <seg xml:id="i-4dc11da38da55768-0">
              Herr talman! Centerpartiet med vår miljöminister Lena Ek i spetsen
              jobbar aktivt med att förverkliga en giftfri vardag. Jag vet att
              hon engagerar sig för att få bort silvret som bakteriedödande
              medel i sportkläder, ftalater i nappflaskor och andra plastföremål
              i hemmen och för en total utfasning av det hormonstörande bisfenol
              A som finns i livsmedelsförpackningar.
            </seg>
            <seg xml:id="i-1294e5e3d00dda27-0">
              Det finns många hundra miljöfarliga kemikalier som behöver fasas
              ut och där EU är besvärande trögt och snarare bromsar arbetet
              än hjälper till. Då kan skatter som styrmedel vara ett första
              steg för att uppnå en förändring. Även om jag fullt ut sympatiserar
              med innehållet i motionerna, och även i reservationen, finner
              jag inte anledning att stödja vare sig motionerna eller reservationerna
              eftersom de slår in öppna dörrar till ett arbete som redan skyndsamt
              pågår i Regeringskansliet.
            </seg>
            <seg xml:id="i-1125f038c79c6d69-0">
              Herr talman! De tre rödgröna oppositionspartierna vill införa
              en vägslitageavgift. Frågan har diskuterats och replikerats. De
              vill införa en skatt på avstånd. Avstånd har vi gott om i Sverige.
              Om jag minns rätt handlar oppositionens vägslitageavgift om ett
              skattepåslag på 4 miljarder för åkerinäringen i Sverige. För att
              i viss mån mildra effekterna av sin skatt på avstånd har de tänkt
              sig att tillämpa ett inslag av differentiering av skatten med
              hänsyn till dels landsbygd, dels skogsindustri. De har efter flera
              års motionerande om denna skatt lyckats utveckla idén om att ta
              viss hänsyn till lastbilarnas miljöprestanda. Jag kan möjligen
              kosta på mig att ge dem en eloge för detta.
            </seg>
            <seg xml:id="i-86a6f150e2a4ebd0-0">
              För mig är skatt på avstånd inte lösningen för alla de saker
              som oppositionspartierna räknar upp. Samtidigt som de undantar
              några här och några där men fortfarande ska få in 4 miljarder
              blir det ännu dyrare för dem som inte undantas. Stora delar av
              landet är beroende av vägtransporter eftersom det inte finns järnväg
              eller sjötransporter som alternativ.
            </seg>
            <seg xml:id="i-e55592d282fa6c7c-0">
              Där jag bor har jag fyra till sex mil till närmaste järnväg.
              I öster har jag Emmaboda, som ligger många mil bort, närmare tre
              fyra. Till Växjö är det fem mil, till Älmhult sex mil och till
              Karlshamn och Ronneby fyra mil.
            </seg>
            <seg xml:id="i-ed6039da14e1f451-0">
              Mjölken, butiken, kanske gruset som behövs till vägen finns inte
              längs med järnvägen, och alla bor inte heller längs med järnvägen.
              Där jag bor, en vit fläck på kartan, finns det endast ett gammalt
              stationshus i byn och även i centralorten bara ett gammalt stationshus.
              Spåren till dessa försvann 1969, och då är vägtransporterna enda
              lösningen.
            </seg>
            <seg xml:id="i-157839606483090f-0">
              Som centerpartist är jag givetvis intresserad av bra lösningar
              för miljön. Då vill jag hellre se att vi minskar fordonens klimatpåverkan
              genom bra miljöprestanda, som var förslaget här, och genom förnybara
              bränslen i tankarna och att vi uppmuntrar omställningen med både
              morötter och piskor och inte, som i detta fall, enbart piskor,
              alltså enbart skatter som ökar kostnaderna, som slutligen egentligen
              bara hamnar på konsumenten. Transporterna måste ändå utföras,
              för varorna måste ändå fram till sina mål.
            </seg>
            <seg xml:id="i-41974fe73b6272bb-0">
              Herr talman! Handelsgödselskatten är ett återkommande ämne i
              debatter. Som enda land i världen hade Sverige denna konkurrenshämmande
              skatt på sin livsmedelsproduktion. Enligt forskningen har användningen
              av handelsgödsel minskat och stallgödselanvändningen ökat i Sverige
              sedan skatten togs bort. Priset på handelsgödsel har ökat mycket
              kraftigt sedan 2007 och framåt.
            </seg>
            <seg xml:id="i-5aeb0aaebf654b58-0">
              Den internationella prisutvecklingen för kvävegödsel, med prisökningar
              på uppemot 32 procent, kan ha bidragit till minskad användning
              både nationellt och globalt. Men de höga kostnaderna är inte längre
              ett handelshinder då kostnadsökningarna sker på lika villkor för
              svenska odlare som för konkurrenterna i andra producentländer.
            </seg>
            <seg xml:id="i-6d29a166ff2cb689-0">
              I Sverige har dessutom lantbruksnäringen arbetat aktivt med att
              minska läckaget av näringsämnen från åkermarken för att minimera
              näringstillförselns påverkan på miljön. LRF:s projekt Greppa näringen
              har gett effekt och kan verka som ett föredöme att ta efter för
              andra länder runt Östersjön. Näringsläckagen ut i Österhavet och
              Västerhavet har märkbart minskat. Det gäller givetvis näringsläckage
              från både handelsgödsel och stallgödsel. Det är nog så viktigt.
            </seg>
            <seg xml:id="i-9bb9e267670b86ab-0">
              Att då återinföra skatten på handelsgödsel för svenska lantbrukares
              produktion skulle återigen bara utgöra en kostnadsökning utan
              att stå i proportion till miljönyttan. En dyrare produktion i
              Sverige gynnar bara en billigare produktion i andra länder.
            </seg>
            <seg xml:id="i-104d0d55ba91c715-0">
              Herr talman! Det tas upp en mängd olika punktskatter i detta
              betänkande som skulle vara värda att kommentera. En är alkoholskattens
              effekter på införseln av alkohol. En annan är lotteriskatterna,
              och där finns ett akut behov av åtgärder. Det pågår ett arbete
              i Regeringskansliet som jag verkligen hoppas blir klart snabbt.
            </seg>
          </u>
          <note xml:id="i-43df8fca623d0806-0">
            Jag stannar dock vid dessa tre reservationer och yrkar avslag
            på samtliga motioner och bifall till utskottets förslag.
          </note>
          <note type="speaker" xml:id="i-57cebd42488e84bc-0">
            Anf. 99 MATS PERTOFT (MP) replik:
          </note>
          <u who="mats_pertoft_529a6f" xml:id="i-8ff8b515ffa63eb4-6">
            <seg xml:id="i-081c221793d0c77d-0">
              Herr talman! Jag ville ta tillfället i akt att replikera på Karin
              Nilsson angående kilometerskatt och samtidigt – nu verkar Lena
              Asplund ha avvikit – påminna utskottets ledamöter och partier
              om det som en enig klimatberedning för några år sedan föreslog.
              Alla dåvarande riksdagspartier var representerade i beredningen
              – Centerpartiet, Moderaterna, Folkpartiet, Kristdemokraterna,
              Vänsterpartiet, Socialdemokraterna och Miljöpartiet. Alla var
              överens som införandet av en kilometerskatt och behovet av den.
              Och man var överens om avgiften: genomsnittligt 14 kronor per
              mil, eller 1:40 per kilometer. Man var vidare överens om att det
              skulle differentieras. Det skulle vara dyrare i tätbebyggda områden
              och billigare på landsbygden. 1:40 per kilometer var ett snittpris.
            </seg>
            <seg xml:id="i-4693ba69bfd9393d-0">
              Man var överens om att utgå från en miljöklassning – miljöförstörande
              bilar dyrare, miljövänligare billigare. Man var också överens
              om att enskilda vägar inte skulle belastas. Och man var överens
              att det skulle tillföra statskassan ca 4 miljarder.
            </seg>
            <seg xml:id="i-ac492bcdf30e37a0-0">
              Allt det här var man överens om.
            </seg>
            <seg xml:id="i-c5c6a71d5cabd1ee-0">
              Jag undrar: Hur har denna minneslucka uppstått i Alliansens partier?
              Alla var överens, men sedan var det som bortslukat. Jag märker
              i replikskiftena här att det är som om de borgerliga partierna
              har glömt bort att man sade ja till detta och att det var någonting
              som föreslogs.
            </seg>
            <seg xml:id="i-d708ac2f674b2065-0">
              Miljöpartiet står fast vid det och har motionerat om det år efter
              år. Vi har förutsatt att de andra partierna har lite minneskapacitet
              och kan komma ihåg vad man kom fram till.
            </seg>
            <seg xml:id="i-6c88e28dde52853c-0">
              Min fråga är: Vad tycker Centerpartiet om detta i dag?
            </seg>
          </u>
          <note type="speaker" xml:id="i-d17af8c55b9859e8-0">
            Anf. 100 KARIN NILSSON (C) replik:
          </note>
          <u who="ulrik_nilsson_f7792c" xml:id="i-1884a953f8def2a1-2">
            <seg xml:id="i-0c0d6f7c306a7655-0">
              Herr talman! Tack, Mats, för frågan. Jag kommer ihåg att vi hade
              en sådan klimatberedning och att det fanns en överenskommelse.
            </seg>
            <seg xml:id="i-f43f77de9876dc11-0">
              Därefter var det flera som granskade förslaget. Konjunkturinstitutet
              var en av de myndigheter som granskade det och totalt fördömde
              det ur klimatsynpunkt. Förmodligen har man lyssnat på Konjunkturinstitutets
              bedömning i det fallet. Det gav inte den miljö- och klimateffekt
              som man hade förväntat sig i beredningen.
            </seg>
            <seg xml:id="i-bcf39f581f619f28-0">
              Att alla från början var eniga kan jag tillstå. Men sedan har
              man bytt ståndpunkt efter det att det har kommit fram argument
              som har talat mot det.
            </seg>
            <seg xml:id="i-22ded390eb1dcd6e-0">
              Jag ser svårigheten att lägga skatt på avstånd, precis som jag
              förklarade från talarstolen. Jag skulle kunna tänka mig det om
              man i så fall också räknar in bränslena så att den som kör klimatsmart
              får någonting för det. Men så länge vi är beroende av lastbilar
              har vi – jag gav exemplet hur jag bor, en vit fläck på kartan
              med långt till järnvägen – måste vi ha lastbilen kvar. Det blir
              en ökad kostnad för konsumenten, för åkerinäringen har, precis
              som Lena Asplund sade, otroligt små marginaler att själv bära
              kostnaden. Någon måste utföra transporterna för att individerna
              ska kunna ta emot varorna. Varorna behöver också levereras från
              det ställe där de tillverkas.
            </seg>
          </u>
          <note type="speaker" xml:id="i-d894f46dc6389957-0">
            Anf. 101 MATS PERTOFT (MP) replik:
          </note>
          <u who="mats_pertoft_529a6f" xml:id="i-8ff8b515ffa63eb4-7">
            <seg xml:id="i-6ea8419e0bf6bf2f-0">
              Herr talman! Jag kan hålla med om att det är en belastning. Jag
              bor också ungefär fem mil från en närmaste järnvägsstation, och
              jag kör den sträckan varje dag. Det finns ingen kollektivtrafik,
              för jag bor långt ut på landet.
            </seg>
            <seg xml:id="i-088f050997a7b58b-0">
              Det var inte bara en klimatberedning. I den utredning som lades
              fram direkt efter julhelgen, FFF-utredningen, upprepas förslaget
              om en lastbilsskatt, en kilometerskatt. Man tycker att det behövs
              i Sverige både för konkurrensneutralitet och ur klimatsynpunkt
              om vi ska nå målet om en – jag skulle vilja säga fossilbränslefri
              – fossilbränsleoberoende – som Alliansen säger – fordonsflotta.
            </seg>
            <seg xml:id="i-364570a4e188e020-0">
              Det är tydligt att alla som tittat på det här kommer fram till
              att det behövs, men Alliansen har inga svar. Däremot verkar man
              ställd när man konfronteras med detta. FFF-utredningen var någonting
              som Centerpartiet hade drivit fram och som Anna-Karin Hatt var
              väldigt stolt över. Men hon blev helt svarslös när frågan ställdes
              varför man föreslår en kilometerskatt som Centern verkar avsky.
            </seg>
            <seg xml:id="i-c7d149e08ea364d1-0">
              Hur ska man komma åt det här på ett annat sätt? Det är det alliansregeringen
              inte kan svara på. Det var där jag menade att Lena Asplund hade
              stoppa-huvudet-i-sanden-politik. Vad är det som gör att Centern
              inte kan driva igenom det här?
            </seg>
          </u>
          <note type="speaker" xml:id="i-6efe460fbac5caf5-0">
            Anf. 102 KARIN NILSSON (C) replik:
          </note>
          <u who="ulrik_nilsson_f7792c" xml:id="i-1884a953f8def2a1-3">
            <seg xml:id="i-79b12dc9cabc828e-0">
              Herr talman! Saker och ting blir dyrare. Både jag och Mats Pertoft
              måste inse att vi är beroende av bilen så som vi bor. Vi kommer
              att behöva transportera oss. Samma sak gäller lastbilstransporter.
              Vi måste komma åt mjölken, och vi måste komma åt andra livsmedel.
              Det finns kanske företag på landsbygden som måste kunna leverera
              produkter som de har tillverkat.
            </seg>
            <seg xml:id="i-9de302224f212b5c-0">
              Ska det då vara så att vi snedvrider samhället för att det inte
              finns någon utbyggd järnväg eller sjötransportsmöjlighet i vår
              närhet måste nog någon annan av konsumtionsskatterna öka. Det
              här kommer att bli en kostnad för några, men inte för alla. De
              som bor längst från järnvägen eller andra kommunikationer skulle
              då ha en högre kostnad för sina transporter. Jag tycker inte att
              detta är en bra lösning, och det har förstås framgått av mina
              svar.
            </seg>
            <seg xml:id="i-3ff15041d53d8e19-0">
              Däremot måste vi titta på klimat- och miljöåtgärder. Den fossiloberoende
              fordonsflottan är viktig att titta på för att se vad det finns
              mer i det paketet. Jag anser att vi måste ha ett bonus–malus-system
              när det gäller fordon, och det ska givetvis också gälla tyngre
              transporter. Motsvarande gäller bränslen. Men då måste vi kunna
              hitta lösningar som gör att man kan övergå till klimatsmartare
              bränslen och bättre fordon på ett sätt som ger stimulans för att
              köra renare vad gäller både bränsle och fordon och införa en kostnad
              för den som smutsar ned.
            </seg>
            <seg xml:id="i-87cbc3a8214dd010-0">
              Det här känns mer som en piska – som det uttrycktes här – och
              en extra pålaga för somliga. Det känns inte som den naturliga
              övergången till den gröna skatteväxling som jag vill se.
            </seg>
          </u>
          <note type="speaker" xml:id="i-71c4c6fab7b5ce03-0">
            Anf. 103 HANNAH BERGSTEDT (S) replik:
          </note>
          <u who="hannah_bergstedt_528eb8" xml:id="i-3690cbbf0d78188e-3">
            <seg xml:id="i-22fd689012b9546b-0">
              Herr talman! Karin Nilsson inledde med att säga att vi är överens
              om sakinnehållet på flera områden, särskilt på kemikalieområdet,
              och det välkomnar jag.
            </seg>
            <seg xml:id="i-39cefb2d3d60b626-0">
              Sedan sade hon att det handlar om att slå in öppna dörrar. Låt
              mig påminna utskottet och kammaren om att det här inte är första
              gången som vi hör att det pågår ett intensivt arbete på departementet.
              Sedan får vi vänta, det kommer tillkännagivanden, vi får vänta
              och vi får påminna regeringen. Sedan händer det inte så mycket.
            </seg>
            <seg xml:id="i-79412eb2bfed533c-0">
              Centerpartiet ska ju vara regeringens gröna röst och värna om
              de gröna näringarna. Både jag och Karin Nilsson är nog medvetna
              om den tuffa konkurrens som råder mellan många av de gröna näringarna
              på landsbygden och utländsk produktion.
            </seg>
            <seg xml:id="i-681d371a5cc394cf-0">
              Att se till att ge förutsättningar för att utveckla de gröna
              näringarna och ge dem ytterligare ett ben att stå på genom att
              till exempel utveckla biodrivmedel med gas, etanol och HVO:er
              anser vi vara en viktig del för att stimulera de gröna näringarna.
              Varför är Centerpartiet så passivt trots att ni måste vara medvetna
              om att det nuvarande systemet hindrar utvecklingen av klimatprestanda,
              samtidigt som det slår ut de näringar som sysslar med biodrivmedel?
            </seg>
            <seg xml:id="i-26b0dd878ddac398-0">
              Kommer man från landsbygden är man också medveten om hur viktigt
              det är med bra vägar för både jord- och skogsbruk. Här har regeringen
              nu minskat stödet för investeringar i tjälsäkring och bärighetsåtgärder.
              Det blir väldigt tydligt en sådan här mild vinter då skogsindustrierna
              kommer att få ganska stora kostnader. Det är en av de saker som
              vi vill använda inkomsterna från en vägslitageavgift till.
            </seg>
            <seg xml:id="i-55b94c83d497bbb2-0">
              Hur ser Centerpartiet på att det har dragits ned på det här och
              även på underhållet av enskilda vägar, som Karin Nilsson lyfte
              fram i sitt anförande?
            </seg>
          </u>
          <note type="speaker" xml:id="i-e31ef265172384a1-0">
            Anf. 104 KARIN NILSSON (C) replik:
          </note>
          <u who="ulrik_nilsson_f7792c" xml:id="i-1884a953f8def2a1-4">
            <seg xml:id="i-8f4140330daa83c1-0">
              Herr talman! Tack för frågorna, Hannah Bergstedt. När det gäller
              kemikaliearbetet har vi rätt kvinna på rätt post. Där jobbas det
              väldigt aktivt. Hon kom från EU-arbetet med Reach, och här jobbar
              hon vidare med de frågorna på den nationella nivån. Vi inser att
              Reacharbetet inte har räckt till, utan vi måste gå vidare. Hon
              vet vilka hon ska jobba aktivt mot i EU för att nå en förbättring
              och en snabbare process i Sverige. Hon har också uttryckt att
              hon förväntar sig ett förslag i december. Jag tror inte att det
              kan gå så mycket snabbare med den här frågan även om man hade
              tillstyrkt motionerna och reservationerna här i dag.
            </seg>
            <seg xml:id="i-d6840d657ecb4e9d-0">
              Jag tycker definitivt att jobbet går framåt. Lägg gärna detta
              med december på minnet, så får vi se om det är ett löfte som står
              sig.
            </seg>
            <seg xml:id="i-9cf0ac525a9cf5cd-0">
              De gröna näringarnas utveckling ser jag som lösningen för landsbygden
              i många fall. Det pågår ett arbete, och jag skulle gärna önska
              att metangasreduceringsstödet blev mycket större än vad det blev.
              Men vi har i alla fall fått in en fot i den verksamheten för att
              kunna ge ett ytterligare tillskott för dem som har livsmedelsproduktion
              med djurhållning.
            </seg>
            <seg xml:id="i-f984b9edf63ee8f8-0">
              Regeringen har fördubblat väganslagen och anslagen till järnvägen.
              Man har också ökat Vägverkets stöd till enskilda vägar. Man har
              lagt till ytterligare 1 miljard på det finmaskiga vägnätet. Så
              jag kan inte påstå att man har blundat för detta, utan det är
              ett stöd som har ökat rejält.
            </seg>
          </u>
          <note type="speaker" xml:id="i-544e202c9f77290d-0">
            Anf. 105 HANNAH BERGSTEDT (S) replik:
          </note>
          <u who="hannah_bergstedt_528eb8" xml:id="i-3690cbbf0d78188e-4">
            <seg xml:id="i-a39ed958bfa11983-0">
              Herr talman! Kvinnor i positioner gillar jag. Men hitintills
              kan det konstateras att man måste ha hela regeringen med sig.
              Jag lovar att jag ska hålla ögonen på om Lena Ek lyckas få fram
              förslaget till december.
            </seg>
            <seg xml:id="i-81d8909a11b9ebf2-0">
              Jag bor ju också på landsbygden. Fem mil till järnväg känns som
              nära ur mitt perspektiv. Kostnader för skogsbruket och basindustrin
              tas upp som ett argument mot vägslitageavgiften.
            </seg>
            <seg xml:id="i-d3b01d0325946cfc-0">
              Men då bör man påminna sig om att också bristen på kapacitet,
              att inte kunna leverera den mängd som man kan producera, utgör
              en stor kostnad. Vi som bor och driver företag på landsbygden
              är väldigt beroende av att ha väl fungerande vägar. Man behöver
              inte resa runt särskilt mycket för att konstatera att det finns
              ett stort behov av underhåll i dag.
            </seg>
            <seg xml:id="i-7ab190b1465fdab4-0">
              Jag tog upp det här årets milda vinter som en av utmaningarna
              för skogsindustrin när det gäller behovet av tjälsäkringsinsatser.
              När det kommer till leverans på mindre vägar är det väldigt viktigt
              med ett bra vägunderhåll. Om man inte kommer fram med sina varor
              förlorar man inkomster. Dessutom riskerar man att förlora kunder.
              Leveranstryggheten och säkerheten är väldigt viktiga för de företag
              som lever med de här avstånden.
            </seg>
            <seg xml:id="i-b4192c38f32f5bcd-0">
              Om man inte ser till att det finns resurser nog för att investera
              i utbyggnad och utökad kapacitet och inte ser till att reinvestera
              i de etablerade vägnäten kommer det att kosta för våra företag.
              I slutändan blir det via mjölken som står på bordet som man får
              betala.
            </seg>
          </u>
          <note type="speaker" xml:id="i-bea2e19bd878b061-0">
            Anf. 106 KARIN NILSSON (C) replik:
          </note>
          <u who="ulrik_nilsson_f7792c" xml:id="i-1884a953f8def2a1-5">
            <seg xml:id="i-c69dabf0f337a138-0">
              Herr talman! Jag har svårt att tro att det inte ska vara möjligt
              för miljöminister Lena Ek att få med sig regeringen på att införa
              en skatt på kemikalier. När det handlar om en inkomst från ett
              område där man vill ha en styrande effekt har jag svårt att tro
              att man inte också får med sig finansministern i den frågan.
            </seg>
            <seg xml:id="i-10582c3c51d5a2d7-0">
              Fem mil till järnvägen är kanske inte långt ur ett norrländskt
              perspektiv, men likväl finns det ett transportbehov som behöver
              tillgodoses på den sträckan. Ingen av oss sitter på en liten flakmoped
              för att hämta någonting fem mil bort. Det måste till lastbilar.
              De åkeriföretag som kör sina huvudsakliga transporter gör det
              inom en radie på kanske tio mil. Det är ofta grus som ska levereras
              och mjölk som ska hämtas. Det är inte några otroligt långa sträckor,
              men det går inte att lösa på annat sätt än med lastbil.
            </seg>
            <seg xml:id="i-47be7c4773a2be11-0">
              Självklart vill jag att vi ska reinvestera i det befintliga vägnätet.
              Det är precis det som jag anser att vi gör. Vi har satsat otroligt
              mycket pengar sedan regeringsskiftet 2006. Tyvärr har vi lagt
              en massa pengar på sådant som redan var dyra löften från tidigare
              regeringar. Dessa hål i ett ounderhållet vägnät och järnvägsnät
              har också fått fyllas på. Nu har belastningen på särskilt järnvägen
              blivit gigantiskt stor. Det känns som att behovet är omättligt.
            </seg>
            <seg xml:id="i-e821854c25c7134f-0">
              Jag vill ändå säga att vi har dubblerat anslagen till alla dessa,
              såväl järnvägar som vägar och enskilda vägar. Mycket har gjorts.
              Men det är klart att ingen är fullt ut nöjd, utan man skulle vilja
              göra mer.
            </seg>
          </u>
          <note type="speaker" xml:id="i-9aecc39fa97a5cd4-0">
            Anf. 107 LARS GUSTAFSSON (KD):
          </note>
          <u who="lars_gustafsson_67f4c5" xml:id="i-21ae7abf50e9354b-0">
            <seg xml:id="i-b2ec6dc0dac8ae80-0">
              Herr talman! Jag tror inte att jag kan rädda betänkandet före
              den kommande voteringen. Det är inte därför jag tänker fatta mig
              kort.
            </seg>
            <seg xml:id="i-94b3bca67eae96dc-0">
              Punktskatter är ett frestande ämne som ger flera optioner att
              kunna stärka statskassan inför kommande vallöften. Vi fick höra
              att det var 120 miljarder, och jag tror att det blir lite mer
              om oppositionen får igenom alla sina förslag.
            </seg>
            <seg xml:id="i-d89589b764dda42c-0">
              För att sammanfatta betänkandet inklusive reservationerna kan
              man säga att det handlar om skatt på vägtransporter, avfall, elektricitet,
              finansiella transaktioner, drivmedel, flyg, trängsel, gödselskatt,
              naturgrus och gruvor. Man kunde säga pick a choice om man fick
              tala engelska i kammaren, vilket jag har lärt mig att man inte
              får.
            </seg>
            <seg xml:id="i-afb8aaf2da234d2f-0">
              När det gäller de tyngre fordonen, som vi har diskuterat mycket,
              har man valt att kalla det vägslitageavgift. Det är inte alls
              någon miljöskatt eller miljöavgift, som andra partier säger att
              det ska vara.
            </seg>
            <seg xml:id="i-5485d0426d2625b5-0">
              Jag ska citera ur ett pressmeddelande som gick ut den 24 februari
              i år från Värö Bruk, som ligger strax norr om Varberg i Hallands
              län.
            </seg>
            <seg xml:id="i-bd71592b076e8792-0">
              Skogskoncernen Södra investerar fyra miljarder kronor i en kraftig
              utbyggnad av massabruket i Värö i Varbergs kommun. Beslutet togs
              i dag av Södras styrelse.
            </seg>
            <seg xml:id="i-063097f9b4f0cdde-0">
              Enligt ett pressmeddelande innebär utbyggnaden att produktionskapaciteten
              ökar från dagens 425 000 ton till 700 000 ton massa per år.
            </seg>
            <seg xml:id="i-5098bc7d3ceb5912-0">
              – Det är en stor och tung investering som gör att detta blir
              ett av världens största bruk för produktion för barrsulfatmassa,
              säger Lars Idermark, vd och koncernchef för Södra till TT.
            </seg>
            <seg xml:id="i-25965f0ec27cb2e0-0">
              Utbyggnaden kommer att innebära nyanställningar.
            </seg>
            <seg xml:id="i-26757c1d44650be3-0">
              – Vi räknar med ungefär 400 nya årsarbeten under tio års tid
              i den här regionen.
            </seg>
            <seg xml:id="i-f56466ebdf1fd3b8-0">
              Med tanke på tidigare inlägg om det förra betänkandet kan man
              undra om det inte har en viss betydelse att vi har sänkt bolagsskatten
              från Alliansens sida.
            </seg>
            <seg xml:id="i-4a57b2d2a80807f7-0">
              I ett annat medium påpekas att satsningen innebär ett stort uppsving
              för transportnäringen.
            </seg>
            <seg xml:id="i-7aa9b91073101ad2-0">
              Överskottsenergin i bruket har redan i dag en överkapacitet i
              värme som ger fjärrvärme till stora delar av Varbergs stad och
              dessutom kan värma upp ytterligare en stor stad om så skulle behövas.
            </seg>
            <seg xml:id="i-9dc8a2ebfe8fa3e7-0">
              Med anledning av detta kan man konstatera att presenten från
              oppositionspartierna är att de erbjuder 14 kronor mer per mil
              i högre skatt plus högre drivmedelsskatt om de får igenom sina
              förslag. Det är presenten till Sverige och Halland.
            </seg>
            <seg xml:id="i-23e2f27e592304ff-0">
              Herr talman! En vägslitageavgift är en direkt fiskal skatt på
              företagande och transporter. Denna har ingenting som helst att
              göra med utländska åkerier som missköter sig. Det är en kostnadsmassa
              som läggs ovanpå nuvarande skatter och avgifter. Den påverkar
              inte den största delen av transportkostnaderna som har med lönesättning
              att göra.
            </seg>
            <seg xml:id="i-cef858017f8b13f5-0">
              Vi behöver i dagsläget inte fler och ökade kostnader för svenska
              företag om vi vill behålla jobben i Sverige.
            </seg>
            <seg xml:id="i-e43dbfe072d0a00c-0">
              Med detta yrkar jag bifall till förslaget i betänkandet.
            </seg>
          </u>
          <note type="speaker" xml:id="i-6e249d4f0b5f79ef-0">
            Anf. 108 ULF BERG (M):
          </note>
          <u who="ulf_berg_15a2cc" next="cont" xml:id="i-7618d8351acec389-2">
            <seg xml:id="i-9afbba7a176378f1-0">
              Herr talman! Vi får göra ett försök att hinna votera.
            </seg>
            <seg xml:id="i-57e23f82905e005f-0">
              Jag tänkte prata lite om det förslag till kreosotskatt som Miljöpartiet,
              Vänstern och Socialdemokraterna har drivit.
            </seg>
            <seg xml:id="i-d6421cce868cbee1-0">
              Kreosot är i dag befriad från skatt, och det gäller i hela EU.
              Det finns tillverkning på två ställen i Sverige i dag, och det
              är Kälarne och Ludvika. Där tillverkar man 150 000 ledningsstolpar
              och 180 000 sliprar. Det finns inget annat ämne i dag som fungerar
              och som kan ersätta kreosot.
            </seg>
            <seg xml:id="i-aafee65e295248d4-0">
              Skatteförslaget skulle ge 120 miljoner i intäkter till statskassan,
              således 120 miljoner i kostnader för ett företag som omsätter
              250 miljoner. Det är klart att följden blir nedläggning, då man
              kommer att bli utkonkurrerad av företag i Europa som slipper denna
              skatt.
            </seg>
            <seg xml:id="i-397ea636084b268b-0">
              Man har bedömt att kostnaderna i Sverige skulle bli 100 miljarder
              om detta förbud skulle genomföras. Bland annat kostar det 5 miljoner
              kronor per kilometer att ta bort sliprar och ersätta dem med betongsliprar.
              Det finns i dag 400 mil järnväg med träsliprar, och bara den kostnaden
              är alltså 20 miljarder.
            </seg>
            <seg xml:id="i-743bd3016737f66d-0">
              Det svenska företaget har väldigt mycket reservstolpar. De har
              15 000 stolpar i lager. De har även sliprar. Jag kan nämna att
              det efter stormen Gudrun behövdes 12 000 stolpar.
            </seg>
            <seg xml:id="i-a1d26e83224b3ca1-0">
              Det som är bra med denna debatt om kreosot är ändock att det
              kommer fram att det i dag finns ett antal fältförsök. Men det
              är naturligtvis ingenting som man kan snabba på hur mycket som
              helst, eftersom både stolpar och sliprar ska överleva i 40–50
              år. Misslyckas man blir det väldigt stora kostnader.
            </seg>
            <seg xml:id="i-13377deba7dcc40a-0">
              Detta är ett förslag som man bedömer skulle kunna kosta 400–500
              personer deras arbeten.
            </seg>
            <seg xml:id="i-7011b8606a8e8202-0">
              Det är i varje fall bra att det numera finns bara ett särskilt
              yttrande. När jag läser detta särskilda yttrande tolkar jag det
              som att det är papperskorgen nästa för förslaget. Sedan hoppas
              jag att utvecklingen gör att det kommer ämnen som är mindre skadliga.
              Men i dag finns det ingenting som kan ersätta kreosot.
            </seg>
          </u>
          <note xml:id="i-bb17491bf944454a-0">
            Jag yrkar bifall till förslaget i betänkandet.
          </note>
          <note xml:id="i-b9e14c24a2eacd0c-0">
            Ajournering
          </note>
          <note xml:id="i-9fe2765787ad797b-0">
            Kammaren beslutade kl. 15.56 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="ulf_berg_15a2cc" prev="cont" xml:id="i-adb0f4b02d3863a5-2">
            <seg xml:id="i-e1279a394188d92b-0">
              Återupptagna förhandlingar
            </seg>
          </u>
          <note xml:id="i-79ee2cce4c7db9fb-0">
            Förhandlingarna återupptogs kl. 16.00.
          </note>
          <note xml:id="i-6905547e3d1f613d-0">
            12 § Beslut om ärenden som slutdebatterats den 6 mars
          </note>
          <note xml:id="i-91d2e8aaa88f4952-0">
            Punkt 1
          </note>
          <note xml:id="i-4769e9f1bb8e359c-0">
            Punkt 3
          </note>
          <note xml:id="i-3b8c1f7ac4dc8ec2-0">
            Punkt 4
          </note>
          <note xml:id="i-0333a69c7e38ae75-0">
            Punkt 5
          </note>
          <note xml:id="i-797fefa88b412f6b-0">
            Punkt 12
          </note>
          <note xml:id="i-b8faacd4defdfb16-0">
            Övriga punkter
          </note>
          <note xml:id="i-91d2e8aaa88f4952-1">
            Punkt 1
          </note>
          <note xml:id="i-0877e2002f15e92b-0">
            Punkt 2
          </note>
          <note xml:id="i-b8faacd4defdfb16-1">
            Övriga punkter
          </note>
          <note xml:id="i-91d2e8aaa88f4952-2">
            Punkt 1
          </note>
          <note xml:id="i-05ac928acae32036-0">
            Punkt 10
          </note>
          <note xml:id="i-e536865c2adeb070-0">
            Punkt 11
          </note>
          <note xml:id="i-797fefa88b412f6b-1">
            Punkt 12
          </note>
          <note xml:id="i-b8faacd4defdfb16-2">
            Övriga punkter
          </note>
          <note xml:id="i-3b8c1f7ac4dc8ec2-1">
            Punkt 4
          </note>
          <note xml:id="i-b8faacd4defdfb16-3">
            Övriga punkter
          </note>
          <note xml:id="i-88174b7ed627d201-0">
            13 § Beslut om ärenden som slutdebatterats vid dagens sammanträde
          </note>
          <note xml:id="i-91d2e8aaa88f4952-3">
            Punkt 1
          </note>
          <note xml:id="i-0333a69c7e38ae75-1">
            Punkt 5
          </note>
          <note xml:id="i-b43ffeabbce508a7-0">
            Punkt 8
          </note>
          <note xml:id="i-b8faacd4defdfb16-4">
            Övriga punkter
          </note>
          <note xml:id="i-0877e2002f15e92b-1">
            Punkt 2
          </note>
          <note xml:id="i-3b8c1f7ac4dc8ec2-2">
            Punkt 4
          </note>
          <note xml:id="i-b43ffeabbce508a7-1">
            Punkt 8
          </note>
          <note xml:id="i-dcc2e7e613e9ec5f-0">
            Punkt 21
          </note>
          <note xml:id="i-62c6517017951fff-0">
            Punkt 23
          </note>
          <note xml:id="i-1a483520ea998236-0">
            Punkt 26
          </note>
          <note xml:id="i-b8faacd4defdfb16-5">
            Övriga punkter
          </note>
          <note xml:id="i-91d2e8aaa88f4952-4">
            Punkt 1
          </note>
          <note xml:id="i-0877e2002f15e92b-2">
            Punkt 2
          </note>
          <note xml:id="i-0333a69c7e38ae75-2">
            Punkt 5
          </note>
          <note xml:id="i-75cfcb302b0e0e57-0">
            Punkt 7
          </note>
          <note xml:id="i-b8faacd4defdfb16-6">
            Övriga punkter
          </note>
          <note xml:id="i-f59213f9d8e894c3-0">
            14 § (forts. från 11 §) Punktskatter (forts. SkU19)
          </note>
          <note type="speaker" xml:id="i-e893afc58b44d4c5-0">
            Anf. 109 ANNIKA LILLEMETS (MP):
          </note>
          <u who="annika_lillemets_d743a3" next="cont" xml:id="i-3da515bfb09a0ab2-0">
            <seg xml:id="i-7f714b04e37652a3-0">
              Herr talman! Köpfrid innebär att ingen mot sin vilja ska utsättas
              för påträngande reklam, och det är ett begrepp som Gunnar Adler
              Karlsson lanserade i sin bok Lärobok för 80-talet .
            </seg>
            <seg xml:id="i-e3879eca62dab39b-0">
              Utvecklingen går tyvärr mot allt mindre köpfrid. Reklamen har
              blivit alltmer omfattande och svårare att undvika för den som
              så önskar. Oönskad reklam upptar alltmer av vår tid och stör alltmer
              våra tankar.
            </seg>
            <seg xml:id="i-fceb2686f85e5abe-0">
              En jämförelse från 2005 visar på att det är betydande belopp
              det handlar om. Det året satsades ungefär lika mycket pengar på
              marknadsföring som på undervisning i grundskola och gymnasium
              i Sverige totalt.
            </seg>
            <seg xml:id="i-81b4f2de59085498-0">
              Det finns flera goda skäl att begränsa reklamen. Människors välbefinnande
              är ett.
            </seg>
            <seg xml:id="i-762f735b60af5bc4-0">
              För att hjulen ska snurra i konsumtionssamhället måste människor
              förmås att ständigt köpa mer, vare sig vi behöver det eller ej.
              Reklamen är ofta en form av livsstilspropaganda som underblåser
              människors missnöje och syftar till att få oss att prioritera
              en rastlös jakt på nya prylar före sänkt arbetstid, mer fri tid
              och större utrymme för familj, vänner, kultur och liknande. Statuskonsumtion
              stressar såväl dem som har mycket som dem som har lite.
            </seg>
            <seg xml:id="i-3c4847fd51b50d67-0">
              Överdriven konsumtion är givetvis ett uppenbart stort miljöproblem.
              Den totala konsumtionen ligger redan på en ohållbart hög nivå
              i Sverige, fast den är väldigt ojämnt fördelad.
            </seg>
            <seg xml:id="i-a728a16c843d615e-0">
              Reklam, herr talman, handlar i grund och botten om makt. Man
              brukar tala om tre sorters makt: tvingande, belönande och betingande.
              Den betingande formen av maktutövning innebär att man skapar normer.
              Med reklam stärker man normer om köpande och ägande som sett ur
              ett miljö- och klimatperspektiv är ohållbara.
            </seg>
            <seg xml:id="i-f3c69b26340085fe-0">
              Att minska reklamen är ett steg på vägen mot att befria oss från
              snäva och destruktiva normer som reducerar människor till kunder
              och konsumenter. Det är naturligtvis inte det enda men ett sätt
              att påbörja omställningen till en hållbar ekonomi inom naturens
              ramar.
            </seg>
            <seg xml:id="i-f2808ce043c9e2c1-0">
              Oönskad reklam, som upptar vår tid och våra tankar, kan ses som
              ett slags mentala föroreningar som bör begränsas. Ett exempel
              på en konkret åtgärd är att borgmästaren i Sao Paolo i Brasilien
              helt sonika förbjöd utomhusreklam. Det finns också andra exempel.
              Den amerikanske företagaren Peter Barnes föreslår i sin bok Capitalism
              3.0 att reklam ska begränsas och beskattas då den inkräktar på
              vår tid och vår uppmärksamhet.
            </seg>
            <seg xml:id="i-67f056b74f72d418-0">
              Herr talman! Det finns flera sätt att minska reklamen, till exempel
              att endast den som uttryckligen ber om direktreklam ska få den.
              I en motion har jag tillsammans med några gröna kolleger föreslagit
              bland annat det och ett antal åtgärder för att minska reklamen
              och dess negativa konsekvenser.
            </seg>
            <seg xml:id="i-cf39f19bfdf7d4b2-0">
              Det vi talar om i dag är skatt på reklam. Det är ett viktigt
              reklamdämpande verktyg. Mot bakgrund av nämnda negativa effekter
              av reklam bör trenden att skatt på reklam minskats i Sverige vändas.
              Reklamskatt kan ses som en miljöskatt, då den kan bidra till att
              minska miljöskadlig konsumtion.
            </seg>
            <seg xml:id="i-56fdb66bcd4fb1ca-0">
              Därför föreslår vi i vår motion att en utredning tillsätts med
              uppdrag att se över hur i dag skattebefriade reklamformer skulle
              kunna beskattas. Även om vi inte får majoritetens stöd för det
              nu, hoppas jag givetvis att frågan inte glöms bort. Den kommer
              att fortsätta vara aktuell och sannolikt bli alltmer aktuell framöver.
            </seg>
          </u>
          <note xml:id="i-0570c9b412fc8dad-0">
            Anf. 110 GUNNAR ANDRÉN (FP) replik:
          </note>
          <u who="annika_lillemets_d743a3" prev="cont" xml:id="i-1e2aba8b5024cf91-0">
            <seg xml:id="i-9312f7a467e64bcd-0">
              Herr talman! För ett antal år sedan, 2002, begärde skatteutskottet
              enhälligt att reklamskatten i nyhetsmedier skulle avskaffas. Det
              har ännu inte skett, men jag tror att det skulle vara väldigt
              bra.
            </seg>
            <seg xml:id="i-bea9492a2a809bec-0">
              Jag har en fråga till talaren Annika Lillemets. Det finns ju
              en möjlighet att föregå med gott exempel. Kommer Miljöpartiet
              att ha några valaffischer i Europavalrörelsen och inför valet
              den 14 september? Eller tänker ni följa ert förslag om att befria
              människor från den väldiga propaganda som det innebär att ta del
              av partiernas olika budskap?
            </seg>
          </u>
          <note type="speaker" xml:id="i-eb5c49a957a7be60-0">
            Anf. 111 ANNIKA LILLEMETS (MP) replik:
          </note>
          <u who="annika_lillemets_d743a3" next="cont" xml:id="i-3da515bfb09a0ab2-1">
            <seg xml:id="i-723e45e1d738eae2-0">
              Herr talman! Det var inte det jag talade om utan den enorma mängd
              kommersiella budskap som vi översköljs av varje dag. Det är skillnad
              på köpbudskap och på att bilda opinion för politiska åsikter,
              och det tänker jag inte gå in på nu.
            </seg>
            <seg xml:id="i-9194d59dd9e0cccd-0">
              Köpbudskapen är ett stort miljö- och samhällsproblem. Varje dag
              får vi budskapet att vi inte duger som vi är, att det vi har inte
              duger och att vi kan köpa oss lycka. Det är det jag talar om.
              Det skapar olycka, gör människor missnöjda och driver en miljöskadlig
              konsumtion. Det är något annat än opinionsbildning i en valrörelse,
              vilket inte hör hit.
            </seg>
          </u>
          <note xml:id="i-fea47dfd92e50a2d-0">
            Anf. 112 GUNNAR ANDRÉN (FP) replik:
          </note>
          <u who="annika_lillemets_d743a3" prev="cont" xml:id="i-1e2aba8b5024cf91-1">
            <seg xml:id="i-e5f385d1aa243728-0">
              Herr talman! Det är alltid lättast att ta bort det man själv
              är inblandad i. Det är ett bra argument.
            </seg>
            <seg xml:id="i-cdeb180e794f5dba-0">
              Jag fick inget svar på frågan om ni tänker ha reklam eller inte.
              Vad som är ideell reklam och vad som är kommersiell reklam är
              ofta en gränsdragningsfråga. Det finns ganska mycket ideell reklam
              för att man ska bete sig på ett visst sätt. Ska den vara beskattad
              eller inte? Det är inte ointressant.
            </seg>
            <seg xml:id="i-8b32703431344236-0">
              Herr talman! I betänkandet hanteras också reklamskatten. Det
              är viktigt hur vi ser på annonser i tidningar, tv och så vidare.
              Det är en form av nyheter som vi alla tar del av, inte bara en
              form av finansiering av medier. Därför är ert förslag tokigt.
              Det är bra att människor får välja själva. De är kloka och kan
              skilja på partier och tandkräm. Tandkräm är kommersiellt, och
              partier är ideella. Vi ska inte ha skatt på vare sig åsikter eller
              varor.
            </seg>
          </u>
          <note type="speaker" xml:id="i-67170f5fe68325fa-0">
            Anf. 113 ANNIKA LILLEMETS (MP) replik:
          </note>
          <u who="annika_lillemets_d743a3" next="cont" xml:id="i-3da515bfb09a0ab2-2">
            <seg xml:id="i-2bbf0207e8932bcc-0">
              Herr talman! Låt oss skilja på samhällsinformation och reklam.
              Det är samhällsinformation att bedriva valrörelse. Vi får se hur
              vi lägger upp vår valrörelse och hur Folkpartiet och andra partier
              lägger upp sina. Det ska jag inte tala om i dag.
            </seg>
            <seg xml:id="i-318bcfba31537f7b-0">
              Nu handlar det om floden av kommersiell reklam som vi inte kommer
              undan. Alltmer av samhället kommersialiseras; det är svårt att
              slippa.
            </seg>
            <seg xml:id="i-f5ca72c5323d7ec6-0">
              Vi har också föreslagit att bara de som sätter upp en skylt med
              ja tack till reklam på dörren ska få reklam i stället för att
              man som nu måste sätta upp en skylt med nej tack till reklam.
              En sådan sak skulle spara mycket miljö och irritation. Bara de
              som vill ha köpbudskapen behöver då ta del av dem. Det går åt
              enorma mängder papper och energi för att distribuera ut detta.
              Det är självklart att det ska beskattas.
            </seg>
            <seg xml:id="i-a559564c6e994827-0">
              Vår tid och uppmärksamhet är ett slags allmänning som man ska
              betala för att utnyttja. Därför har vi velat lyfta upp denna fråga.
            </seg>
            <seg xml:id="i-9afb48b1fa19efa5-0">
              Jag hoppas att Gunnar Andrén ser problemet med att det skulle
              krävas flera jordklot om alla skulle konsumera lika mycket som
              vi svenskar gör – och då är ändå konsumtionen väldigt ojämnt fördelad.
              Detta problem ville jag lyfta fram här, och jag skulle gärna höra
              Gunnar Andréns syn på detta.
            </seg>
          </u>
          <note xml:id="i-cb3567ad974d4599-0">
            Anf. 114 GUNNAR ANDRÉN (FP):
          </note>
          <u who="annika_lillemets_d743a3" prev="cont" xml:id="i-1e2aba8b5024cf91-2">
            <seg xml:id="i-a055d3663f47e695-0">
              Herr talman! Detta är ingen oviktig samhällsfråga. Vi har i dag
              en ordentlig tidningskris och nyhetsinformationskris. Skulle tidningarna
              inte kunna finansiera sig genom annonser och prenumerationer skulle
              nyhetsläget vara ett helt annat i vårt land.
            </seg>
            <seg xml:id="i-0ac3ca88b192bd42-0">
              Jag vet att Miljöpartiet kommer att använda tv-reklam, och den
              ska då vara obeskattad för att det är åsikter.
            </seg>
            <seg xml:id="i-9490b82c935bbd6d-0">
              Nej, detta är ingen hållbar metod. Det är viktigt för nyhetsinformationen
              i vårt land att vi har reklam genom annonser, eftersom det är
              goda nyheter och inte bara finansiering av etermedierna.
            </seg>
          </u>
          <note xml:id="i-3f47cc2db45d1707-3">
            Överläggningen var härmed avslutad.
          </note>
          <note xml:id="i-fd148ea79531d470-0">
            15 § Beslut om förlängd motionstid
          </note>
          <note xml:id="i-474dbde68a342d56-0">
            Kammaren biföll talmannens förslag att motionstiden för prop.
            2013/14:172 Allas kunskap – allas bildning skulle förlängas till
            och med onsdagen den 26 mars .
          </note>
          <note xml:id="i-8c28563d836c3a38-0">
            16 § Bordläggning
          </note>
          <note xml:id="i-db3033556e8f5c3c-0">
            Följande dokument anmäldes och bordlades:
          </note>
          <note xml:id="i-be25444a960d1674-0">
            17 § Anmälan om interpellationer
          </note>
          <note xml:id="i-b2009cbdaba01d1d-0">
            Följande interpellationer hade framställts:
          </note>
          <note xml:id="i-59debe0c9683c73d-0">
            den 12 mars
          </note>
          <note xml:id="i-938d493ad1b5571b-0">
            Mats Pertoft
          </note>
          <note xml:id="i-30cdc8d976c5997f-0">
            Peter Persson
          </note>
          <note xml:id="i-30cdc8d976c5997f-1">
            Peter Persson
          </note>
          <note xml:id="i-990c0da3447b3483-0">
            18 § Anmälan om frågor för skriftliga svar
          </note>
          <note xml:id="i-3dc0ddad4a5940a3-0">
            Följande frågor för skriftliga svar hade framställts:
          </note>
          <note xml:id="i-59debe0c9683c73d-1">
            den 12 mars
          </note>
          <note xml:id="i-6b144317f0ee7301-0">
            Anders Karlsson
          </note>
          <note xml:id="i-938d493ad1b5571b-1">
            Mats Pertoft
          </note>
          <note xml:id="i-30cdc8d976c5997f-2">
            Peter Persson
          </note>
          <note xml:id="i-b0c304abf8cbe0f7-0">
            Désirée Pethrus
          </note>
          <note xml:id="i-f8228106f0e85caf-0">
            Ali Esbati
          </note>
          <note xml:id="i-fcc0af431d904385-0">
            19 § Anmälan om skriftliga svar på frågor
          </note>
          <note xml:id="i-a8b4797b77eea518-0">
            Skriftliga svar på följande frågor hade kommit in:
          </note>
          <note xml:id="i-59debe0c9683c73d-2">
            den 12 mars
          </note>
          <note xml:id="i-30cdc8d976c5997f-3">
            Peter Persson
          </note>
          <note xml:id="i-8cf1e3413b852aa2-0">
            Jan Ericson
          </note>
          <note xml:id="i-6b144317f0ee7301-1">
            Anders Karlsson
          </note>
          <note xml:id="i-1668e5e9bac27f92-0">
            Hans Hoff
          </note>
          <note xml:id="i-1668e5e9bac27f92-1">
            Hans Hoff
          </note>
          <note xml:id="i-9c3f7a3c21d33633-0">
            Peter Jeppsson
          </note>
          <note xml:id="i-c07e4f1b1ecbd96b-0">
            Jan-Olof Larsson
          </note>
          <note xml:id="i-7d70f4ef9b6dbd34-0">
            Lennart Axelsson
          </note>
          <note xml:id="i-5156a1e302464e2a-0">
            Per Bolund
          </note>
          <note xml:id="i-00e98ef60480c47e-0">
            20 § Kammaren åtskildes kl. 16.35.
          </note>
          <note xml:id="i-023359d2bbb729b4-0">
            Förhandlingarna leddes
          </note>
          <note xml:id="i-49929c5f16ca7e85-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
