<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--126</head>
          <docDate when="2013-06-16">2013-06-16</docDate>
        </div>
      </front>
      <body>
        <div>
          <note xml:id="i-322e160337ef7f8f-0">
            ﻿
          </note>
          <note xml:id="i-23949837ff69d6e8-0">
            Riksdagens protokoll
          </note>
          <note xml:id="i-526da02b557fe7fa-0">
            2013/14:126
          </note>
          <note xml:id="i-b93fdb83ebdbd4c4-0" type="date">
            Måndagen den 16 juni
          </note>
          <note xml:id="i-c466bc8bf59c33e5-0">
            Kl. 11:00 - 19:02
          </note>
          <note xml:id="i-716630210367cf5a-0">
            1 § Justering av protokoll
          </note>
          <note xml:id="i-10d17ccec555b4d8-0">
            Protokollen för den 9 och 10 juni justerades.
          </note>
          <note xml:id="i-b1907fe939e127c4-0">
            2 § Avsägelser
          </note>
          <note xml:id="i-8972c0ae385d69bc-0">
            Tredje vice talmannen meddelade att Bodil Ceballos (MP) avsagt
            sig uppdraget som ledamot av riksdagen från och med den 24 juni
            2014.
          </note>
          <note xml:id="i-45cfefa8d290a17f-0">
            Kammaren biföll denna avsägelse.
          </note>
          <note xml:id="i-65ad91f6962d4862-0">
            Tredje vice talmannen meddelade att Peter Eriksson (MP) avsagt
            sig uppdraget som ledamot av riksdagen från och med den 24 juni
            2014.
          </note>
          <note xml:id="i-45cfefa8d290a17f-1">
            Kammaren biföll denna avsägelse.
          </note>
          <note xml:id="i-c2def2ad66b7a420-0">
            Tredje vice talmannen meddelade att Markus Wiechel (SD) avsagt
            sig uppdraget som ledamot i Nordiska rådets svenska delegation.
          </note>
          <note xml:id="i-45cfefa8d290a17f-2">
            Kammaren biföll denna avsägelse.
          </note>
          <note xml:id="i-088f5f6ddbb1a35a-0">
            3 § Anmälan om fördröjt svar på interpellation
          </note>
          <note xml:id="i-8c33363f1435cae7-0">
            Följande skrivelse hade kommit in:
          </note>
          <note xml:id="i-a04f20d5e9f603fe-0">
            Interpellation 2013/14:520
          </note>
          <note xml:id="i-06c864668fba79d1-0">
            Interpellation 2013/14:520 Tidsplan för förbättrade etableringsmöjligheter
            för digital industri
          </note>
          <note xml:id="i-7703e8bbd59bc99b-0">
            Interpellationen kommer inte att kunna besvaras inom föreskriven
            tid.
          </note>
          <note xml:id="i-c8d8a27b9d385838-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-1ffd476150e46afe-0">
            Rikard Jermsten
          </note>
          <note xml:id="i-7a12b1981598a153-0">
            4 § Ärenden för förnyad bordläggning
          </note>
          <note xml:id="i-3473d4930c3780d3-0">
            Följande dokument bordlades för andra gången:
          </note>
          <note xml:id="i-fef7f4ad471ccf81-0">
            5 § Utvärdering av penningpolitiken för perioden 2011–2013
          </note>
          <note type="speaker" xml:id="i-7f8683c07936da35-0">
            Anf. 1 JÖRGEN HELLMAN (S):
          </note>
          <u who="jorgen_hellman_3bb1f7" xml:id="i-160ed393789dc155-0">
            <seg xml:id="i-3f3db2dea10d77a5-0">
              Herr talman! Vi behandlar i dag utvärderingen av penningpolitiken
              2011–2013. Jag tycker att riksdagens finansutskott utvärderar
              penningpolitiken på ett bra sätt. Vi har bland annat utfrågningar
              och vi för diskussioner om penningpolitiken. En extern utvärdering
              av penningpolitiken för perioden 2010–2014 kommer att ske under
              nästa år av två oberoende experter.
            </seg>
            <seg xml:id="i-624ffe3efc210fda-0">
              Jag vill också när jag står här ta tillfället i akt och tacka
              finansutskottets kanslipersonal för ett mycket bra arbete med
              betänkandet och önska dem en trevlig sommar.
            </seg>
            <seg xml:id="i-f30a1ffe074a3549-0">
              Vi har haft en finanskris som startade med bolånekrisen i USA.
              Efter det har det varit accelererande problem inom eurozonen.
              Dessa två kriser påminner oss om att det är viktigt att ordentligt
              genomlysa penningpolitiken. Vi ska dessutom inte glömma de tidigare
              utvärderingarna och vidare rapporten från Goodhart och Rochet.
            </seg>
            <seg xml:id="i-73d6ea6a99a3e20c-0">
              När det gäller Riksbankens inflationsmål på 2 procent kan man
              i efterhand konstatera att Riksbanken kunde ha fört en mer expansiv
              penningpolitik och avstått från en del av de räntehöjningar som
              har genomförts. Den svenska inflationen har under en lång period
              varit lägre än inflationsmålet, och penningpolitiken hade kunnat
              vara något mer expansiv under hela perioden 2010–2013. Ser man
              på de senaste två åren, eller de senaste tio åren, har Riksbanken
              inte nått upp till inflationsmålet om 2 procent per år. Inflationen
              mätt enligt både KPI och KPIF låg under 2 procent under hela utvärderingsperioden
              2011–2013. Under 2013 uppgick KPI-inflationen till 0 procent,
              det vill säga nästan 2 procentenheter under målet.
            </seg>
            <seg xml:id="i-1ee7663a0802e729-0">
              I de tidigare utvärderingarna har slutsatsen varit att Riksbanken
              hade kunnat föra en mer expansiv penningpolitik.
            </seg>
            <seg xml:id="i-476cb64ed4ffb192-0">
              Herr talman! Man kan också notera att Riksbanken under 2012 hörde
              till de prognosmakare vars prognoser över inflationsutvecklingen
              låg längst från det verkliga utfallet 2013. Om kronan fortsätter
              att stärkas finns det anledning för Riksbanken att höja räntan
              i en långsammare takt än vad banken indikerar i den framtida räntebanan.
              Svensk exportindustri har det kämpigt med den starka kronan.
            </seg>
            <seg xml:id="i-cbe49e7de9cb0190-0">
              Herr talman! Det finns många skäl att se över riksbankslagen
              och Riksbankens mål. Dels bör man göra det periodiskt – finansutskottet
              har nåtts av vissa problem med dagens riksbankslag – dels bör
              man överväga att ge Riksbanken ett sysselsättningsmål.
            </seg>
            <seg xml:id="i-8bbfc6cacd94fd16-0">
              Ett mycket stort problem i vårt land är arbetslösheten. Nu är
              mer än 400 000 personer arbetslösa i Sverige. Ungdomsarbetslösheten
              har bitit sig fast vid ungefär 25 procent. Och antalet långtidsarbetslösa
              har nästan tredubblats under regeringens tid vid makten.
            </seg>
            <seg xml:id="i-8e8d56558ccadb28-0">
              Av betänkandet framgår att OECD har konstaterat att den svenska
              inflationen under de senaste 15–20 åren har legat något under
              inflationsmålet på 2 procent. Detta har lett till en diskussion
              om att penningpolitiken varit för stram och bidragit till en för
              hög arbetslöshet. Nu kan penningpolitiken verkligen inte ensam
              lösa sysselsättningsfrågan, men den kan alltid bidra.
            </seg>
            <seg xml:id="i-1dfd4550f0618a6a-0">
              Jämför man Europas länder har Sverige en mycket stor banksektor
              i förhållande till bnp. Schweiz och Storbritannien har en större
              banksektor, och Nederländerna en ungefär lika stor. Det skulle
              alltså vara tryggare, herr talman, om bankerna fortsättningsvis
              skaffar sig mer likviditet och kapital och har höga krav på bonus-
              och ersättningssystem. Vi måste stå på en säkrare grund inför
              framtida problem och kriser.
            </seg>
            <seg xml:id="i-a5ee37c1030513f5-0">
              Vi socialdemokrater anser att bankägarna måste ta ett större
              ansvar och en större risk och skattebetalarna en mindre risk.
              Sverige har en stor banksektor som skapar många jobb men som också
              utsätter vårt land för risker, och en stor del av verksamheten
              finansieras utomlands.
            </seg>
            <seg xml:id="i-aea52c9380b80178-0">
              OECD anser att Sverige så snabbt som möjligt borde fastställa
              olika myndigheters ansvar för finansiell stabilitet och även fortsätta
              att utveckla olika makrotillsynsåtgärder. Vidare bör ansvariga
              myndigheter noggrant övervaka bankernas beroende av utländsk finansiering
              och strama upp bankernas inrapportering av likviditetssituationen.
              Införandet av det nya finansiella stabilitetsrådet är ett steg
              i rätt riktning.
            </seg>
            <seg xml:id="i-c18e91d63fcc201c-0">
              Riksbankens redogörelser för penningpolitiken under 2012 och
              2013 visar tydligt att utvecklingen av hushållens skulder har
              spelat en avgörande roll för direktionens räntebeslut under perioden.
              Bristerna i regeringens bostadspolitik har inneburit för lite
              byggande av bostäder, och efterfrågan överskrider utbudet med
              påföljd att priserna är höga och fortsätter att stiga på fastighetsmarknaden.
              Bristerna i regeringens bostadspolitik tycks påverka räntan, vilket
              är olyckligt för samhällsekonomin.
            </seg>
          </u>
          <note xml:id="i-0c1e9261a7fb8811-0">
            Herr talman! Jag yrkar bifall till finansutskottet förslag.
          </note>
          <note type="speaker" xml:id="i-05c930839a2f3bb1-0">
            Anf. 2 GÖRAN PETTERSSON (M):
          </note>
          <u who="goran_pettersson_017250" xml:id="i-8d3578e96fb883da-0">
            <seg xml:id="i-e55e92f30fdc0b6f-0">
              Herr talman! Att utvärdera något i efterhand är ett särskilt
              privilegium. Uppgiften skulle lämpa sig för de efterklokas samfund!
              Det är vad finansutskottet har gjort, nämligen utvärderat Riksbankens
              penningpolitik.
            </seg>
            <seg xml:id="i-352312b287fdcaf8-0">
              Det är en omfattande utvärdering, men den kan sammanfattas i
              det som står på första sidan i betänkandet: Utskottet konstaterar
              att inflationen mätt enligt både KPI och KPIF har legat en bra
              bit under inflationsmålet på 2 procent under utvärderingsperioden.
              Det är med finansutskottsprosa ett tydligt meddelande om att måluppfyllnaden
              med facit i hand inte är fullständig.
            </seg>
            <seg xml:id="i-c93ac17b58271223-0">
              Penningpolitiken i Sverige sköts av Riksbanken utan inblandning
              av politiken. Det är en ordning om vilken vi med bred majoritet
              har fattat beslut här i riksdagen och som det är väldigt viktigt
              att vi vårdar. Det är en ordning som har fungerat väl och som
              är en av grundpelarna i det svenska ekonomiska systemet.
            </seg>
            <seg xml:id="i-06c4971ca8eaedd6-0">
              Riksbanken har under de senaste åren utsatts för mycket kritik
              från svenska tyckare, och det har även uppmärksammats internationellt.
              I den debatten har deltagit såväl politiker som akademiker och
              en och annan Nobelpristagare. Jag skulle dock vilja referera en
              annan Nobelpristagare som kommentar till kritiken som har kommit.
            </seg>
            <seg xml:id="i-b83a680cb60fc2f7-0">
              Jag vill referera George Bernhard Shaw, vars politiska åsikter
              jag inte delar annars, men jag tycker att denna kommentar var
              väldigt slagfärdig. Han sade: Den som har förmågan, han gör. Den
              som saknar förmågan, han undervisar. Med det kan ni förstå vad
              jag anser om en del av kritiken som har kommit mot Riksbankens
              penningpolitik.
            </seg>
            <seg xml:id="i-ec51ea10097d4cbb-0">
              Utvärdering i efterhand är en enkel uppgift. Vi kan konstatera
              att man inte har nått målet. Däremot är penningpolitiken en så
              viktig del i hela ekonomiska systemet att det är viktigt att finansutskottet
              fortsätter med de externa utvärderingarna för att ha ett bra underlag
              när man, såsom utskottet skriver i betänkandet, föreslår en översyn
              av riksbankslagen, så att man bygger det på ett solitt underlag.
              Vi kommer att eftersträva att fortsätta att ha den breda uppslutningen
              runt penningpolitiken.
            </seg>
            <seg xml:id="i-a90c9bdcb27b2a8e-0">
              Jag ska göra några kommentarer. Det är inte i full enighet vi
              har antagit betänkandet. Det finns en reservation i betänkandet.
              Det är en motion från Ulla Anderson som föreslår ett annat inflationsmål.
              Där skulle jag vilja hänvisa till den utredning av översynen av
              penningpolitiken som finansutskottet gjorde förra mandatperioden.
            </seg>
            <seg xml:id="i-3b1c6591959e79a4-0">
              I den utredningen – där underlaget togs fram av Giavazzi och
              Mishkin – förde de ett ganska långt resonemang om inflationsmålet.
              De landade i att fördelarna med att kvarstå med det inflationsmål
              man har övervägde eventuella ändringar.
            </seg>
            <seg xml:id="i-996de71a52aaf04f-0">
              Därmed avslutar jag mitt anförande och önskar finansutskottets
              kanslis personal och mina kolleger i finansutskottet en trevlig
              sommar.
            </seg>
          </u>
          <note type="speaker" xml:id="i-5616b872b027e3a6-0">
            Anf. 3 CARL B HAMILTON (FP):
          </note>
          <u who="carl_b_hamilton_f30000" xml:id="i-eb43dcfeb1e9d7a0-0">
            <seg xml:id="i-43f1d60efffd2462-0">
              Herr talman! Uppgiften att utvärdera Riksbanken är enkel med
              facit i hand, som redan har påpekats. Men den relevanta frågan
              vid en utvärdering är om Riksbanken gjorde rätt vid de tidpunkter
              när den hade att fatta beslut på grundval av den information som
              då fanns tillgänglig.
            </seg>
            <seg xml:id="i-a4fe2a10bdefb2d8-0">
              Det är nu klart att, med facit i hand, Riksbanken hade kunnat
              driva en mer expansiv penningpolitik – hållit en lägre ränta –
              år 2010, 2011, 2012 och 2013. Arbetslösheten hade då varit något
              lägre, åtminstone i ett konjunkturperspektiv, och aktivitetsnivån
              i ekonomin högre än den nu blev.
            </seg>
            <seg xml:id="i-9f8869e31feae172-0">
              Det är alltså inte ett enstaka år eller tillfälle, utan penningpolitiken
              har dess värre fått en närmast systematisk karaktär av att ligga
              under inflationsmålet. Det skadar nu trovärdigheten för inflationsmålet,
              enligt min mening.
            </seg>
            <seg xml:id="i-4b7c914cbc2b1104-0">
              Trovärdigheten har dock hittills hållits uppe förvånansvärt väl
              trots flera års underskridanden av tvåprocentsmålet. Men jag tror
              att tiden nu är kommen och att trovärdigheten kan komma att erodera
              till och med ganska snabbt om bankens politik fortsätter att leverera
              en inflationstakt långt under tvåprocentsmålet.
            </seg>
            <seg xml:id="i-deaa430672b05065-0">
              Konsekvenserna för Sverige av en sviktande trovärdighet för inflationsmålet
              och osäkerhet om målets empiriska innebörd oroar mig. Det kommer
              att bli väldigt svårt att driva avtalsförhandlingar om trovärdigheten
              sjunker ihop.
            </seg>
            <seg xml:id="i-94414d6a4e99af47-0">
              Motivet för Riksbankens räntebeslut är bankens oro för hushållens
              skuldsättning, som tidigare har påpekats här. Det är ingen nyhet
              med Riksbankens oro. Den har framfört kritik i flera år och betonat
              sitt eget ansvar och sin egen plikt att agera inför de risker
              som Riksbanken själv har identifierat.
            </seg>
            <seg xml:id="i-f7d64aa0adec2743-0">
              Andra har instämt i Riksbankens oro, bland annat Finansinspektionen,
              regeringen och utländska bedömare som häromdagen IMF men även
              EU-kommissionen. Skuldnivån är hög både historiskt sett och i
              en internationell jämförelse.
            </seg>
            <seg xml:id="i-0a1ff676c1bc50cb-0">
              Regeringen och Finansinspektionen har agerat i denna fråga. Bolånetak
              infördes 2010, riskviktgolv på 15 procent 2013, och amorteringsrekommendation
              från Bankföreningen på 75 procent. Åtgärderna har skärps under
              2014, 15 procent blev 25 procent, och amorteringsrekommendationen
              gick från 75 till 70 procent.
            </seg>
            <seg xml:id="i-ecd570f3b3217428-0">
              Riksbankens svar på detta är: De åtgärder som vidtagits är bra,
              men det behövs mer. I till exempel den stabilitetsrapport som
              kommit nu för 2014 har Riksbanken angivit vad mer som behöver
              göras.
            </seg>
            <seg xml:id="i-a835b8344d80c36f-0">
              Jag menar att Riksbankens beskrivning av vad mer som behöver
              göras är alltför knapphändig och otydlig. Jag vill inte alls hävda
              att de åtgärder som vidtagits är tillräckliga, eller ens de bästa,
              effektivaste, åtgärderna. Den effektivaste åtgärden är naturligtvis
              minskad skattesubventionering av hushållens upplåning i form av
              ränteavdrag. Det är självklart.
            </seg>
            <seg xml:id="i-d42108e2416ac62a-0">
              Men Riksbanken måste kunna svara tydligare på frågan: Hur mycket
              är för litet i fråga om åtgärder som ändå har vidtagits av andra?
              Hur långt ifrån, eller hur nära ligger övriga aktörers åtgärder
              från att påverka räntesättningen? Jag har inte funnit några försök
              till kalkyler eller distinkta analytiska resonemang om detta.
              Argumentationen om att det behövs mer kan mycket väl vara korrekt.
              Men enligt min mening är argumentationen för tunt underbyggd,
              särskilt med tanke på den mycket betydande analyskapacitet som
              finns inom Riksbanken.
            </seg>
            <seg xml:id="i-80c6f9d54f479d0b-0">
              Man måste också parallellt analysera hushållens tillgångssida,
              det vill säga värdet av det hushållen äger. Det är framför allt
              värdet på de fastigheter som de har. Frågan är: Hur känslig är
              tillgångssidan för störningar och boprisfall? Även på den punkten
              menar jag att bankens bidrag är väl tunt och hade kunde vara bättre
              även med dagens möjligheter till exempel till statistikinsamling
              som bankens statuter och lagstiftningen tillåter.
            </seg>
            <seg xml:id="i-658e9314aa890805-0">
              Alltså: Mer precision i frågan om effekten av vad som gjorts
              och mer precision i vad Riksbanken vill ytterligare ska göras
              behövs för att banken som motprestation – det får men inte säga
              högt, men det är ändå det vi diskuterar – ska kunna sänka räntan.
            </seg>
            <seg xml:id="i-853b2f7c3fb9be08-0">
              Utvärdering av stabilitetsmålet är ett särskilt problem. På grund
              av problemen med finansiell stabilitet under 2000-talet har centralbanken
              i alla länder av Sveriges typ och med vår typ av inflationsmål
              hamnat i en situation där inflationsmålet tidvis övertrumfats
              av målet för finansiell stabilitet.
            </seg>
            <seg xml:id="i-bd848eb34d474e05-0">
              Om ett land håller på att glida in i en akut bankkris blir det
              detta som tar över allt annat, och man kan inte fokusera på inflationen.
              Så måste det vara, och det går inte för någon centralbank att
              hänvisa till att någon annan aktör – regering, finansinspektion
              eller till och med omvärlden – skulle kunna sköta att lösa de
              problem som finns med finansiell stabilitet. Det går inte heller
              att låtsas, som en del gör, att Riksbanken i dag inte skulle ha
              ett ansvar också för finansiell stabilitet. Man kan inte låtsas
              att riksbankslagen och dess förarbeten, som skrevs på 1990-talet,
              är det enda rättesnöre som Riksbanken ska utvärderas emot. Att
              konstitutionell praxis successivt kan tvinga fram ändringar i
              styrningen på grund av en förändrad verklighet är ju inget nytt.
              Det är också med den insikten som både Riksbanken och finansutskottet
              har begärt en översyn av riksbankslagen, som tidigare har påpekats
              här. När jag säger att praxis kan ändras är det så att om denna
              praxis sedan accepteras av riksdagen i återkommande riksdagsbeslut
              är den knäsatt på ett demokratiskt sätt; det är viktigt att ha
              det klart för sig.
            </seg>
            <seg xml:id="i-b145ca3e509e3dd1-0">
              Riksbanken har som sagt ett delansvar med andra aktörer för finansiell
              stabilitet. Det gör att den demokratiska kontrollen av den självständiga
              Riksbanken blir svårare än vad som var tänkt när man skrev riksbankslagen,
              och tidvis komplicerad. Här gäller det inte bara att jämföra den
              faktiska inflationen med inflationsmålet, utan numera gäller det
              även att ha en uppfattning om huruvida Riksbanken har varit klok
              och omdömesgill i sitt agerande och i sitt samarbete med regering
              och finansinspektion i fråga om makrotillsyn, i krislägen och
              potentiella krislägen. Man kan inte undvika att Riksbanken här,
              framför allt i fråga om finansiell stabilitet, kommer in på mer
              eller mindre rent politiska ställningstaganden.
            </seg>
            <seg xml:id="i-124626bbef229735-0">
              Det ställer därmed nya och högre krav på dem som sitter i direktionen,
              till exempel ett dokumenterat gott och säkert omdöme som fungerar
              även under press i krislägen. Att leda en centralbank i kris kräver
              förutom akademiska meriter kyla, erfarenhet av samarbete och beslutsförmåga.
            </seg>
            <seg xml:id="i-92c19489286e3585-0">
              För oss i riksdagen menar jag att den nya situationen med en
              mer svårutvärderad riksbank har en annan implikation. I en situation
              där finansiell stabilitet tidvis blir ett mer överordnat mål innebär
              det också nya krav på dem som sitter i fullmäktige och därmed
              nya krav på riksdagen i dess val av fullmäktigeledamöter.
            </seg>
            <seg xml:id="i-7bcee7b646cdab1f-0">
              Fullmäktige bör vara aktiva när det gäller bedömningsfrågorna
              på den finansiella stabilitetens område – sannolikt mer aktiva
              än i dag – eftersom stabilitetshanteringen, som jag sade, innebär
              mer av renodlade politiska bedömningar. Det är också det som har
              gjort att man i andra delar av världen har valt delvis andra lösningar
              för inflationsfrågan, inflationsmålet och stabilitetsmålet.
            </seg>
            <seg xml:id="i-a27ac24102f4a87d-0">
              Det finns en större roll och ett större behov av erfarenhetsbaserad
              allmän klokhet – vad det nu är – och behov av att ställa kontrollfrågor
              å egna och riksdagens vägnar när fullmäktige sammanträder. Valet
              av fullmäktigeledamöter bör spegla detta nya. Fullmäktige är inte
              i dag, och ska inte heller bli, något slags hall of fame. Fullmäktige
              har en kontrollerande demokratisk roll som är viktig att upprätthålla.
            </seg>
            <seg xml:id="i-55fcb64c840b1e2a-0">
              Partierna bör ta hänsyn till den nya besvärligare rollen för
              Riksbanken med flera de facto-mål när partierna nu i höst nominerar
              och utser ledamöter till riksdagens förlängda arm riksbanksfullmäktige
              för nästa mandatperiod.
            </seg>
            <seg xml:id="i-07401f70d534814e-0">
              Behövs en ny lagtext för Riksbanken? Vi har varit inne lite på
              det här tidigare. Den nya lagregleringen återspeglar inte den
              nya verkligheten med de facto-målet finansiell stabilitet, som
              i hierarkin av mål är på samma nivå som inflationsmålet en stor
              del av tiden och som i vissa fall kanske tar över.
            </seg>
            <seg xml:id="i-17ad23136f12202c-0">
              Därför har vi från finansutskottets och även från Riksbankens
              sida tidigare begärt en översyn av Riksbankslagen. Den översynen
              kan och bör ske, som tidigare har sagts här, i samband med finansutskottets
              behandling av den nya fleråriga utvärdering av Riksbanken som
              är på gång och vars direktiv och utvärderare sannolikt presenteras
              redan i morgon. Den utvärderingen blir sannolikt klar hösten 2015
              eller vintern 2016. De eventuella grundlagsändringar som skulle
              kunna föreslås skulle riksdagen hinna med före valet 2018, och
              nya bestämmelser kan sedan träda i kraft hösten 2018.
            </seg>
            <seg xml:id="i-dfc07a27bbf7606a-0">
              Detta gäller om man nu ska ha ny lagstiftning. En annan möjlighet
              är att luta sig mot den praxis som har utvecklats genom inrättandet
              av Finansiella stabilitetsrådet. Sedan får man se om man behöver
              ändra lagstiftningen eller om man ska luta sig mot en av riksdagen
              accepterad praxis. Det är möjligt att det finns en mindre lagtextberoende
              lösning än att börja skriva om riksbankslagen.
            </seg>
            <seg xml:id="i-d7092094508ba45b-0">
              Jag har två korta synpunkter, herr talman. Den ena är att det
              har kommit upp en tanke på att Riksbanken ska utvärderas av Finanspolitiska
              rådet. Det är feltänkt på minst två sätt. Om man vill öka den
              demokratiska tillsynen av Riksbanken sker inte detta genom att
              en ny grupp svenska ekonomer sätts att utvärdera en annan grupp
              svenska ekonomer, det vill säga dem i direktionen. Det ökar varken
              demokrati eller mångfald. Dessutom ligger Finanspolitiska rådet
              under regeringen. På grund av instruktionsförbudet skulle då rådet
              behöva flyttas till att ligga under riksdagen. Men eftersom riksdagen
              är Sveriges mest intensivt politiserade myndighet, som avgör sina
              ärenden i kammaren, tror jag att det vore oklokt. Dessutom: Vad
              ska vara hackordningen mellan de parlamentariska organet riksbanksfullmäktige
              och experterna i Finanspolitiska rådet? Nej, det är ingen bra
              idé.
            </seg>
            <seg xml:id="i-1c3437fa337cef7e-0">
              Avslutningsvis, herr talman: Riksbanken är en Sveriges absolut
              viktigaste myndigheter. En del, som deltar med liv och lust i
              debatten om vilket penningpolitik man ska driva, glömmer bort
              denna aspekt. Men för fullmäktige, för finansutskottet och för
              riksdagen är detta en mycket viktig aspekt på den självständiga
              Riksbanken. Vi känner i riksdagen, i fullmäktige och i finansutskottet
              ett starkt ansvar för att en av Sveriges viktigaste myndigheter
              fungerar väl internt, även när olika åsikter bryts i direktionen.
              Jag vill understryka denna aspekt eftersom jag ibland känner att
              det finns andra som inte tänker så mycket på just vikten av att
              Riksbanken är en väl fungerande myndighet. Jag tycker att den
              har fungerat väl under de här åren, men jag kan också se att det
              har funnits riskfyllda perioder.
            </seg>
          </u>
          <note type="speaker" xml:id="i-1d007f01bdc48790-0">
            Anf. 4 ULLA ANDERSSON (V):
          </note>
          <u who="ulla_andersson_c170b8" xml:id="i-875fb900793d8cc1-0">
            <seg xml:id="i-d0243a62bcb7dc99-0">
              Herr talman! Riksdagen har bestämt att Riksbanken ska vara självständig
              och styras utifrån ett prisstabilitetsmål – ett mål som är överordnat
              övriga uppgifter Riksbanken har. Men nu har Riksbanken tagit makten
              i egna händer och omformulerat målen för penningpolitiken utifrån
              oron kring hushållens skuldsättning. Ett sådant förfarande är
              absolut inte rimligt och försvårar riksdagens utvärdering och
              ansvarsutkrävande av Riksbanken.
            </seg>
            <seg xml:id="i-eb35c8b46ce0fd1d-0">
              Många kritiker, bland andra vi, ifrågasatte nyordningen med den
              fristående Riksbanken ur ett demokratiperspektiv när den infördes.
              Då brukade svaret bli att talet om Riksbankens nyvunna makt var
              överdrivet. Det var ju fortfarande riksdagen, och inte Riksbankens
              chefer, som slog fast riktningen för verksamheten. Det enda banken
              beslutade om själv var medlet. Men så blev det inte.
            </seg>
            <seg xml:id="i-49b7501b603658a7-0">
              I går på DN:s ledarsida skriver Peter Wolodarski så här: I dag,
              knappt 20 år senare, är det tydligt att politikerna på 1990-talet
              var naiva i sin iver att delegera ansvar till en oberoende institution.
              Vad man inte räknade med var att bankens ledning efter hand inte
              skulle nöja sig med att uppfylla riksdagens beställning, utan
              även börja formulera egna mål för verksamheten. Det är ett växande
              demokratiskt problem.
            </seg>
            <seg xml:id="i-ff99a279c941d315-0">
              Jag instämmer i det. Vi har gång på gång lyft frågan, bland annat
              i fjol i den här debatten i samband med frågan om ändring i riksbankslagen.
              Så här sade jag då: Riksdagens resurser för ansvarsutkrävande
              och utvärdering av penningpolitiken behöver utökas. Det är inte
              rimligt att finansutskottet använder Riksbankens eget underlag
              för sina återkommande utvärderingar inte minst för demokratins
              skull. Finansutskottets kansli gör ett bra arbete, men det behövs
              mer resurser. – – – Jag skulle därför gärna se en annan ordning.
            </seg>
            <seg xml:id="i-9a0db6bc851a10f6-0">
              Det var alltså jag själv som sade dessa kloka ord.
            </seg>
            <seg xml:id="i-b5c984a9db2cf600-0">
              Riksbanken har systematiskt underskridit inflationsmålet sedan
              det infördes. I snitt har inflationen legat på 1,4 procent och
              de senaste fem åren på 0,9 procent för att 2013 ligga på noll.
              Det är ett dyrbart misslyckande, som har kostat tiotusentals arbetstillfällen.
            </seg>
            <seg xml:id="i-9eb62a65e5ee801a-0">
              Det är tydligt att det behövs ett sysselsättningsmål i penningpolitiken.
              Detta mål ska inte vara underordnat målet om prisstabilitet. Här
              har vi fått stöd av såväl LO som TCO, men även Socialdemokraterna
              har nyligen kommit till den slutsatsen, vilket vi välkomnar.
            </seg>
            <seg xml:id="i-e94ea60f7ea2285c-0">
              Riksbanken har sedan inflationsmålet infördes inte varit framgångsrik
              med att stabilisera den svenska ekonomin kring fullt resursutnyttjande,
              snarare tvärtom.
            </seg>
            <seg xml:id="i-5ade196f3db34c2b-0">
              Hur har det då kunnat bli så här utan att något har hänt?
            </seg>
            <seg xml:id="i-0129611b4eff88e5-0">
              Före detta vice riksbankschef Lars E O Svensson har bland annat
              pekat på att finansutskottets kontrollmekanismer inte har fungerat.
              Finansutskottets uppföljning och kontroll har inte lyckats hindra
              Riksbanken från att göra det. Jag kan tyvärr bara instämma i det.
              Finansutskottet har dels haft för dåliga underlag, det vill säga
              Riksbankens egna, dels varit för underlåtande i sin kritik. Detta
              går dess värre igen även i den utvärdering som vi i dag diskuterar.
            </seg>
            <seg xml:id="i-5e9a02c1f4734663-0">
              Vänsterpartiet har länge lyft frågan om penningpolitikens betydelse
              för sysselsättningen och konsekvenserna av att Riksbanken systematiskt
              har underskridit inflationsmålet: Vi betalar ett högt pris för
              det i form av högre arbetslöshet. De senaste åren har allt fler
              instämt i vår kritik. Tyvärr har de övriga riksdagspartierna inte
              ansett det vara en debatt som angått dem i någon större utsträckning,
              ungefär som att om Riksbanken är självständig kan vi inte heller
              debattera hur den sköter sitt uppdrag. Det är klart att vi kan
              och ska.
            </seg>
            <seg xml:id="i-0bff7ba51427b4ad-0">
              Därför välkomnar jag Carl B Hamiltons anförande. Han gjorde även
              i fjol ett liknande inlägg i denna talarstol.
            </seg>
            <seg xml:id="i-79e24f54e39f7a20-0">
              Det mest besynnerliga med Riksbankens politik är emellertid att
              deras politik, enligt deras egna analyser, är i stort sett verkningslös
              mot hushållens skuldsättning men också att deras politik betingar
              ett högt pris i form av högre arbetslöshet. Till exempel visar
              deras beräkningar att om en kris inträffar med säkerhet är kostnaden
              för den förda penningpolitiken ungefär 13 gånger intäkten.
            </seg>
            <seg xml:id="i-a46ae108d74dc18c-0">
              Till slut, herr talman, visar detta att det behöver tillsättas
              en bred parlamentarisk utredning om Riksbanken och penningpolitiken.
              Den bör kritiskt granska inflationsmålet och den flexibla inflationsmålspolitiken
              och undersöka effekterna på samhällsekonomin och sysselsättningen
              av det faktum att Riksbanken konstant underskridit inflationsmålet.
              Den bör också granska Riksbankens ställning och den demokratiska
              kontrollen av och insynen i Riksbankens verksamhet.
            </seg>
            <seg xml:id="i-dacd546d32120a10-0">
              Detta sade jag också i fjol, vilket var lika klokt då som nu.
              Jag lyfter därmed vår reservation, herr talman. Tack för att jag
              fick överskrida tiden lite grann!
            </seg>
          </u>
          <note type="speaker" xml:id="i-f56e29970e33c356-0">
            Anf. 5 CARL B HAMILTON (FP) replik:
          </note>
          <u who="carl_b_hamilton_f30000" next="cont" xml:id="i-b8051343fe2d1aaa-0"/>
          <note xml:id="i-c3cca7bd492b0118-0">
            Herr talman! Tack, Ulla Andersson, för det inlägget!
          </note>
          <u who="carl_b_hamilton_f30000" prev="cont" xml:id="i-6199579c53fb2f07-0">
            <seg xml:id="i-55f62657fd4bbf40-0">
              Eftersom jag var en av de där naiva figurerna som var med och
              utredde riksbanksreformen på 90-talet vill jag påpeka att det
              finns ett problem här.
            </seg>
            <seg xml:id="i-863feb053e5b0ea0-0">
              När vi skrev riksbankslag och annat i Riksbanksutredningen etcetera
              hade vi en delvis oriktig verklighetsbild. Vi såg på något sätt
              att den finansiella stabiliteten och de finansiella kriserna var
              någonting som mer eller mindre tillhörde det förgångna eller möjligen
              förekom i mer underutvecklade länder än det fina Sverige. Sedan
              har vi sett att verkligheten har dementerat en sådan verklighetsbild.
            </seg>
            <seg xml:id="i-1253f7ee5c005388-0">
              Den verklighet som vi har är både att det finns ett inflationsmål,
              som naturligtvis är centralt, och att man måste ägna mycket mer
              uppmärksamhet och tidvis hela uppmärksamheten åt finansiell stabilitet.
              Då är naturligtvis de nuvarande skrivningarna delvis otillräckliga
              och ofullständiga.
            </seg>
            <seg xml:id="i-6d4860d93bc7dc55-0">
              Det var därför som jag påpekade att här har utvecklats en praxis,
              som har godkänts, för hur Riksbanken agerar, genom återkommande
              utfrågningar i finansutskottet, i skrifter, betänkanden etcetera.
              Det är också en grund för att riksdagen accepterar hur Riksbanken
              har agerat. Jag tror att det hade varit fullständigt förödande
              om Riksbanken hade varit helt passiv och inte varit engagerad
              i frågan om finansiell stabilitet.
            </seg>
          </u>
          <note type="speaker" xml:id="i-da148d9dac109b59-0">
            Anf. 6 ULLA ANDERSSON (V) replik:
          </note>
          <u who="ulla_andersson_c170b8" xml:id="i-875fb900793d8cc1-1">
            <seg xml:id="i-619118af0b6f4152-0">
              Herr talman! Det handlar just om detta faktum att ramverken utformades
              för 20 år sedan och att man var så naiv och trodde att Sverige,
              som finns i denna värld, inte skulle råka ut för finansiella kriser.
              För ett vänsterparti som vet hur kapitalismen fungerar kan jag
              säga att det inte är någon chock att kriser är ständigt återkommande.
            </seg>
            <seg xml:id="i-0bad5c90368d40eb-0">
              Det jag tycker är centralt i hela denna debatt är att den internationella
              debatten om centralbankernas roll, finansiell stabilitet och mål
              och medel kring det har pågått i flera år, men i Sverige har det
              nästan inte hänt någonting förrän nu på slutet. Vi har under lång
              tid krävt att även vi här i Sverige skulle möta den debatten och
              tillsätta en utredning för att se vad det har för betydelse och
              på vilket sätt man skulle behöva ändra riksbankslagen.
            </seg>
            <seg xml:id="i-6101cea9f0c72452-0">
              Nu har vi en lagstiftning som är väldigt tydlig och som sätter
              inflationsmålet överst, och arbetsmarknadens parter har att förhålla
              sig till den liksom övriga aktörer på marknaden. Riksbanken har
              fått ett långtgående mandat – ett mandat som ingen annan myndighet
              har – och inom den ramen passar man på att överordna ett annat
              mål. Det får konsekvenser.
            </seg>
            <seg xml:id="i-74939df29eca3138-0">
              Det får konsekvenser på sysselsättning och arbetslöshet. Och
              sysselsättning och arbetslöshet är, vad jag har förstått, den
              viktigaste ekonomiska frågan för så gott som samtliga partier
              i riksdagen. Ändå har man inte, menar jag, velat ta den här debatten
              på fullt allvar: Vad har det fått för konsekvenser att Riksbanken
              har gjort så?
            </seg>
            <seg xml:id="i-318d528431283b93-0">
              Riksbanken har själv inte kunnat påvisa vilka effekter det här
              har fått förrän alldeles nyligen. Då kan vi se att effekterna
              av den förda penningpolitiken inte direkt talar i Riksbankens
              riktning, utan snarare tvärtom.
            </seg>
          </u>
          <note type="speaker" xml:id="i-1d0ba079b8aab35c-0">
            Anf. 7 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-eb43dcfeb1e9d7a0-1">
            <seg xml:id="i-8a0f7382152d2630-0">
              Herr talman! Jag tycker att Ulla Andersson är för regelstyrd
              här, eller hon vill ha en alltför regelstyrd riksbank.
            </seg>
            <seg xml:id="i-58a9ffe9c760198f-0">
              Vi har en riksbank som i texterna har ett tydligt överordnat
              inflationsmål. Sedan har man ett underordnat mål, som egentligen
              handlar rätt mycket om kontanthantering, att den ska fungera och
              så. Men det tolkas nu som finansiell stabilitet.
            </seg>
            <seg xml:id="i-b44eebd5aa3f9524-0">
              Nu har det utvecklats en praxis där Riksbanken i dessa krissituationer
              har varit aktiv, tillsammans med regeringen och Finansinspektionen,
              i att hantera de finansiella krislägena 2008, 2009 och kanske
              också senare i viss utsträckning. Jag tycker att det har varit
              bra. Jag tycker att det har varit riktigt.
            </seg>
            <seg xml:id="i-4f24998ddf741f6b-0">
              Det tycker också riksdagen, för riksdagen har i efterhand accepterat
              att Riksbanken har agerat på detta sätt. Vid de akuta tillfällena
              har man också förankrat den här politiken och de här åtgärderna
              i riksbanksfullmäktige, som ju är riksdagens förlängda arm in
              i Riksbanken.
            </seg>
            <seg xml:id="i-0245ca580199264b-0">
              Detta rop på nya texter och parlamentariska utredningar köper
              jag inte rakt av. Det kan möjligen vara ganska lagom att fundera
              på en ny utredning och en eventuell revidering av riksbankslagen
              när man har sett hur det finansiella stabilitetsrådet har fungerat
              under en tid, men också när vi får den fleråriga utvärdering som
              nu ska göras och gå i mål senare. Om man vill ändra lagstiftningen
              gör man det under nästa mandatperiod, och man kan till och med
              hinna med att ändra grundlagen.
            </seg>
            <seg xml:id="i-0b7f866b5af31b0d-0">
              Det är den situation vi sitter i, och jag tycker att vi ska utnyttja
              de valmöjligheter och de möjligheter som finns under den perioden.
            </seg>
          </u>
          <note type="speaker" xml:id="i-4a72b734ca8b63c1-0">
            Anf. 8 ULLA ANDERSSON (V) replik:
          </note>
          <u who="ulla_andersson_c170b8" xml:id="i-875fb900793d8cc1-2">
            <seg xml:id="i-ee4875fb5fb73f1a-0">
              Herr talman! Jag får också tacka Carl B Hamilton för repliken.
            </seg>
            <seg xml:id="i-4ebb83feb00cb16f-0">
              Jag skulle vilja säga att jag inte är regelstyrd. Jag är demokratistyrd.
            </seg>
            <seg xml:id="i-dc0526f09c28c065-0">
              Riksdagen har som sin uppgift att utkräva ansvar av Riksbanken.
              Riksbanken styrs av ett mål om prisstabilitet. Riksbanken har
              själv beslutat att det nu är ett annat mål som ska styra penningpolitiken.
              Jag tycker att det är ett problem. Jag tycker verkligen det, särskilt
              när det får så stora effekter och konsekvenser på arbetslöshet
              och sysselsättning, som ju är de folkvalda partiernas fokusfråga
              eller viktigaste ekonomiska fråga, som man brukar säga.
            </seg>
            <seg xml:id="i-6af13195e3443b19-0">
              Dessutom ser vi att den väg som Riksbanken har valt inte leder
              till det som Riksbanken åsyftar, det vill säga till att dämpa
              hushållens skuldsättning. Det är väl känt, inom både empiri och
              teori, att räntevapnet är ett väldigt trubbigt verktyg. I Riksbankens
              egna utvärderingar kan vi också se att priset för sysselsättningen
              är högt. Därför tycker jag att riksdagen måste fundera över och
              se om man verkligen har gjort rätt. Mitt svar är nej, och det
              har jag sagt förr i den här kammaren och jag har också sagt det
              i finansutskottet.
            </seg>
            <seg xml:id="i-a6930db918e06913-0">
              Däremot tycker jag att regeringen borde ha tagit större ansvar
              för hushållens skuldsättning. Det hade varit rimligt. Då hade
              Riksbanken kanske inte behövt hamna i den här situationen.
            </seg>
            <seg xml:id="i-dfba0c2be736e4ee-0">
              Jag tycker inte heller att det är rimligt att riksdagen använder
              Riksbankens egna utvärderingar för att utvärdera Riksbanken. Från
              ett demokratiperspektiv tycker jag att det är undermåligt. Det
              är därför jag efterfrågar en annan ordning. Jag tycker inte heller
              att det är Finanspolitiska rådet som ska göra detta av samma anledning
              som Carl B Hamilton framhöll. Men vi har hamnat i en situation
              som jag tycker borde leda till att fler agerade. Jag är glad över
              att Carl B Hamilton för de resonemangen och att vi har kommit
              lite närmare varandra.
            </seg>
            <seg xml:id="i-506f4891cf033f8c-0">
              Däremot tycker jag att det är beklagligt att inte fler partier
              anser att de har ett ansvar för den situation som vi har hamnat
              i. Hushållens skuldsättning är inte överordnad inflationsmålet.
              Sysselsättningen ska vara ett mål i penningpolitiken, tycker jag.
              Jag hoppas att vi en dag ska komma dit så att riksbankslagen ändras.
            </seg>
          </u>
          <note xml:id="i-50fec6a2c91fd4a8-0">
            Överläggningen var härmed avslutad.
          </note>
          <note xml:id="i-8475fc2b55e58bc4-0">
            6 § Cirkulär migration och utveckling
          </note>
          <note type="speaker" xml:id="i-069acabc06fc92f5-0">
            Anf. 9 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-ec740c16293850ea-0">
            <seg xml:id="i-8d1ed6d0ca307213-0">
              Herr talman! Vi socialdemokrater välkomnar att regeringen äntligen
              har återkommit med ett lagförslag som bygger på kommittébetänkandet
              Cirkulär migration från mars 2011.
            </seg>
            <seg xml:id="i-4eeb05968841a237-0">
              Vi ställer oss bakom den stora merparten av dessa förslag som
              syftar till att underlätta personers ökade rörlighet till och
              från Sverige och som främjar rörlighetens positiva inverkan på
              utveckling i migranternas ursprungsländer respektive de positiva
              effekterna här hemma i Sverige.
            </seg>
            <seg xml:id="i-62c378408a1ad439-0">
              Vi gör det nu enklare att kvalificera sig för permanent uppehållstillstånd
              för bland annat personer med utbildning på forskarnivå, och vi
              gör det lättare att återvinna ett svenskt medborgarskap.
            </seg>
            <seg xml:id="i-e490b9494096aa9c-0">
              Och kanske det absolut viktigaste: Vi gör det möjligt för internationella
              studenter som slutfört en högskoleutbildning att stanna i Sverige
              för att söka arbete under ett halvår. Detta kommer att öka attraktionskraften
              för Sverige som studienation. Det är viktigt att ge möjlighet
              för människor att komma hit och skaffa sig en utbildning så att
              de kan bidra till att göra Sverige mer internationellt och globalt,
              samtidigt som han eller hon kan ta plats på den svenska arbetsmarknaden.
            </seg>
            <seg xml:id="i-68d44bd271b589a4-0">
              Herr talman! Däremot är vi alltjämt avvisande till förslaget
              som rör förenklade regler för att byta spår från tidigare asylsökande
              till arbetskraftsinvandrare. Det nuvarande kravet på sex månaders
              anställning för att få uppehållstillstånd för en utlänning som
              fått avslag på en asylansökan ska nu ändras till fyra månaders
              anställning.
            </seg>
            <seg xml:id="i-a928fd65f7b878a2-0">
              Vi vill också se en utvärdering av det nuvarande regelverket
              om spårbyte från asylsökande till arbetskraftsinvandrare. Denna
              fråga bör ges en mer grundläggande analys av effekterna av den
              lagstiftning som vi i dag redan har innan ytterligare förändringar
              genomförs. Analysen behövs utifrån såväl asylrättsliga principer
              som arbetsrättsliga regler för att skapa en tydlighet och stabilitet
              i de olika processerna.
            </seg>
            <seg xml:id="i-e26e2eeb1ea7c8cd-0">
              Vi anser därför att det nuvarande regelverket för att byta spår
              från tidigare asylsökande till arbetskraftsinvandrare ska utvärderas
              innan någon ytterligare förändring genomförs.
            </seg>
            <seg xml:id="i-cca9ac170528db15-0">
              Utifrån den utveckling som nu framträder på den svenska arbetsmarknaden
              är det viktigt att de förslag till förändrade regler som riksdagen
              fattar beslut om blir en del av åtgärderna mot utnyttjande av
              migrerad arbetskraft.
            </seg>
            <seg xml:id="i-77091bea25684fa2-0">
              Ett grundproblem med dagens regelverk när det gäller arbetskraftsinvandring
              är att människor utnyttjas på svensk arbetsmarknad. Vi har inte
              ordning och reda på det som borde vara en självklarhet. Människor
              kommer hit och jobbar mot låg betalning och till usla villkor.
              Detta bör belysas, utvärderas och följas upp innan man genomför
              ytterligare förändringar.
            </seg>
            <seg xml:id="i-494a46f582842e0d-0">
              Därför har vi lagt en reservation, nr 2, som jag yrkar bifall
              till.
            </seg>
          </u>
          <note type="speaker" xml:id="i-d229eb6c2f70e350-0">
            Anf. 10 DAVID LÅNG (SD):
          </note>
          <u who="david_lang_c2b3c8" next="cont" xml:id="i-d3e89c11df484437-0">
            <seg xml:id="i-c5fb43d9086fcab1-0">
              Herr talman! Vi debatterar nu socialförsäkringsutskottets betänkande
              13, där vi behandlar regeringens proposition om cirkulär migration
              och utveckling.
            </seg>
            <seg xml:id="i-d2132a955ac59126-0">
              Enligt regeringen syftar propositionen till att öka rörligheten
              till och från Sverige.
            </seg>
          </u>
          <note xml:id="i-09fab70961652bbc-0">
            Jag yrkar bifall till reservation 1, och att propositionen därmed
            avslås.
          </note>
          <u who="david_lang_c2b3c8" prev="cont" xml:id="i-bd3d2a9cac4dd050-0">
            <seg xml:id="i-2da65b3ea6ecc3bb-0">
              I många ärenden som vi under det gångna året har behandlat här
              i kammaren har jag påpekat att regeringens politik öppnar gränsdörren
              på vid gavel. Det mesta som man föreslår i fråga om migrationspolitik
              är till för att utöka migrationspolitiken ytterligare och göra
              den ännu mer omfattande. I vissa propositioner är man tydlig med
              detta, i andra mindre tydlig. Den här propositionen hör till de
              mer tydliga.
            </seg>
            <seg xml:id="i-6ea8ee132d1f6304-0">
              Vi hade för en tid sedan en debatt om medborgarskapets betydelse
              där jag ifrågasatte hur en regering kan säga sig värna medborgarskapets
              betydelse, samtidigt som man så nitiskt arbetar för att urholka
              dess innebörd. Nästan samma fråga kan jag ställa nu: Hur kan en
              regering som säger sig värna integrationen av nya invånare och
              satsar mångmiljardbelopp för att få det att fungera samtidigt
              arbeta så febrilt för att försvåra för dem?
            </seg>
            <seg xml:id="i-d984a0e9de0a6d50-0">
              Bland annat anges i 7 kap. 7 § UtL att en utlänning kan få behålla
              sitt permanenta uppehållstillstånd trots att denne inte längre
              är bosatt i Sverige. Och då kan man fråga sig varför.
            </seg>
            <seg xml:id="i-97a66b8c95d6aec8-0">
              En grundförutsättning, inte minst i termer av assimilering och
              integration, är ju att den som ska bli en del av det svenska samhället
              också bor här. Annars finns det inget skäl till att behålla sitt
              permanenta uppehållstillstånd.
            </seg>
            <seg xml:id="i-fe900000ed738eea-0">
              Vidare sänks kraven ytterligare för att kunna erhålla ett permanent
              uppehållstillstånd. Regeringen skriver att de som kommer hit för
              att arbeta nu endast behöver bo i Sverige fyra av sju år för att
              få tillståndet. Förvisso skriver regeringen att kvalificeringsperioden
              ska höjas från dagens fem till sju år, men regeringen menar samtidigt
              att man bara måste ha bott här i fyra av dessa sju år – det är
              alltså ungefär vartannat år. Hur ska dessa människor då kunna
              bli en del av det svenska samhället? Snarare verkar det som att
              man försöker bygga ett helt nytt samhälle där man strävar efter
              att öka folks rotlöshet. De kommer naturligtvis inte att vare
              sig lära sig det svenska språket eller hur samhället fungerar.
            </seg>
            <seg xml:id="i-e0e4bcb6e7609e84-0">
              Och som om detta inte vore nog ska regeringen nu också införa
              att det räcker med att ha arbetat i Sverige i bara fyra månader
              i stället för sex månader för att få uppehållstillstånd. Detta
              gäller även om man initialt har fått avslag på sin asylansökan.
              I praktiken innebär detta att om en utlänning kommer hit och hävdar
              flyktingskäl och får avslag på sin ansökan, men lyckas hitta en
              anställning i fyra månader, så kan han eller hon ändå få uppehållstillstånd.
            </seg>
            <seg xml:id="i-58d98aab06afdbd5-0">
              Sannolikheten är ju inte särskilt stor att den anställning som
              utlänningen i fråga har är vare sig särskilt högkvalificerad eller
              en anställning som någon av de 430 000 som redan är arbetslösa
              skulle kunna tänka sig att ta.
            </seg>
            <seg xml:id="i-ec41ffd2c8e2513e-0">
              Vad Sverige behöver, herr talman, är en ansvarsfull invandringspolitik
              som på allvar tar tag i de problem som regeringens förda politik
              har lett till, med segregation och utanförskap. Vi behöver begränsa
              asylinvandringen genom att bara bevilja asyl till dem som uppfyller
              kriterierna i FN:s flyktingkonvention och ett mindre antal kvotflyktingar.
              Vi behöver även ändra anhöriginvandringen genom att våga ställa
              mer krav på den mottagande parten. Det är inte orimligt eller
              ens svårmotiverat att kräva ett absolut försörjningsansvar av
              denna.
            </seg>
            <seg xml:id="i-1b6931ec8125838d-0">
              Vi måste satsa mer på hjälp i människors närområden. För mindre
              pengar än vad regeringen prioriterar bort från infödda svenskar
              till förmån för invandrare kan vi hjälpa betydligt fler och samtidigt
              ha pengar över att satsa på de svagare grupperna inom Sverige.
            </seg>
            <seg xml:id="i-f03f21000ef6f1f2-0">
              Vi måste reformera arbetskraftsinvandringen, göra den behovsprövad
              och högkvalificerad till skillnad från dagens fria och enligt
              propositionen nu ännu friare arbetskraftsinvandring.
            </seg>
            <seg xml:id="i-e276abb4e4766377-0">
              Sverigedemokraterna har alltid förespråkat en ansvarsfull invandringspolitik.
              Som jag inledde med att säga syftar propositionen till att underlätta
              personers ökade rörlighet till och från Sverige och främja rörlighetens
              positiva inverkan på utvecklingen.
            </seg>
            <seg xml:id="i-5c3e0c16c19e322a-0">
              Rörlighet kan ha en positiv inverkan på utvecklingen; det kan
              jag tillstå. Men mot bakgrund av den situation som vi nu befinner
              oss i är det en ganska naiv och högst förenklad bild av verkligheten
              som regeringen visar.
            </seg>
            <seg xml:id="i-eab3f081e98352da-0">
              Så länge man fritt fyller på utanförskapet med nya utlänningar,
              samtidigt som vi redan har individer som har bott här i många
              år och fortfarande inte kommit in i samhället, splittras Sverige
              alltmer, och problemen blir allt fler.
            </seg>
          </u>
          <note xml:id="i-bfcb736ac58f880d-0">
            Jag yrkar med anledning av det avslag på propositionen och bifall
            till reservation 1.
          </note>
          <note type="speaker" xml:id="i-2a4d4405909e6d60-0">
            Anf. 11 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-73dd58b0f61a431b-0">
            <seg xml:id="i-c0b97eef8310345a-0">
              Herr talman! I socialförsäkringsutskottets betänkande 13 talar
              vi om cirkulär migration. Det är lite av ett modebegrepp och kan
              inrymma både det ena och det andra, men den inriktning som här
              diskuteras är att underlätta människors rörlighet över gränser,
              en ambition som Vänsterpartiet verkligen delar. Det ska vara enkelt
              för människor att i värsta fall fly undan förföljelse, krig, hat
              och hot och i bästa fall komma hit för att leva tillsammans med
              sin kära, studera och arbeta.
            </seg>
            <seg xml:id="i-25d6d194ff6a7e78-0">
              Det är viktiga och bra förslag i betänkandet. Men det finns ett
              maktperspektiv som vi inte kan bortse ifrån när det gäller punkten
              om spårbyte.
            </seg>
            <seg xml:id="i-8f91ce19ec61a4ce-0">
              För att vi ska ha ett samhälle där människor lever på lika villkor
              krävs att man har en asylpolitik som garanterar skydd åt dem som
              behöver det och att man samtidigt har en lagstiftning som ger
              alla lika villkor på arbetsmarknaden. I en situation där människor
              har fått avslag på sin asylansökan och man samtidigt har en arbetskraftslagstiftning
              – det kommer vi att diskutera senare – som gör att människor inte
              har lika rättigheter och lika möjligheter på arbetsmarknaden blir
              det en väldigt ojämlik situation. Det blir ett ojämlikt maktförhållande
              där den enskilde är fullständigt beroende av arbetsgivaren. Vi
              kommer som sagt att diskutera detta mer i nästa ärende. Det är
              i allt väsentligt den viktigaste anledningen till att Vänsterpartiet
              utan vidare inte kan godkänna ett spårbyte. Maktrelationen är
              så svår att det blir väldigt vanskligt för en arbetstagare att
              ingå i en sådan relation. Det blir svårt att lämna arbetsgivaren
              om man utnyttjas och utsätts för orättvisa förhållanden, vilket
              absolut inte är ovanligt.
            </seg>
            <seg xml:id="i-5ad374d746c2aaee-0">
              Frågan är: Vill vi ha ett regelsystem som underlättar för utnyttjande
              av människor, eller ska vi ha ett regelsystem som ger människor
              trygga liv och trygga villkor? Vi menar att vi absolut måste ha
              det senare. Vi måste ha en asylpolitik som garanterar människor
              skydd undan förföljelse och krig och samtidigt ha en arbetskraftslagstiftning
              som gör att människor har lika lön och lika villkor. De här två
              sakerna är beroende av varandra.
            </seg>
            <seg xml:id="i-dec4d604fbcff3ef-0">
              Därför ansluter vi oss till reservationen från Socialdemokraterna
              om spårbyte, reservation 2.
            </seg>
          </u>
          <note type="speaker" xml:id="i-b9b998984019dcec-0">
            Anf. 12 MIKAEL CEDERBRATT (M):
          </note>
          <u who="mikael_cederbratt_ca760e" next="cont" xml:id="i-039d065474895ade-0"/>
          <note xml:id="i-a2279e1545ddc064-0">
            Herr talman! Jag börjar med att yrka bifall till förslaget i
            betänkandet och avslag på motionerna.
          </note>
          <u who="mikael_cederbratt_ca760e" prev="cont" xml:id="i-3d6d5d09f072bddb-0">
            <seg xml:id="i-f25f3cc01b078a8e-0">
              I alla tider har människor rört sig. Utvecklingen har gjort att
              det nu går att röra sig fortare och längre. På 1600-talet var
              det bästa sättet i Västsverige att ta båten och segla längs Bohuskusten.
              När sedan vägarna blev lite mer än stigar spände man vagnar bakom
              hästarna. Järnvägen byggdes, och dåtidens människor susade framåt
              i hastigheter som vissa började tvivla på om den mänskliga kroppen
              kunde uthärda. Bilen revolutionerade den enskildes möjlighet att
              när det passade resa i väg, och flyget krympte avstånden.
            </seg>
            <seg xml:id="i-c52c30076fffe207-0">
              Längden och frekvensen av resandet har förändrats, men drivkraften
              är densamma: nyfikenhet, viljan att få det bättre eller till och
              med att överleva. Detta har naturligtvis inte varit friktionsfritt,
              men det har skapat utveckling. Idéer har brutits, erfarenheter
              har vunnits, kärleksband har knutits och handeln har utvecklats.
              Där människor kan röra på sig har kulturell och ekonomisk tillväxt
              skapats. Vi vet att samhällen som präglas av öppenhet och tolerans
              är mer innovativa, och i dagens värld av global konkurrens är
              Sveriges innovationskraft en viktig faktor för framgång.
            </seg>
            <seg xml:id="i-b7152bf151ea2476-0">
              Herr talman! I början kändes för oss nordbohuslänningar göteborgarna
              lite konstiga, till och med farliga. När vi vant oss vid dem dök
              de märkliga skåningarna upp, och så småningom fick vi vänja oss
              vid danskar, tyskar, italienare, amerikaner, iranier, japaner.
              Ja, listan kan göras lång. Det okända känns farligt, men när man
              har bekantat sig en stund försvinner rädslan.
            </seg>
            <seg xml:id="i-b03331462102a814-0">
              Jag fick förmånen att vara med i den statliga utredningen om
              cirkulär migration, där uppgiften var att se vad konsekvenserna
              är av att människor rör och flyttar på sig. Tillför det något,
              eller är det bara en kostnad som uppstår?
            </seg>
            <seg xml:id="i-2fc33abd50b4d013-0">
              Utredningen kunde konstatera att rörlighet skapar tillväxt rent
              ekonomiskt. Undersökningar visar att när människor flyttar från
              ett land till ett annat ökar handeln mellan dessa länder. Det
              är egentligen ganska självklart eftersom de behärskar språket,
              har god kunskap om hur man gör affärer i sitt hemland och har
              kontakter där. Men rörlighet ger även idéer och kulturell utveckling.
              Exempel på det sistnämnda är pizza, pasta, kebab och blues, för
              att nämna några.
            </seg>
            <seg xml:id="i-990dad93d721ef77-0">
              Den som sedan återvänder till sitt hemland bevarar och vidareutvecklar
              kontakterna och utbytet mellan länderna, vilket bland annat gynnar
              handel och export.
            </seg>
            <seg xml:id="i-7925adc907d6654e-0">
              Utredningen utmynnade i en rad förslag, och det är några av dessa
              vi nu debatterar. Det kan vara på sin plats att nämna att utredningen
              definierar cirkulär migrant som en person som korsat gränsen minst
              två gånger. Om någon kommer till Sverige och sedan lämnar landet
              har han eller hon per definition blivit en cirkulär migrant.
            </seg>
            <seg xml:id="i-82ada47564dc136c-0">
              Remitteringar är det när människor skickar pengar från det land
              de befinner sig i till sina hemländer. Dessa remitteringar, som
              går via banksystemen, är tre gånger större än det internationella
              biståndet och betydligt träffsäkrare eftersom de utan mellanhänder
              går direkt till mottagaren.
            </seg>
            <seg xml:id="i-0404782523619050-0">
              Den som migrerat och på så sätt fått det ekonomiskt bättre delar
              också med sig till de sina. Det är alltså en stor ekonomisk överföring
              från rika till fattiga länder. Vi kan dock konstatera att det
              ibland kan kosta mycket att skicka pengar via banksystemen. Här
              har redan uppdrag gått till Konsumentverket för att se vad olika
              banker och institut tar för tjänsten.
            </seg>
            <seg xml:id="i-a4ec9e177473a1bc-0">
              Permanent uppehållstillstånd får beviljas en person som de senaste
              fem åren har haft uppehållstillstånd för arbete i sammanlagt fyra
              år. Utredningen kunde konstatera att alla migranter inte var redo
              för det efter fem år, antingen därför att de inte kunde bestämma
              sig eller helt enkelt därför att de inte ville vara kvar i landet.
              Därför tycker jag att det är bra att man utökar kvalificeringsåren
              från fem till sju år. Man öppnar också upp för möjligheten att
              ge ett arbetstillstånd på mer än fyra år om det finns särskilda
              skäl för det, dock längst sex år.
            </seg>
            <seg xml:id="i-da3aaac9a65c7ffa-0">
              När en person med permanent uppehållstillstånd upphör att bo
              i Sverige återkallas tillståndet efter ett år. Den tiden förlängs
              nu till två år. Det underlättar naturligtvis ett återvändande
              till Sverige. Om den möjligheten finns under längre tid borde
              sannolikheten att några fler återvänder öka.
            </seg>
            <seg xml:id="i-de1e4780d3978733-0">
              I betänkandet föreslås också förenklade regler när det gäller
              att byta spår från tidigare asylsökande till arbetskraftsinvandrare.
              Förslaget innebär att kravet på att man ska ha arbetat i sex månader
              ändras till fyra månader. Det tycker jag stärker arbetslinjen
              i asylpolitiken. Eftersom handläggningstiderna hos Migrationsverket
              inte längre är uppåt nio tio månader, vilket de var 2006, utan
              snarare fem, måste lagstiftningen följa med för att ett spårbyte
              rent tidsmässigt ska kunna vara möjligt.
            </seg>
            <seg xml:id="i-ff8938cddeddacd0-0">
              En stor del av de människor som rör sig mellan våra länder är
              forskare och internationella studenter. Det föreslås nu att doktorander
              ska likställas med arbetskraftsinvandrare vad avser kvalificeringstiden
              för permanent uppehållstillstånd. Det är mer än en rimlig förändring
              eftersom de i realiteten har utfört ett mycket kvalificerat arbete.
            </seg>
            <seg xml:id="i-938b4f9b2f6c89a9-0">
              Betänkandet ger även ett bemyndigande till regeringen att meddela
              föreskrifter som möjliggör för internationella studenter att efter
              avslutade studier vara kvar i landet för att söka arbete. Det
              skulle vara i det närmaste dumt och ett slöseri med resurser att
              de som har genomgått en kvalificerad utbildning inte blir kvar.
            </seg>
            <seg xml:id="i-45ac6e180043e624-0">
              Jag ser fram emot de här förändringarna med stor tillförsikt,
              herr talman.
            </seg>
          </u>
          <note type="speaker" xml:id="i-8f1e25317a2f4df5-0">
            Anf. 13 MARIA FERM (MP):
          </note>
          <u who="maria_ferm_5a996c" xml:id="i-47daaaa823086c7e-0">
            <seg xml:id="i-81e3cacdd488a8a5-0">
              Herr talman! I vår globaliserade värld blir det allt vanligare
              att människor migrerar. Vissa tvingas på flykt på grund av krig
              eller förföljelser. Andra möter kärleken från ett annat land eller
              vill jobba eller studera någon annanstans.
            </seg>
            <seg xml:id="i-677d96d53d79b1ce-0">
              Idén om att en migrant flyttar från en plats till en annan för
              att stanna där för alltid blir mer och mer omodern. Migration
              i dag är inte en enkelspårig resa för individen utan i allt större
              utsträckning ett dynamiskt mönster av rörelser och utbyte mellan
              olika nationer och kulturer.
            </seg>
            <seg xml:id="i-31d8d4024de5243b-0">
              De kunskaper och erfarenheter som sprids på detta vis bidrar
              till ovärderlig utveckling i såväl ursprungsländer som destinationsländer.
              Grupper som permanent har bosatt sig i ett annat land bidrar i
              många fall även de till utvecklingen i ursprungslandet genom nätverk,
              kunskapsutbyten och investeringar.
            </seg>
            <seg xml:id="i-4220406bf0f75509-0">
              Ett land som Sverige kan här spela en viktig roll genom att till
              exempel erbjuda flyktingar en fristad och sedan underlätta för
              dem att återvända till sina ursprungsländer utan att riskera att
              förlora kopplingen till Sverige. Då kan diasporagrupper mer aktivt
              bidra till utvecklingen där och uppbyggandet av demokratiska och
              hållbara samhällen. Migration kan alltså spela en viktig roll
              för utvecklingen i ursprungslandet och i destinationslandet samt
              för migranterna och deras familjer.
            </seg>
            <seg xml:id="i-5ae9c152deac471e-0">
              Miljöpartiet kommer alltid att verka för ökad öppenhet och rörlighet
              över gränser, oavsett om det handlar om asylsökande, studerande
              eller arbetstagare.
            </seg>
            <seg xml:id="i-88eecc77c7645483-0">
              För den enskilde kan möjligheten att arbeta, studera eller forska
              i ett annat land innebära möjlighet till nya personliga utvecklingsmöjligheter
              och karriärutveckling. Dessutom kan migration vara en möjlighet
              för individer och familjer att öka sina ekonomiska resurser och
              förbättra sina levnadsvillkor. För att migration ska kunna bidra
              till utveckling är det dock viktigt att migrantens kompetens tas
              till vara både i ursprungslandet och i destinationslandet.
            </seg>
            <seg xml:id="i-9edc34a93c8b1c96-0">
              Migranter har i dag större möjligheter än någonsin tidigare att
              bidra till utveckling, samtidigt som migrationens utvecklingspotential
              är långt ifrån fullt utnyttjad. Genom att röra sig mellan länder
              kan migranter lämna viktiga bidrag till utvecklingen i både ursprungslandet
              och destinationslandet. Mycket tyder på att en trygg tillvaro
              i Sverige och möjligheten att återkomma hit om man så skulle vilja
              gör det lättare att engagera sig i utvecklingen i ursprungslandet.
              Det är därför angeläget att genom regeländringar underlätta för
              personer som önskar flytta mellan Sverige och andra länder.
            </seg>
            <seg xml:id="i-2cf858f5c7b59dff-0">
              Vi har i Miljöpartiet varit delaktiga i arbetet med att ta fram
              förslag för att underlätta cirkulär migration för att se till
              att både Sverige och omvärlden drar större nytta av de möjligheter
              som migrationen medför, inte minst genom att Mikaela Valtersson
              har lett utredningen om cirkulär migration och även nu när vi
              går vidare med förslag från den utredningen.
            </seg>
            <seg xml:id="i-886dedbd6e3b1691-0">
              De förändringar som vi i dag debatterar innebär att migranters
              möjlighet till ökad rörlighet och migrationens potential i större
              utsträckning tas om hand.
            </seg>
            <seg xml:id="i-6a6bd233d85a44b6-0">
              Vi ändrar huvudregeln att ett permanent uppehållstillstånd ska
              återkallas när bosättningen i Sverige har upphört till att det
              ska kunna återkallas tidigast efter två år. Detta ska gälla alla,
              oavsett på vilken grund uppehållstillståndet beviljats. Den nuvarande
              särskilda regleringen för flyktingar och andra skyddsbehövande
              kan således tas bort.
            </seg>
            <seg xml:id="i-fd1b372a11863874-0">
              Nuvarande lagstiftning riskerar att låsa fast en del utlänningar
              i Sverige, personer som exempelvis inte kan eller vill bli svenska
              medborgare, vilket annars skulle möjliggöra en ökad rörlighet
              för dem.
            </seg>
            <seg xml:id="i-9f4cf499a5bfb464-0">
              Det är viktigt att undanröja onödiga hinder för ökad rörlighet
              och att öppna för ett mer flexibelt och modernt regelverk. Det
              blir allt vanligare att människor knyter an till och vill röra
              sig mellan flera olika länder. Vi måste möjliggöra ökad rörlighet
              även för personer utan svenskt medborgarskap men med permanent
              uppehållstillstånd.
            </seg>
            <seg xml:id="i-25788a34fc9ef34e-0">
              Det är viktigt att vi tar vara på de kontakter som finns mellan
              Sverige och andra länder genom personer med förankringar på båda
              platser. Denna typ av migration kan främja handel och investeringar
              mellan Sverige och andra länder, vilket skapar arbetstillfällen
              och skatteintäkter på båda håll.
            </seg>
            <seg xml:id="i-ca350d939475d5c0-0">
              Vi förlänger kvalificeringsperioden för permanent uppehållstillstånd
              från fem år till sju. Den sammanlagda tillståndstiden för arbetstillstånd
              ska dessutom kunna vara längre än fyra år om det finns särskilda
              skäl. Genom att förlänga tiden under vilken en person kan kvalificera
              sig för permanent uppehållstillstånd utan att samtidigt öka kravet
              på den tid som man måste ha haft uppehållstillstånd för arbete
              skapas ökade möjligheter att röra sig mellan Sverige och ett eller
              flera andra länder.
            </seg>
            <seg xml:id="i-163893f9d206b595-0">
              Vi gör det även enklare att göra ett så kallat spårbyte. Det
              handlar alltså om att personer som har fått avslag på sin asylansökan
              i stället ska kunna stanna i Sverige som arbetskraftsinvandrare,
              om de bor och har ett arbete i Sverige. I dagsläget krävs det
              att personer har haft en anställning i sex månader för att de
              ska kunna byta spår till arbetskraftsinvandrare. Vi sänker den
              tiden till fyra månader.
            </seg>
            <seg xml:id="i-48b9af143887c3df-0">
              Jag tycker att det är särskilt anmärkningsvärt att flera partier
              är negativa till den förändringen och inte vill göra det lättare
              för personer att byta spår från asylsökande till arbetskraftsinvandrare.
              Man kan vara orolig för att människor ska utnyttjas. Men det är
              ingenting som förbättras av att de här personerna i större utsträckning
              kommer att avvisas från Sverige helt och hållet. Det är viktigt
              att fokusera på åtgärder som förhindrar att människor utnyttjas
              och som stärker människors rättigheter. Men man ska inte försvåra
              för människor att komma till Sverige eller göra det enklare att
              avvisa människor från Sverige trots att de bor här och har ett
              arbete här.
            </seg>
            <seg xml:id="i-5659c3da08c25a3b-0">
              En annan grupp som det i och med denna proposition genomförs
              förändringar för är doktorander. Trots att de i de flesta fall
              får faktiska anställningar på universiteten ges de i dagsläget
              uppehållstillstånd för studier, vilket gör att de efter sina fyra
              år på dessa tjänster inte har samma rättigheter till permanent
              uppehållstillstånd som övriga som kommer till Sverige för att
              arbeta. Det blir alltså svårt för dessa personer att stanna i
              Sverige efter avslutade forskningsstudier, trots att det borde
              ligga i Sveriges intresse att tillvarata dessa personers viktiga
              kompetens.
            </seg>
            <seg xml:id="i-7d79031649ef83d3-0">
              Internationella kontakter och ökad internationell rörlighet av
              studenter, lärare och forskare stärker kvaliteten vid svenska
              universitet och högskolor. Därför förändras nu reglerna, så att
              uppehållstillstånd ska kunna beviljas för personer som i sammanlagt
              fyra år under de senaste sju åren har haft uppehållstillstånd
              för studier som avser utbildning på forskarnivå. Det blir alltså
              lättare att få permanent uppehållstillstånd.
            </seg>
            <seg xml:id="i-380b82821e2dd32c-0">
              Internationella studenter som studerar minst en termin motsvarande
              30 högskolepoäng vid en svensk högskola ska kunna få stanna kvar
              efter avslutade studier under sex månaders tid för att kunna söka
              arbete. Tidigare har inte utländska studenter kunnat stanna kvar
              och söka arbete över huvud taget.
            </seg>
            <seg xml:id="i-23b9b10fe8820be3-0">
              Anhöriga till utländska studenter kommer nu att få tillfälliga
              uppehållstillstånd i stället för besöksvisum, som det är i dag,
              så att de också får tillstånd att arbeta.
            </seg>
            <seg xml:id="i-5071dae17fb87f32-0">
              Vi har också kommit överens om att det ska bli lättare att återfå
              svenskt medborgarskap. Det nuvarande kravet säger att en person
              ska ha haft sin hemvist i Sverige under sammanlagt tio år före
              18 års ålder, vilket innebär att en person som kommit till Sverige
              efter åtta års ålder saknar möjlighet till återvinning av medborgarskapet,
              trots hemvist i Sverige i tio år eller mer. Det är ingen garanti
              att man har en starkare koppling till Sverige om man har bott
              här i tio år tidigt i livet än om man har gjort det under en senare
              period. Den nuvarande ordningen utgör alltså även den ett hinder
              för rörlighet, eftersom den försvårar återvändande till Sverige
              för de personer som tidigare varit svenska medborgare men som
              av olika skäl önskat eller varit tvungna att avsäga sig sitt svenska
              medborgarskap. Därför förändras också kravet på hemvist i Sverige
              under tio år, så att det inte längre ska behöva vara uppfyllt
              före 18 års ålder.
            </seg>
            <seg xml:id="i-2682932924a5907c-0">
              Jag är väldigt glad att alla dessa förändringar nu äntligen kan
              genomföras och yrkar bifall till förslaget i betänkandet.
            </seg>
          </u>
          <note type="speaker" xml:id="i-acb3e930d836fd3c-0">
            Anf. 14 EMMA CARLSSON LÖFDAHL (FP):
          </note>
          <u who="emma_carlsson_lofdahl_dbfef9" next="cont" xml:id="i-d818a39a59ce9654-0"/>
          <note xml:id="i-0d786da42248c0b4-0">
            Herr talman! Min farmorsmor Hilma föddes i Småland i Jönköpings
            län i en liten ort som heter Aneby i slutet av 1800-talet. Där
            bodde och verkade hon hela sitt liv, och hon var aldrig utanför
            Jönköpings läns gräns.
          </note>
          <u who="emma_carlsson_lofdahl_dbfef9" prev="cont" xml:id="i-88b9b5c1e2bd965d-0">
            <seg xml:id="i-69410f045070bb80-0">
              Min farmor föddes på samma plats 1919. Hon åkte utomlands för
              första gången i sitt liv när hon var 70 år. Resan gick då till
              Tyskland.
            </seg>
            <seg xml:id="i-83c45dc0eaccf71f-0">
              Min pappa föddes 1950. Han gjorde sin första utlandsresa när
              han var 18 år.
            </seg>
            <seg xml:id="i-6440a63a0a090578-0">
              Själv är jag född 1970. Jag fick mitt första pass och åkte utomlands
              för första gången när jag var tio år.
            </seg>
            <seg xml:id="i-28a2e2724dee7f53-0">
              Min son föddes 2004. När han var sex månader fick han sitt första
              pass, och vi åkte utomlands.
            </seg>
            <seg xml:id="i-dd2519b256fe476f-0">
              Min farmorsmor Hilma kunde nog inte i sin vildaste fantasi drömma
              om att hennes barnbarn, barnbarnsbarn och barnbarns barnbarn skulle
              se det som ett normaltillstånd att resa mellan olika länder om
              tillfälle gavs.
            </seg>
            <seg xml:id="i-499f1b5d42925392-0">
              Världen har förändrats. Vi har fått helt andra resvanor än vi
              hade för bara 100 år sedan. I dag är det fullt möjligt att ta
              en tur till exempelvis London på morgonen för att ha ett sammanträde
              och komma tillbaka på eftermiddagen eller kvällen.
            </seg>
            <seg xml:id="i-dceca9140ea9ac6d-0">
              Världen har krympt, vilket leder till att vi blir nyfikna på
              andra länder, på deras språk och kulturer. En del vill studera
              utomlands, en del vill bo längre perioder i andra länder och andra
              vill – eller tvingas på grund av krig och oroligheter – flytta
              till ett annat land för gott. Jag ser denna utveckling som något
              positivt. Den är viktig för att vi ska kunna utvecklas som individer
              och som nation.
            </seg>
            <seg xml:id="i-7aae7ad71d6410dd-0">
              I dag debatterar vi betänkandet Cirkulär migration och utveckling
              . Som ni hört här tidigare lägger vi fram ett flertal förslag
              som ska underlätta för individen att leva i Sverige men även ha
              möjlighet att återvända hit efter att ha varit bosatt en längre
              tid i ett annat land.
            </seg>
            <seg xml:id="i-68d2c3f78cd1aa58-0">
              Ett förslag som vi i Folkpartiet tycker är mycket viktigt och
              som vi har jobbat för under en längre tid är möjligheten för doktorander
              att stanna kvar i Sverige efter sin utbildning. Men detta kommer
              min partikollega Karin Granbom Ellison att tala mer om i ett senare
              inlägg.
            </seg>
          </u>
          <note xml:id="i-51c6c30b57bc0aab-0">
            Härmed yrkar jag bifall till förslaget i betänkandet och avslag
            på motionerna.
          </note>
          <note type="speaker" xml:id="i-1161e4a40875d30b-0">
            Anf. 15 JOHAN HEDIN (C):
          </note>
          <u who="roza_guclu_hedin_7ec1ab" xml:id="i-7271894be814400b-0">
            <seg xml:id="i-4a691f7a93857594-0">
              Herr talman! Migration är, som vi känner till och som har sagts
              många gånger i den här salen, någonting som är helt naturligt
              och som har förekommit i alla tider. Det har funnits anledning
              att bryta sig loss från en plats man etablerat sig på för att
              söka nya möjligheter att leva ett bra liv. Inte sällan kan uppbrottet
              vara mödosamt, ledsamt och farligt, men det är ett pris som många
              är beredda att betala för att kunna bege sig i väg mot en osäker
              framtid och göra den framtiden bättre för sig själv och sin familj.
            </seg>
            <seg xml:id="i-35b0ec030d165d69-0">
              Alla människor är olika, och vi ser på trygghet på olika sätt.
              Vi har också olika behov i olika faser av livet. Många unga drömmer
              om äventyr i andra länder. Det finns en nyfikenhet inför andra
              kulturer och en möjlighet att låta oss inspireras av tankesätt
              som är nya för oss och berika oss som individer. Kulturell förståelse
              och etablerande av kontakter kan dessutom sedermera utgöra viktiga
              bryggor på vilka handel och samförstånd kan flöda till gemensamt
              gagn för fred, frihet och företagande.
            </seg>
            <seg xml:id="i-ad3c4d0cd83bee49-0">
              För vissa är det inte så märkvärdigt. Någonting som jag själv
              önskar att jag hade gjort när jag var lite yngre är att tillbringa
              en vinter eller kanske flera som så kallad ski bum i Alperna.
              Man jobbar sena kvällar, kanske vid disken på en restaurang, vilket
              säkert är slitigt och svettigt och inte så roligt precis då. Men
              när man sedan vaknar på morgonen, solen skiner och backarna är
              fulla av nyfallen pudersnö, då är det nog värt allt slit.
            </seg>
            <seg xml:id="i-0cd5b60ad8d07428-0">
              För andra handlar det kanske om att få nytta av en utbildning
              i ett land med hög efterfrågan på sådan kunskap som man inhämtat.
              Vissa kommer att rota sig och bli kvar i ett nytt land, medan
              andra drar vidare på grund av jobb, kärlek eller annat.
            </seg>
            <seg xml:id="i-caa4baefec970d0a-0">
              Gemensamt för dessa naturliga och mänskliga rörelser är att de
              är väldigt gynnsamma för samtliga inblandade. Det är lika bra
              för en arbetsgivare att ha många potentiella anställda att välja
              mellan vid en rekrytering som det är för någon som söker jobb
              att ha flera arbetsgivare att välja mellan, även om dessa arbetsgivare
              och arbetstagare från början finns i olika länder. Som alla vet
              görs jobbet bäst när rätt person är på rätt plats. Med enklare
              rörlighet över gränser kan rätt person vara på rätt plats, oavsett
              ursprungsort. Det är därför glädjande att regeringen nu tar initiativ
              till att underlätta flytt till och från Sverige.
            </seg>
            <seg xml:id="i-a1b643e89cab1327-0">
              För den som vill flytta blir krånglet lite mindre. Bland annat
              ska man kunna behålla sitt permanenta uppehållstillstånd i två
              år efter att man flyttat från Sverige om man känner att man vill
              komma tillbaka och jobba igen för att man tyckte att Sverige var
              ett fantastiskt land med mycket fint väder. För den som sökt asyl
              men fått avslag underlättas spårbytet genom att dagens krav på
              sex månaders anställning lättas till fyra. Det är en möjlighet
              som jag verkligen skulle ha velat ha om jag själv varit i den
              situationen.
            </seg>
            <seg xml:id="i-5f9428b815d22012-0">
              I en ny tid kommer vi att röra oss mer över gränser i olika faser
              av livet. Det är en förändring som man kan gilla eller inte gilla,
              men så är det. I politiken kan man välja att se framtiden an med
              tillförsikt och anpassa lagstiftningen till en ny verklighet eller
              blunda för utvecklingen och sticka huvudet i sanden. Av den diskussion
              som förts här i dag kan man bara konstatera att om dåtiden kommer
              tillbaka kommer oppositionen att vara väldigt väl förberedd.
            </seg>
          </u>
          <note type="speaker" xml:id="i-dc1e4e9a1d89fc73-0">
            Anf. 16 EMMA HENRIKSSON (KD):
          </note>
          <u who="emma_henriksson_459a1e" xml:id="i-8f7b5221432ef94a-0">
            <seg xml:id="i-6e33eed845c3de7e-0">
              Herr talman! Som redan framkommit av debatten innehåller betänkandet
              flera förslag om hur vi ska underlätta för människor att följa
              sitt hjärta, förverkliga sina drömmar och vara med om att bygga
              ett bättre Sverige och en bättre värld.
            </seg>
            <seg xml:id="i-dd983934646a302b-0">
              Världen har kommit närmare, som Emma Carlsson Löfdahl sade. Tillgången
              till information och möjligheten för oss att resa och bo i andra
              länder har ökat vår kunskap men också vår förståelse för andra
              kulturer och för livsförutsättningarna för andra människor i andra
              länder.
            </seg>
            <seg xml:id="i-2f13aff249f6cc6b-0">
              Som kristdemokrat är jag stolt över de förändringar vi genomför.
              Jag är glad att vi äntligen kan fatta beslut om alla de enskilda
              förslag som redan har räknats upp flera gånger. Därför, herr talman,
              tänker jag inte använda kammarens tid till att göra det igen i
              alla detaljer.
            </seg>
            <seg xml:id="i-77336794840380f5-0">
              Förändringarna kan uppfattas lite som detaljer. Det är en ändring
              på ett par månader, från sex till fyra månader, när det gäller
              möjligheten att få fortsätta att vara kvar här när man har etablerat
              sig på den svenska arbetsmarknaden. Det är en ändring på några
              år vad gäller hur länge man kan behålla sitt svenska medborgarskap.
              Det är i sak inte några gigantiska förändringar, åtminstone inte
              på papperet. Men när det gäller de människor de berör, de enskilda
              personerna, styr detaljerna i regelverket hela deras tillvaro.
              För dem är ändringarna viktiga och stora.
            </seg>
            <seg xml:id="i-bb9de8b471762432-0">
              Det finns en stor sprängkraft i frågan vilket land det är vi
              vill bygga, vilket Sverige vi vill vara. Vill vi vara ett Sverige
              som bara är till för oss som haft turen att födas här, eller vill
              vi vara ett Sverige också för dem som inte kan leva kvar någon
              annanstans eller som vill komma hit och vara med och bygga just
              vårt samhälle?
            </seg>
            <seg xml:id="i-18eb87fb783b6984-0">
              Jag yrkar bifall till utskottets förslag i betänkandet, men innan
              jag avslutar vill jag ta upp frågan om hur vi ser på vårt land,
              på de människor som kommer hit och på oss själva. Ett intressant
              uttalande gjordes av Piamaria Hallberg vid Helsingforss stadsmuseum,
              som apropå människor som flyttat till Helsingfors sade i DN i
              maj 2012: Man identifierar sig med sin hembygd och vill föra arvet
              och språket vidare till sina barn. Många träffar en partner från
              samma region och vissa växlar mellan stockholmska och sitt eget
              språk.
            </seg>
            <seg xml:id="i-947d56129d543aed-0">
              Nu förvrängde jag hennes citat lite grann, för hon talade inte
              om språk utan om dialekt. Det är klart att många av oss vill ha
              sina rötter kvar där vi en gång föddes. Oavsett om man flyttat
              till Helsingfors från en annan del av landet, vilket de allra
              flesta stockholmare gjort, eller om man flyttat från någon annan
              del av världen, ska man, som hennes kollega säger, kunna komma
              hit och efter ett tag känna att man hör hemma här utan att behöva
              vara rädd; tyvärr är många rädda för stockholmare innan de flyttar
              hit.
            </seg>
            <seg xml:id="i-51b11e3e2c9cde36-0">
              De ändringar vi genomför gör inte så stor skillnad för människor
              som väljer att flytta till Helsingfors från Västerbotten, Norrbotten,
              Göteborg eller Malmö, men de underlättar för människor som väljer
              att flytta hit från andra delar av världen, oavsett om de kommer
              att leva här resten av sina liv, några gånger eller bara en kort
              tid.
            </seg>
          </u>
          <note type="speaker" xml:id="i-ce166b1a9aac0aa0-0">
            Anf. 17 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-559c65aa0b624c34-0">
            <seg xml:id="i-5090c92e443be8eb-0">
              Herr talman! Globaliseringen och dagens migrationsmönster har
              lett till att allt fler migranter lever delar av sina liv i olika
              samhällen och i ökad utsträckning rör sig mellan olika länder.
              Att en migrant flyttar mellan sina hemländer, och kanske gör det
              flera gånger, det vi kallar cirkulär migration, är positivt. Det
              skapar utveckling. Våra regelverk behöver därför anpassas efter
              dessa nya mönster. Att underlätta för cirkulär migration handlar
              om att skapa möjligheter för migranter att röra sig mellan ursprungs-
              och mottagarländer. Det kan ske genom att hinder mot rörlighet
              tas bort eller genom att rörlighet uppmuntras.
            </seg>
            <seg xml:id="i-f90c2a4a1ef8f229-0">
              Regeringen föreslår nu en rad ändringar som syftar till att underlätta
              människors ökade rörlighet till och från Sverige och främja rörlighetens
              positiva inverkan på utvecklingen. Några av förslagen rör arbetskraftsinvandrare,
              som på många sätt är en mobil grupp. De påverkar utvecklingen
              genom att fylla luckor på den svenska arbetsmarknaden, och samtidigt
              kan en tid som anställd i Sverige bidra till utvecklingen också
              i ursprungslandet. Det föreslås flera justeringar för att rörlighetsanpassa
              de nuvarande reglerna för arbetskraftsinvandring och göra dem
              mer flexibla. Det föreslås att den tid som en arbetskraftsinvandrare
              har på sig för att kvalificera sig för permanent uppehållstillstånd
              förlängs från fem till sju år. Därigenom kan arbetskraftsinvandraren
              i större utsträckning röra sig mellan Sverige och andra länder
              utan att möjligheten att få permanent uppehållstillstånd går förlorad.
            </seg>
            <seg xml:id="i-813a2c41f7ce0d51-0">
              Det föreslås också en ökad flexibilitet i tillståndsgivningen.
              Den sammanlagda tillståndstiden för arbetstillstånd ska kunna
              vara längre än fyra år om det finns särskilda skäl, dock inte
              längre än sex år. Förslaget gör det möjligt att i större utsträckning
              se till förhållandena i det enskilda fallet utan att riskera godtycke
              och utan att gränserna mellan tidsbegränsade och permanenta tillstånd
              suddas ut. Det ska också bli enklare för en asylsökande som fått
              avslag på sin asylansökan att i stället få tillstånd som arbetskraftsinvandrare.
              Den anställningstid som krävs för att byta spår kortas från sex
              till fyra månader. Dessutom kommer det att införas enklare och
              tydligare regler för medföljande familjemedlemmar till näringsidkare.
            </seg>
            <seg xml:id="i-0a78605972e0ce2e-0">
              Även internationella studenter är en i högsta grad mobil grupp.
              Internationella studenter är en viktig resurs för utvecklingen
              i Sverige och i det land varifrån de kommer. För att Sverige ska
              gynnas mer av studenternas vistelse här och samtidigt bli mer
              attraktivt för studenter föreslår vi ändringar som ska underlätta
              för dem och deras familjer att vistas och arbeta i Sverige.
            </seg>
            <seg xml:id="i-73db731629068fa6-0">
              Doktorander tillbringar ofta långa tider i Sverige och får en
              verklig anknytning till det svenska samhället. Vi föreslår att
              doktoranderna ska kunna kvalificera sig för permanent uppehållstillstånd
              i Sverige på samma sätt som arbetskraftsinvandrare. Det innebär
              att de inte bara kan beviljas permanent uppehållstillstånd, utan
              de får också möjlighet att göra uppehåll mellan tillståndsperioderna
              och lämna Sverige utan att möjligheten att få permanent uppehållstillstånd
              går förlorad.
            </seg>
            <seg xml:id="i-3604f6c2f98db66c-0">
              Vidare föreslår vi att det ska vara möjligt att stanna kvar efter
              högskolestudier för att söka arbete eller undersöka förutsättningarna
              för att starta näringsverksamhet i Sverige. Generösa regler för
              medföljande familjemedlemmar till internationella studenter höjer
              Sveriges attraktionskraft för studenterna och deras familjer.
              Det kommer därför att införas enklare och tydligare regler för
              medföljande familjemedlemmar till internationella studenter.
            </seg>
            <seg xml:id="i-1809ae666fd5eb4c-0">
              För att underlätta cirkulär migration föreslås ändringar som
              riktar sig till migranter i allmänhet. Vi föreslår ett generellt
              undantag från den nuvarande huvudregeln att permanent uppehållstillstånd
              ska återkallas när bosättningen i Sverige har upphört. I stället
              föreslås att permanent uppehållstillstånd under vissa förutsättningar
              ska kunna återkallas tidigast efter två år. Det gör det möjligt
              för migranter att pröva på att arbeta och vistas i andra länder
              utan att den formella kopplingen till Sverige bryts. Det ska också
              bli lättare för den som förlorat sitt svenska medborgarskap att
              på nytt få svenskt medborgarskap. Vi föreslår att även den som
              kommit till Sverige efter åtta års ålder ska få möjlighet att
              använda det förenklade anmälningsförfarandet för återvinning av
              medborgarskap. Så är inte fallet i dag.
            </seg>
            <seg xml:id="i-694c0e27195d9c83-0">
              Herr talman! Den ökade globaliseringen har lett till förändrade
              migrationsmönster. Våra regler behöver anpassas till den utvecklingen.
              Vi kan inte utgå från att de migranter som kommer hit också har
              för avsikt att stanna här. Sverige måste vara ett attraktivt land
              både under vistelsen här och i flyttning fram och tillbaka mellan
              länder. De föreslagna reglerna om cirkulär migration bidrar till
              att ta bort onödiga hinder mot den ökade rörligheten till och
              från Sverige och är ett viktigt steg på vägen.
            </seg>
          </u>
          <note type="speaker" xml:id="i-59e2624a63f1b7e3-0">
            Anf. 18 KARIN GRANBOM ELLISON (FP):
          </note>
          <u who="karin_granbom_1f4a4d" xml:id="i-a2e7e718b42d04b8-0">
            <seg xml:id="i-aaa5ba9172377b53-0">
              Herr talman! Nu står vi här inför att vi i morgon ska rösta om
              ett nytt regelverk som ger bättre villkor för utländska studenter
              och doktorander att kunna stanna i Sverige efter studier och examen.
              Då tänker jag särskilt på alla dem, i första hand doktorander,
              som har hört av sig till mig under de år som jag har arbetat med
              den här frågan. Jag tänker på de doktorander som skapade en Facebooksida
              till stöd för min motion år 2011 om ett nytt regelverk för utländska
              doktorander och som på kort tid fick tusentals likes.
            </seg>
            <seg xml:id="i-184b14245b15b57a-0">
              Jag tänker på Ali som regelbundet har hört av sig för att höra
              hur det går och som via en Facebooksida rapporterar vidare till
              många andra intresserade. Och jag tänker på de många doktorander
              som har skickat mejl till mig, från Luleå i norr till Lund i söder,
              från Göteborg i väst till Uppsala och Linköping i öst. Dessa doktorander
              kommer från världens alla hörn och forskar framför allt inom teknik,
              it och medicin. De är exempel på de tusentals utländska doktorander
              som verkar i Sverige.
            </seg>
            <seg xml:id="i-84987e3b8ed9b377-0">
              Senast förra veckan publicerades ny statistik som visade att
              förra året var 1 250 av doktorandnybörjarna utländska doktorander.
              Det motsvarar 40 procent av samtliga doktorandnybörjare. Andelen
              har varit ungefär lika stor de senaste åren. De utländska doktoranderna
              har alltså blivit en allt större del av doktoranderna vid våra
              lärosäten. Inom teknik och naturvetenskap utgör de mer än hälften
              av nybörjardoktoranderna.
            </seg>
            <seg xml:id="i-7733b6fabc17b469-0">
              Många av de utländska doktorander som har hört av sig till mig
              har berättat om sitt intresse för Sverige och om sina förhoppningar
              att kunna stanna i och bidra till vårt land. Men dagens regelverk
              skapar problem. Det upplevs också som orättvist i förhållande
              till dem som räknas som arbetskraftsinvandrare och som då har
              mer förmånliga villkor.
            </seg>
            <seg xml:id="i-4a8004e693c928c7-0">
              Dagens regelverk anger, vilket har nämnts tidigare i debatten,
              att de som är här på studerandevisum, det vill säga studenter
              och doktorander, måste ha ett jobb klart innan de är färdiga med
              sina studier för att kunna stanna i Sverige. Det medför att många
              lämnar vårt land.
            </seg>
            <seg xml:id="i-0caf09206a040888-0">
              Låt mig läsa ur ett av de brev som jag har fått: Jag skriver
              min avhandling just nu. Det är lite bråttom för mig eftersom mitt
              uppehållstillstånd går ut fyra dagar efter min disputation. Som
              tur är har jag ett par intressanta jobb på gång i Sverige och
              i Norge. Så jag kommer att kunna stanna kvar i Norden ändå. Men
              jag har haft flera duktiga kolleger som har fått lämna landet
              direkt efter disputationen. Det är synd att jag i stället för
              att fokusera på avhandlingen under mina sista månader har fått
              fokusera primärt på jobbsökande för att kunna stanna kvar här.
            </seg>
            <seg xml:id="i-409bb6954890dd7e-0">
              Jag fick ett annat brev av en annan person som efter mastersstudier
              i Sverige fick flera jobberbjudanden och som även fick erbjudande
              om att doktorera på KTH. Så här skrev han: Viljan att forska var
              stor, men rädslan var större. Som doktorand erkänns man inte av
              samhället på ett lämpligt sätt. När man har disputerat och vill
              forska utomlands under en period har man inte rätt att komma tillbaka.
              Som någon som ser min framtid här var det en risk jag inte kunde
              ta. Det är därför jag valde att jobba i stället.
            </seg>
            <seg xml:id="i-ac50d633a2b36e26-0">
              I dag räknas inte forskarstudier som tid för att kvalificera
              sig för permanent uppehållstillstånd. För den som vill se sin
              framtid i Sverige är det säkrare att komma som arbetskraftsinvandrare
              än som doktorand. Det betyder att utländska doktorander under
              sin oftast minst fyraåriga tid i Sverige inte känner trygghet
              i att bygga sin framtid här. Att kunna kvalificera sig för permanent
              uppehållstillstånd under doktorandtiden ger drivkrafter att lära
              sig svenska, kanske investera i en bostad och skapa kontakter
              – ja, att integreras i det svenska samhället.
            </seg>
            <seg xml:id="i-c91de1e26a914fd9-0">
              Det pågår i dag en talangjakt världen över, och konkurrensen
              är tuff. Många länder har redan ändrat sitt regelverk för att
              bättre ta till vara de internationella studenter som söker sig
              till deras länder. Precis som i Sverige behövs arbetskrafts- och
              kompetensinvandring, eftersom demografin leder till att det behövs
              fler unga men också eftersom de jobb som växer fram behöver kvalificerad
              arbetskraft som saknas nationellt. Därtill finns en ökad efterfrågan
              på utbildning i världen, och allt fler utbildar sig utomlands.
              Det är troligt att länder också ser möjligheter i att sälja kvalificerad
              utbildning till utländska studenter. I det sammanhanget är dessa
              studenters tillgång till arbetsmarknaden efter examen en viktig
              konkurrensfördel.
            </seg>
            <seg xml:id="i-50b8ea55cde604df-0">
              Det är glädjande att vi i Sverige nu tar steg för att kunna ta
              till vara den välutbildade arbetskraft som söker sig till oss,
              och vi stärker också vårt land som utbildnings- och forskningsnation.
              Det är bra, både för enskilda människor och för Sverige.
            </seg>
            <seg xml:id="i-b294b872df38e042-0">
              I propositionen står det att sex månader är en rimlig tid för
              att kunna söka jobb eller starta företag i Sverige efter studierna.
              När migrationsministern nu är här i kammaren vill jag uppmana
              honom att se till att tidsperioden utvärderas efter ett tag. I
              Sverige tar vi ofta examen i juni, och sedan står mycket still
              i juli och augusti. Perioden som blir kvar för att söka jobb blir
              därmed i praktiken kortare än sex månader. Det är viktigt att
              studenterna kommer i sådana positioner att deras kompetens tas
              till vara.
            </seg>
            <seg xml:id="i-f968a162eb60e232-0">
              Det finns några få som undrar om de förändringar vi nu gör innebär
              att utländska studenter och doktorander kommer att ta våra jobb.
              Det finns också ett parti, Sverigedemokraterna, som yrkar avslag
              på propositionen i dess helhet. I stället för rädsla vill jag
              uppmana till att se möjligheterna med vad kvalificerade och motiverade
              utländska studenter och doktorander kan ge till vårt land!
            </seg>
            <seg xml:id="i-567024d2c3b78ca7-0">
              Det finns brist på arbetskraft i Sverige, och den bristen kommer
              att öka när ekonomin tar fart. Särskilt efterfrågan på högutbildad
              arbetskraft ökar. De som i dag är arbetslösa i Sverige är oftast
              personer som inte har gått gymnasiet. Därtill är det så att när
              en högkvalificerad person rekryteras skapas det inte sällan ett
              antal andra jobb.
            </seg>
            <seg xml:id="i-1d0dc6bdf5470006-0">
              Svensk ekonomi och välfärd är starkt beroende av att vi lyckas
              producera varor och tjänster med stort kunskapsinnehåll. Vi har
              en stark utveckling i kunskapsintensiv tjänstenäring, till exempel
              it. Och den sektorn bygger helt på högutbildad och specialiserad
              arbetskraft. Sverige lyckas inte utbilda tillräckligt många till
              sådana tjänster som vi vet behövs. Allt fler unga väljer att läsa
              till civilingenjör, men det har inte alltid varit självklart att
              fylla platserna.
            </seg>
            <seg xml:id="i-b3faa38a97764c66-0">
              Vårt land är starkt beroende av utrikeshandel. Förutom att vi
              behöver människor som kan producera avancerade produkter och tjänster
              behöver vi personer med kultur- och språkkompetens för att underlätta
              affärer. Och många svenska företag finns också utomlands. Dessa
              företag ser ofta en fördel med att anställa personer som har erfarenhet
              från utbildning i Sverige.
            </seg>
            <seg xml:id="i-225f115a22c6db54-0">
              Utvecklande och kreativa miljöer behöver människor med olika
              bakgrund. Det säger företagsledare. Men även lär- och forskningsmiljöer
              gynnas av mångfald.
            </seg>
            <seg xml:id="i-97390e14e13cb6e9-0">
              Detta är några argument för varför Sverige gynnas av att studenter
              och doktorander utbildas och kan stanna i Sverige.
            </seg>
            <seg xml:id="i-f051fa4849a5a307-0">
              Så många som 40 procent av de nya doktoranderna har alltså utländsk
              bakgrund. Självklart är det inte alltid lätt att veta om en person
              är den rätta när man ska satsa på någon från andra sidan jordklotet.
              Men trots detta väljer handledarna ofta en person med utländsk
              bakgrund eftersom han eller hon bedöms vara den som passar bäst
              för jobbet.
            </seg>
            <seg xml:id="i-3abe6a7880165c1e-0">
              Flera utländska doktorander kom som mastersstudenter till Sverige
              när utbildningen var gratis. Handledare kunde då bedöma deras
              förmåga på plats, och det visade sig att vissa passade som doktorander.
              När studieavgifterna infördes minskade antalet utländska mastersstudenter.
              Det är ogynnsamt för utbildningen, forskningen och arbetslivet.
            </seg>
            <seg xml:id="i-5caa8c9bea71be83-0">
              I början av året skrev företrädare för näringsliv och lärosäten
              en debattartikel i DN som landade i att det behövs fler stipendier
              för internationella studenter. Jag håller med dem. Det är bra
              att vi tar ut avgifter för utländska studenter som inte ingår
              i utbytesprogram, men för flera som inte kan finansiera studier
              i Sverige eller som skulle välja ett annat land än vårt behöver
              Sverige bli mer attraktivt genom ökade möjligheter till stipendier.
            </seg>
            <seg xml:id="i-059412fbc9d252bd-0">
              Dessa DN-skribenter, rektorer och ledare vid några av våra största
              företag, efterfrågar i samma artikel också bättre förutsättningar
              för studenter att stanna efter examen. På den punkten blir de
              nu hörsammade. Därtill är det positivt att regeringen har valt
              att också ge medföljande rätt att arbeta under studie- och doktorandtiden.
            </seg>
            <seg xml:id="i-e9fc37e61e35af32-0">
              Sverige har i dag ett regelsystem för utländska studenter och
              doktorander som är tuffast i EU. Vi liberaler, som värnar om kunskapssamhället
              och människors fria rörlighet, har länge kämpat för en ändring
              av detta. De förändringar som nu görs utifrån propositionen Cirkulär
              migration och utveckling är viktiga steg för att vårt land ska
              bli mer konkurrenskraftigt i en alltmer globaliserad värld.
            </seg>
          </u>
          <note xml:id="i-2ebc17e00abba5b6-0">
            Herr talman! Jag yrkar bifall till förslaget i betänkandet.
          </note>
          <note type="speaker" xml:id="i-d5b998d1af6f12a6-0">
            Anf. 19 DAVID LÅNG (SD) replik:
          </note>
          <u who="david_lang_c2b3c8" xml:id="i-830d73db4e44eeaa-0">
            <seg xml:id="i-49d6ae1fb4a47b74-0">
              Herr talman! Jag blev angripen i Karin Granbom Ellisons anförande
              eftersom Sverigedemokraterna inte är överförtjusta i den typ av
              arbetskraftsinvandring som vi har nu. Vi har fri arbetskraftsinvandring
              av framför allt lågkvalificerad arbetskraft som konkurrerar med
              de 430 000 arbetslösa som vi redan har i Sverige. På Karin Granbom
              Ellison verkar det som att det enda som kommer att ske genom bifall
              till propositionen och genom den förda arbetskraftsinvandringspolitiken
              över huvud taget är att det kommer hit doktorander och andra högkvalificerade
              individer.
            </seg>
            <seg xml:id="i-3f802353e5b88f5e-0">
              Jag skulle därför vilja fråga Karin Granbom Ellison: På vilket
              sätt förbättrar man möjligheten att rekrytera högkvalificerad
              arbetskraft genom att låta folk som har fått avslag på asylansökan
              söka jobb i stället? Brukar det normalt vara asylsökande från
              Somalia eller Syrien som är de doktorander som efterfrågas? Och
              att man får möjlighet att behålla sitt uppehållstillstånd om man
              inte längre är bosatt i Sverige, är det också någonting som ökar
              möjligheten att rekrytera just den här högkvalificerade arbetskraften?
              Jag skulle vilja ha svar på de frågorna, tack.
            </seg>
          </u>
          <note type="speaker" xml:id="i-57c01696468075ed-0">
            Anf. 20 KARIN GRANBOM ELLISON (FP) replik:
          </note>
          <u who="karin_granbom_1f4a4d" xml:id="i-a2e7e718b42d04b8-1">
            <seg xml:id="i-fe67369042757b0b-0">
              Herr talman! På sätt och vis vill jag tacka för möjligheten att
              ställa frågan till Sverigedemokraterna om ni tycker att det är
              bra förändringar som vi gör när det gäller att utländska studenter
              och doktorander får möjlighet att komma hit, möjlighet att stanna
              och söka jobb och möjlighet att få permanent uppehållstillstånd.
              Det var helt och hållet det som mitt anförande handlade om, och
              det är också den frågan som jag har jobbat med under åren och
              som jag brinner för.
            </seg>
            <seg xml:id="i-cbc124ca88994a2c-0">
              Jag tackar alltså för möjligheten att ställa den frågan, för
              det är ju faktiskt så att Sverigedemokraterna har avslagit propositionen
              i dess helhet. Jag har tolkat det som att Sverigedemokraterna
              inte är positiva till den här förändringen heller.
            </seg>
          </u>
          <note type="speaker" xml:id="i-bce95240831e8e77-0">
            Anf. 21 DAVID LÅNG (SD) replik:
          </note>
          <u who="david_lang_c2b3c8" xml:id="i-830d73db4e44eeaa-1">
            <seg xml:id="i-12dbcb600bf8db40-0">
              Herr talman! Utbyte av studenter har vi haft tidigare. Sverigedemokraterna
              har i och för sig haft synpunkter på att det har varit kostnadsfritt
              för utlänningar att komma till Sverige och läsa.
            </seg>
            <seg xml:id="i-5ed797c74838b385-0">
              Jag fick dock inget svar på frågan. Det är trots allt en proposition
              som vi debatterar nu. Oavsett var Karin Granbom Ellison valde
              att lägga tyngdpunkten diskuterar vi antagandet av de här nya
              förslagen.
            </seg>
            <seg xml:id="i-d9decc7499fbc409-0">
              Asylsökande som får avslag på sin ansökan och alltså har befunnits
              icke ha skyddsbehov här i Sverige ska i stället börja söka jobb
              och därmed ytterligare späda ut arbetskraften och konkurrera med
              de 430 000 arbetslösa, framför allt ungdomar, som vi redan har.
              På vad sätt gynnar det rekryteringen av högkvalificerad arbetskraft?
            </seg>
            <seg xml:id="i-d6bba5adecce2a22-0">
              Sverigedemokraterna håller med om att vi ska ha en behovsprövad
              och högkvalificerad arbetskraftsinvandring i stället för dagens
              fria och enligt den här propositionen snart ännu friare. Vi har
              alltid förespråkat en ansvarsfull invandringspolitik. Just det
              här att utifrån rekrytera den typ av arbetskraft som vi inte kan
              skaffa fram själva inom Sveriges gränser under överskådlig tid,
              det har vi talat om under hela den här mandatperioden. Det tycker
              jag nog att Karin Granbom Ellison borde ha hunnit lägga märke
              till.
            </seg>
            <seg xml:id="i-93ca44388b2d89ee-0">
              Men som sagt: På vad sätt förbättras möjligheten att rekrytera
              högkvalificerad arbetskraft av att asylsökande som får avslag
              i stället får konkurrera med svenska ungdomar och svenska arbetslösa
              på den lågkvalificerade arbetsmarknaden?
            </seg>
          </u>
          <note type="speaker" xml:id="i-20f88cdd275e3e15-0">
            Anf. 22 KARIN GRANBOM ELLISON (FP) replik:
          </note>
          <u who="karin_granbom_1f4a4d" xml:id="i-a2e7e718b42d04b8-2">
            <seg xml:id="i-e8bc9beb0911141e-0">
              Herr talman! Jag skulle vilja säga så här: David Lång har haft
              chansen att till många av utskottets ledamöter här ställa just
              den frågan. Det är den frågan som de delvis har berört och som
              också har hanterats i betänkandet. Hela mitt anförande handlade
              om utländska studenter och doktorander. Det är den fråga som jag
              har motionerat om och på olika sätt debatterat offentligt.
            </seg>
            <seg xml:id="i-f3fcd9f92591cce0-0">
              Ska jag svara på en av David Långs frågor som möjligen berör
              just den frågan är det den om att tiden man får behålla ett permanent
              uppehållstillstånd nu förlängs. Den har varit ett år för att man
              ska kunna resa utomlands och ändå behålla det permanenta uppehållstillståndet.
              Nu förlängs den till två år.
            </seg>
            <seg xml:id="i-d1ed0bed2f449a96-0">
              För dem som är doktorander, för att återkomma till den frågan,
              tycker jag att det är mycket positivt. Ska man göra karriär inom
              universitetsvärlden är det nämligen inte ovanligt att det ställs
              krav på att bedriva postdoktorsutbildning utomlands. Den tar ofta
              runt två år, och då är det positivt att människor som har fått
              permanent uppehållstillstånd här i Sverige har möjlighet att komma
              tillbaka och fortsätta verka i Sverige.
            </seg>
          </u>
          <note xml:id="i-50fec6a2c91fd4a8-1">
            Överläggningen var härmed avslutad.
          </note>
          <note xml:id="i-a8e8838f8003f1b5-0">
            7 § Åtgärder mot missbruk av reglerna för arbetskraftsinvandring
          </note>
          <note type="speaker" xml:id="i-648f0363f75a44b0-0">
            Anf. 23 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-ec740c16293850ea-1">
            <seg xml:id="i-61a6e929b07ff5f9-0">
              Herr talman! För mig handlar arbetskraftsinvandring om möjligheter
              – möjligheter för den enskilda människan att komma hit och bygga
              ett bättre liv för sig själv och för sin familj men också möjligheter
              för landet Sverige att hitta de människor vi behöver och få en
              inströmning av människor med nya erfarenheter, med andra perspektiv
              och med andra möjligheter att berika den svenska arbetsmarknaden.
            </seg>
            <seg xml:id="i-e7483ed3ccb4f7dc-0">
              Tyvärr har dock arbetskraftsinvandringen under mina år som migrationspolitisk
              talesperson även kommit att handla om cyniskt utnyttjande och
              exploatering av människor och en omfattande handel med arbetstillstånd.
            </seg>
            <seg xml:id="i-a1a9196fe904b6db-0">
              Det är därför vi står här i dag. Vi har i sex år haft en lagstiftning
              som lett till missbruk och utnyttjande. Det är ett missbruk som
              regeringen och den borgerliga majoriteten många gånger förnekat,
              inte velat diskutera och vägrat att se trots att larmrapporterna
              under de här åren har varit rätt många, både från fackförbund
              och från regeringens egen myndighet Migrationsverket.
            </seg>
            <seg xml:id="i-df166cb7f2e22ad9-0">
              Herr talman! Migration har alltid förekommit. Den bidrar till
              länders och samhällens utveckling. Sverige ska vara ett öppet
              land. Vi ska vara välkomnande. Vi vinner på öppenhet. Det är otroligt
              viktigt att vi kan vara tydliga med det från de flesta partiers
              sida.
            </seg>
            <seg xml:id="i-5998494d52c4c00f-0">
              Att människor flyttar dit där jobben finns är en naturlig del
              i en globaliserad värld. Fler kommer också att flytta till Sverige
              framöver. Vi står inför en stor generationsväxling och riskerar
              att få brist på arbetskraft. Det är bra för oss att människor
              söker sig till Sverige för att arbeta. Det bidrar till att fylla
              vårt behov av arbetskraft, och det är viktigt för den svenska
              tillväxten. Arbetskraftsinvandring är i grunden någonting positivt.
              Vi behöver invandringen till Sverige.
            </seg>
            <seg xml:id="i-b0d7b924a82ab691-0">
              Men i Sverige ska inte människor utnyttjas. Vi har länge krävt
              att regeringen ska vidta åtgärder för att skydda utländsk arbetskraft,
              exempelvis bärplockarna som utnyttjats av skrupelfria arbetsgivare.
              Problemet har varit känt länge. I dag är det mer eller mindre
              fritt fram för oseriösa företag att konkurrera genom att dumpa
              löner och villkor.
            </seg>
            <seg xml:id="i-647f1da4c80a85ef-0">
              Så får det inte gå till på den svenska arbetsmarknaden. Här ska
              ordning och reda gälla. Människor som jobbar här ska ha sjysta
              villkor oavsett om de är födda här eller om de har kommit hit
              för att jobba.
            </seg>
            <seg xml:id="i-2883fff3794cdab3-0">
              Det är viktigt för mig som socialdemokrat att vi inom EU inte
              konkurrerar med låga löner och dåliga arbetsvillkor. Vi ska ha
              ordning och reda på arbetsmarknaden med lika lön och villkor för
              lika arbete. Den fria rörligheten, som i grunden är bra, får inte
              användas som en ursäkt för att dumpa villkor och löner.
            </seg>
            <seg xml:id="i-d2cbfb49dc93a6eb-0">
              Svenska kollektivavtal ska gälla i Sverige, och för det krävs
              starka parter på arbetsmarknaden. Sverige ska inte konkurrera
              genom försämrat anställningsskydd och lägre löner. Det är viktigt
              i så många olika perspektiv.
            </seg>
            <seg xml:id="i-2a83e4f8dcfb84ac-0">
              Det är viktigt för den enskilda människan att veta på vilka villkor
              man kommer hit, hur tillvaron kommer att se ut här och vad man
              har att vänta.
            </seg>
            <seg xml:id="i-c9e68e8d53b7398b-0">
              Det är viktigt eftersom vi har en arbetsmarknad som bygger på
              modellen att vi har starka parter, att vi har ordning och reda
              och att vi säger att människor inte ska utnyttjas.
            </seg>
            <seg xml:id="i-a910371afa80a103-0">
              Det är också viktigt för företagen att inte en osund konkurrens
              drabbar dem som gör rätt för sig och följer de regler vi har.
            </seg>
            <seg xml:id="i-ac53f42293a7f3d3-0">
              Herr talman! I fredags var jag och migrationsministern inbjudna
              till Göteborg och Västsvenska handelskammaren för att diskutera
              hur vi kan få en effektivare arbetskraftsinvandring med företag
              som Volvo, Ericsson och Cevt. I de diskussionerna blir det, som
              så många gånger tidigare, tydligt vad politiken måste klara av.
              Vi måste klara av att både underlätta och utveckla kompetensinvandring
              till vårt land, samtidigt som vi säkerställer att människor inte
              utnyttjas och exploateras som arbetskraftsinvandrare. Klarar vi
              inte de delarna har vi misslyckats på det här området. Min förhoppning
              är att vi i bred enighet här i kammaren kan jobba för att nå målet
              och både underlätta den kompetensinvandring vi behöver och säkerställa
              att människor inte utnyttjas på vår arbetsmarknad.
            </seg>
            <seg xml:id="i-b035fb8e39be2be6-0">
              Det borde finnas en bred majoritet för att säkerställa den arbetskraftsinvandring
              som är hållbar och är en värdemodell – ett system med såväl förhandskontroller
              som efterhandskontroller, effektivt informationsutbyte och kännbara
              sanktioner mot arbetsgivare som missbrukar detta. Men det ska
              också vara ett i grunden rättsligt bindande anställningserbjudande,
              så att man på förhand kan försäkra sig om att de utlovade arbetsvillkoren
              verkligen kommer att infrias och att man kan driva det vidare
              om så inte är fallet.
            </seg>
            <seg xml:id="i-ea2f91c27c57201f-0">
              Herr talman! Såväl LO som TCO pekade redan innan reformen kom
              på plats år 2008 på de brister som vi i dag ser har blivit verklighet.
              Sedan har det ena tragiska exemplet efter det andra förmedlats
              i medier, och mörkertalen är stora. När det gäller det förslag
              från regeringen som vi i dag debatterar pekar centralorganisationerna
              och Migrationsverket på att de föreslagna förändringarna främst
              drabbar den enskilde arbetstagaren och att möjligheten att göra
              effektiva så kallade efterhandskontroller är begränsade.
            </seg>
            <seg xml:id="i-5d35d5db1994e7ec-0">
              TCO går så långt att man säger att förslaget snarare gör situationen
              värre än bättre. Rikspolisstyrelsen ifrågasätter om sanktionerna
              är tillräckligt avskräckande, och Advokatsamfundet pekar på hur
              bestämmelserna enkelt kommer att gå att runda, exempelvis när
              det gäller detta med sanktioner, som bara blir aktuella om en
              arbetsgivare ljuger. Om en arbetsgivare ärligt svarar att han
              eller hon under ett års tid har betalat ut en lön som är hälften
              av vad som utlovats är det enda som händer att arbetstagaren blir
              av med sitt arbetstillstånd. Arbetsgivaren går fri.
            </seg>
            <seg xml:id="i-6c093faa73ab5fbc-0">
              Kort och gott: I dag debatterar vi ett lagförslag som en rad
              tunga remissinstanser är kritiska till. Är detta verkligen det
              bästa ni kunde åstadkomma efter sex år med en reform som har tydliga
              brister? Varför vill ni inte ta krafttag mot den baksida som finns
              i dagens Sverige när det gäller arbetskraftsinvandring?
            </seg>
            <seg xml:id="i-7bae4567c1cbd71e-0">
              Trots att reglerna för arbetskraftsinvandring kräver att alla
              som kommer hit och arbetar ska behandlas lika och ha lön och arbetsvillkor
              som är lika bra som alla andra i yrket eller branschen kommer
              det även i fortsättningen att vara möjligt för arbetsgivare att
              utan risk utnyttja migrerade arbetstagare. Jag tycker att det
              är sorgligt och rent av skamligt.
            </seg>
          </u>
          <note xml:id="i-e862bbcaaae8fc55-0">
            Jag yrkar bifall till reservation 1.
          </note>
          <note type="speaker" xml:id="i-cec8a4dd5bcbf44e-0">
            Anf. 24 DAVID LÅNG (SD):
          </note>
          <u who="david_lang_c2b3c8" next="cont" xml:id="i-d3e89c11df484437-1">
            <seg xml:id="i-33f54fdab205776f-0">
              Herr talman! Om den proposition som vi behandlade i vår förra
              debatt var väldigt tydlig – vilket jag sade i mitt anförande när
              jag talade just om regeringens avsikter när det gäller fortsatt
              invandring – är väl denna proposition, Åtgärder mot missbruk av
              reglerna för arbetskraftsinvandring , desto otydligare. I varje
              fall skulle jag vilja påstå att rubriken är aningen missvisande.
            </seg>
          </u>
          <note xml:id="i-bcd262587236a1a8-0">
            Jag börjar med att yrka bifall till Sverigedemokraternas reservation
            2.
          </note>
          <u who="david_lang_c2b3c8" prev="cont" xml:id="i-bd3d2a9cac4dd050-1">
            <seg xml:id="i-e9452a4b9268e599-0">
              Propositionen syftar enligt regeringen till åtgärder för att
              upptäcka och stoppa missbruk av reglerna för arbetskraftsinvandring.
              Regeringen och Miljöpartiet har sedan tidigare gjort klart att
              man vill ha en helt fri invandring av lågkvalificerad arbetskraft,
              medan vi sverigedemokrater förespråkar en behovsprövad lösning
              med fokus på högkvalificerad arbetskraft.
            </seg>
            <seg xml:id="i-9bbd275c1739e9a1-0">
              Men propositionen lyfter ändå fram en viktig fråga: Vi måste
              ha en välfungerande arbetskraftsinvandring som också fungerar
              inom ett rättssäkert ramverk.
            </seg>
            <seg xml:id="i-e821301c3a4eaf90-0">
              Propositionen har fått en del medial uppmärksamhet. I Svenska
              Dagbladet den 30 april i år kunde man läsa en debattartikel skriven
              av både Tobias Billström och Maria Ferm. Där skrev de att regeringen
              och Miljöpartiet är överens om att införa kraftfulla åtgärder
              för att stoppa missbruk av arbetskraftsinvandringsreglerna. Då
              ställer vi oss frågan: Var är dessa kraftfulla åtgärder? Kan det
              vara så att man målar upp en bild av åtgärder som inte finns och
              att man egentligen inte inför särskilt många regelskärpningar
              över huvud taget? Det är i alla fall det intryck jag och, tror
              jag, många med mig får när man läser propositionen.
            </seg>
            <seg xml:id="i-d7f7a40e9d8ca59e-0">
              Tre partier har valt att följdmotionera på denna proposition,
              och samtliga är mer eller mindre överens om att regeringens förslag
              till stora delar är tomma ord. Framför allt, vilket vi uttryckligen
              är överens om, har regeringen helt förbisett det mest grundläggande
              kravet för att komma till rätta med problemen. Ett erbjudande
              om anställning måste göras rättsligt bindande. Så länge ingenting
              är bindande har inte företagen per definition något krav på sig
              att leva upp till de villkor som de erbjöd från första början.
              Detta är något som riskerar att leda till lönedumpning. Det är
              ett problem som vi bör anstränga oss för att komma till rätta
              med så snart som möjligt.
            </seg>
            <seg xml:id="i-84283ab81e98c42f-0">
              Vad man dock är tydligare med i propositionen är den fortsatta
              invandringspolitiken. Trots att syftet ska vara att komma till
              rätta med missbruk av reglerna för arbetskraftsinvandring kan
              inte regeringen, eller kanske Miljöpartiet, låta bli att passa
              på att göra det ännu lite enklare att få stanna i Sverige.
            </seg>
            <seg xml:id="i-22d7f8cf0771f97e-0">
              Sverigedemokraternas inställning till arbetskraftsinvandring
              är helt enkelt att om man kommer hit för att arbeta ska man också
              arbeta. Naturligtvis måste man ta i beaktande att en del praktiska
              göromål behöver tas om hand på plats i Sverige före den första
              arbetsdagen. Men att ta steget och flytta till ett annat land
              för att arbeta kan väl knappast vara ett spontant infall? De allra
              flesta förberedelser bör ske i hemlandet, och det bör därför räcka
              med att en anställning ska ha påbörjats inom två veckor i stället
              för fyra månader.
            </seg>
            <seg xml:id="i-a914d6c4ab4dbcc0-0">
              Vidare menar regeringen att om en anställning avslutas efter
              det att utlänningen har fått vetskap om en pågående utredning
              ska den tid som måste löpa innan tillståndet upphävs vara fyra
              månader. Även där kan man fråga sig varför. Lika självklart som
              att en arbetskraftsinvandrare kan komma hit för att arbeta borde
              det också vara att om vederbörande inte längre arbetar kan tillståndet
              dras in. I det här fallet är det återigen risk för lönedumpning
              om de ska gå omkring och söka jobb och späda ut arbetsmarknaden
              ytterligare under den tid de tillåts stanna kvar.
            </seg>
            <seg xml:id="i-e56c925068bcb774-0">
              Men om vi bortser från den fortsatta massinvandringspolitiken
              och fokuserar på det som är rubriken i propositionen har jag i
              min följdmotion lämnat ett förslag på tillkännagivande om att
              regeringen ska återkomma till riksdagen med konkreta åtgärdsförslag.
              Detta har också efterlysts av flera remissinstanser. Näringslivets
              regelnämnd vill exempelvis se en mer detaljerad redogörelse för
              vilka uppgifter som företagen ska lämna och i vilka former. LO
              och TCO har lämnat konkreta förslag som syftar till att stärka
              arbetstagarens ställning gentemot arbetsgivaren.
            </seg>
            <seg xml:id="i-2c7244bd9971e978-0">
              De åtgärder som regeringen egentligen har vidtagit är det som
              finns i lagförslaget, 23 kap. 1 §, där man skriver att man får
              meddela föreskrifter om skyldigheter för arbetsgivare till en
              utlänning som beviljats arbetstillstånd. Det innebär att man inte
              måste eller ska utan att man har möjlighet.
            </seg>
            <seg xml:id="i-a426432cc1d3164b-0">
              Propositionen är alltså på det stora hela ett spel för gallerierna
              och inte i närheten av vad rubriken indikerar. Rubriken indikerar
              nämligen åtgärder mot missbruk av reglerna för arbetskraftsinvandring
              men är i praktiken en lönedumpningsproposition.
            </seg>
            <seg xml:id="i-d0b345d197eba42b-0">
              Samarbete handlar om givande och tagande. Samarbetet mellan regeringen
              och Miljöpartiet har resulterat i att Miljöpartiet har fått sin
              massinvandring och borgarna sin lönedumpning. Hoppas att ni båda
              är nöjda.
            </seg>
          </u>
          <note xml:id="i-9d71ae792fb6cba7-0">
            I förslaget till 7 kap. 7 § 2 står att läsa att en anställning
            måste ha påbörjats inom fyra månader från tillståndets första
            giltighetsdag. Man kan fråga sig varför.
          </note>
          <note type="speaker" xml:id="i-df961f27966911e2-0">
            Anf. 25 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-73dd58b0f61a431b-1">
            <seg xml:id="i-7744ee0f55bd4de2-0">
              Herr talman! Dagens debatt om arbetskraftsinvandring drar upp
              tydliga politiska gränser och speglar en konflikt i synen på arbetslivet
              där borgerligheten och Miljöpartiet väljer att bevara oseriösa
              arbetsgivares maktposition på arbetsmarknaden.
            </seg>
            <seg xml:id="i-b412b3d3f449d6c1-0">
              Det är inte alla debatter i kammaren som har så tydliga ideologiska
              skiljelinjer som den vi ska föra i dag. Det är en debatt om arbetstagarens
              villkor som i slutändan handlar om huruvida vi ska acceptera att
              människor behandlas olika beroende på om de har permanenta uppehållstillstånd
              i Sverige eller om de är här med tillfälliga arbetstillstånd.
            </seg>
            <seg xml:id="i-eb0c31f2d11270c8-0">
              Herr talman! Den nuvarande arbetskraftsinvandringslagstiftningen
              kom till stånd i en överenskommelse mellan den borgerliga regeringen
              och Miljöpartiet. Lagstiftningen präglas tyvärr av en välkänd
              borgerlig strategi: att lägga alla risker och allt ansvar på arbetstagaren
              och underlätta för arbetsgivaren att välja och vraka bland arbetskraft
              och göra sig av med den när det passar.
            </seg>
            <seg xml:id="i-487bfd9708c6ef01-0">
              Vi ser det i de allmänna visstidsanställningarna som Seko med
              rätta tar strid mot, och vi ser det i arbetskraftsinvandringen.
              I borgerlighetens ögon är arbetare en slit-och-släng-vara.
            </seg>
            <seg xml:id="i-1c1f80dd872b4066-0">
              Herr talman! Jag träffar ofta fackliga representanter som berättar
              med ilska och sorg om konsekvenserna av en lagstiftning som har
              ett så enögt arbetsgivarperspektiv. Hotell- och Restaurangfacket
              berättar från sitt uppföljande migrationsprojekt att ett flertal
              av de undersökta arbetsgivarna bryter mot krav på avtalsenliga
              löner, arbetstidslagstiftning och arbetsmiljölagstiftning.
            </seg>
            <seg xml:id="i-b612f766f4e49a6b-0">
              De berättar om arbetare från hela världen som betalat stora summor
              till mellanhänder för ett arbetstillstånd i vilket de utlovats
              kollektivavtalsenlig lön och rimliga arbetsvillkor men sedan vid
              ankomst till Sverige fått löner långt under miniminivå, fått bo
              hos arbetsgivaren och fått jobba ändlösa pass.
            </seg>
            <seg xml:id="i-df2687a971bac333-0">
              Facket berättar om frustrationen man känner över att inte kunna
              hjälpa dessa utsatta människor och att inte ha möjlighet att fullfölja
              ett viktigt fackligt arbete som även kan gagna den utsatta.
            </seg>
            <seg xml:id="i-50a2da22ba9acbf7-0">
              Så länge arbetstillståndet kopplas till en enskild arbetsgivare,
              som nu, och arbetstillståndet inte baseras på ett bindande arbetserbjudande
              är det alltid arbetstagaren som får ta konsekvenserna av oseriösa
              arbetsgivares regelbrott. Klagar arbetstagaren på arbetsgivaren
              är det arbetstagaren som får sitt tillstånd indraget, om denne
              inte lyckats hitta ett nytt arbete inom ett par månader. Arbetsgivaren
              kan dock ostraffat fortsätta utnyttja ny utomeuropeisk arbetskraft.
              Ibland är villkoren så vidriga att arbetaren väljer att lämna
              arbetsgivaren och söka ett liv som papperslös i Sverige eller
              övriga Europa.
            </seg>
            <seg xml:id="i-76ce0693cb793d6a-0">
              Herr talman! Vi vet hur det låter från borgerligt håll. Inte
              sällan har vi i arbetarrörelsen anklagats för att vara protektionistisk
              och rent av rasistisk när vi har hävdat det självklara i att all
              arbetskraft på svensk arbetsmarknad ska omfattas av samma rättigheter
              och regelverk oavsett var arbetstagaren är född. Det är en ohederlig
              beskrivning.
            </seg>
            <seg xml:id="i-51ec3f50e8a7268a-0">
              Ska vi diskutera rasism kan vi tala om vad som händer i ett samhälle
              när man som nu skapar en arbetsmarknad som är etniskt uppdelad
              mellan utomeuropeisk arbetskraft och europeisk arbetskraft.
            </seg>
            <seg xml:id="i-01b506025b3a4e2f-0">
              I skuggan av borgerlighetens nya regler för arbetskraftsinvandring
              växer en ny arbetarklass utan rättigheter fram. Den får utstå
              just de vidriga arbetsförhållanden som arbetarrörelsen har kämpat
              för att utplåna. Den befintliga strukturella rasismen i samhället
              förstärks och cementeras när olika ursprung leder till olika branscher,
              olika arbetsvillkor och olika lön. Därför fortsätter vi i dag
              den kamp för rimliga villkor på arbetsmarknaden som förts genom
              tiderna. Vi träffar arbetarna som utnyttjas grovt av arbetsgivare.
            </seg>
            <seg xml:id="i-02112e1d016a55a4-0">
              Dagens statare är till exempel thailändska Sui som har två jobb
              för att få ihop en lön att leva på och som utsätts för sexuella
              trakasserier av arbetsgivaren men inte vågar säga ifrån eftersom
              hon är för rädd att förlora sitt arbete. Dagens statare är marockanska
              Yassin som diskar tolv timmar om dagen sju dagar i veckan men
              bara tjänar 3 000 kronor i månaden. Dagens statare är Bilal som
              tvingas betala halva sin magra lön för ett boende hos arbetsgivaren.
            </seg>
            <seg xml:id="i-eb7a972b3ecd6da8-0">
              Vänsterpartiets solidaritet ligger nu som då alltid hos den som
              utnyttjas och fråntas rätten till en lön att leva på, bra arbetsmiljö
              och avtalsenliga arbetstider. Det är solidaritet. Denna solidaritet
              är ovillkorlig och helt oberoende av varifrån arbetskraften kommer
              eller vilket tillstånd som ligger i fickan. Borgerlighetens solidaritet
              ligger som alltid på arbetsgivarens sida.
            </seg>
            <seg xml:id="i-2c635abe7b1ed960-0">
              Herr talman! Det är helt uppenbart att regeringen och Miljöpartiet
              mycket väl vet hur läget på arbetsmarknaden är. Även de har hört
              de fackligas berättelser och tagit del av den uppföljning som
              visar hur ofta arbetsgivare väljer att bryta mot de regler som
              gäller på arbetsmarknaden. Därför ligger regeringens och Miljöpartiets
              förslag till åtgärder mot missbruk av reglerna för arbetskraftsinvandring
              på riksdagens bord i dag.
            </seg>
            <seg xml:id="i-1e98e2cdddf39fc2-0">
              Frågan är om de ändringar som föreslås kommer att göra någon
              större skillnad för Sui, Yassin och Bilal? Svaret är tyvärr nej.
              Förslagen är otillräckliga. Bland annat saknas förslag om effektiva
              sanktioner mot arbetsgivare som missköter sig.
            </seg>
            <seg xml:id="i-5c7aa5104cd3f6cf-0">
              Detta är naturligtvis konsekvent av en regering som i alla delar
              skapar en parallell arbetsmarknad med sämre villkor för unga och
              utomeuropeisk arbetskraft. Samtidigt är det beklämmande att de
              nya Moderaterna så tydligt visar upp samma gamla motstånd mot
              allt som kan skydda och förbättra villkoren för arbetstagaren.
            </seg>
            <seg xml:id="i-71caaf85d0b846be-0">
              Ur Vänsterpartiets perspektiv är det som behöver göras för att
              skydda utomeuropeisk arbetskraft från att utnyttjas ganska enkelt.
            </seg>
            <seg xml:id="i-feb58214dba75ef0-0">
              För det första ska arbetsgivaren vara skyldig att bifoga ett
              bindande arbetserbjudande till en ansökan om arbetstillstånd.
              Då slipper vi situationer där arbetskraft luras hit under falska
              förutsättningar, och det blir möjligt för facken att agera om
              avtalsbrott sker.
            </seg>
            <seg xml:id="i-1b18ba70f7f7768a-0">
              För det andra ska seriositeten hos arbetsgivaren granskas. Risken
              är stor att den som inte gör rätt för sig gentemot den svenska
              staten inte heller gör det gentemot anställda. En vandelsprövning
              av arbetsgivare bör därför göras innan arbetstillstånd beviljas.
              Krav bör även ställas på att arbetsgivarens verksamhet ska ha
              pågått under viss tid.
            </seg>
            <seg xml:id="i-f8ca2b99b814fc09-0">
              För det tredje ska arbetstagare som träder fram och berättar
              om missförhållanden hos arbetsgivaren, till exempel Sui som trakasseras
              sexuellt, få stanna i Sverige tillståndstiden ut. Det skulle göra
              att arbetstagare vågar berätta om missförhållanden utan att själva
              straffas.
            </seg>
            <seg xml:id="i-5071158acab68a53-0">
              För det fjärde ska arbetsgivare som utnyttjar papperslösa göras
              skadeståndsskyldiga. De nuvarande sanktionerna står inte alls
              i proportion till de vinster som arbetsgivare kan göra genom att
              systematiskt utnyttja invandrad eller papperslös arbetskraft.
            </seg>
            <seg xml:id="i-ab4e173398f3d460-0">
              För det femte ska en efterkontroll göras. Arbetsgivare är redan
              i dag skyldiga att lämna kontrolluppgifter till Skatteverket.
              Genom samkörning av Skatteverkets och Migrationsverkets register
              bör det vara enkelt att kontrollera om arbetsgivaren har betalat
              in skatter och sociala avgifter motsvarande den lön som arbetstagaren
              blivit lovad i arbetserbjudandet eller som angetts i anställningsavtalet.
            </seg>
            <seg xml:id="i-79bf3a1eb2224055-0">
              Slutligen fastställde Arbetsförmedlingen i februari 2008 riktlinjer
              som har som allmän utgångspunkt att det inte bör få uppstå en
              koncentration av arbetstillstånd till arbetsplatser där svårigheter
              att rekrytera arbetskraft kan misstänkas hänga samman med lönesättning,
              arbetsmiljö, lokala förhållanden och så vidare. Det är helt relevanta
              kriterier för tillståndsgivningen, inte minst mot bakgrund av
              den stora andel arbetstillstånd som hittills beviljats för lågavlönade
              och fysiskt tunga jobb.
            </seg>
            <seg xml:id="i-e66c5ce8aeb9f6d6-0">
              Herr talman! De politiska skiljelinjerna i denna fråga är tydliga.
              Det är egentligen inte så svårt. Det ska vara lika lön för lika
              arbete och lika villkor oavsett ursprung. Men detta kommer gamla
              och nya moderater uppenbarligen att motsätta sig i alla tider.
            </seg>
            <seg xml:id="i-75ec87f3fea4eeb8-0">
              Som del av arbetarrörelsen kommer Vänsterpartiet alltid att kämpa
              för lika villkor för oss alla på arbetsmarknaden – oavsett om
              vi är födda i Kiruna eller Kabul.
            </seg>
          </u>
          <note xml:id="i-29be8d0047267a5b-0">
            Med detta, herr talman, yrkar jag bifall till reservation 3.
          </note>
          <note type="speaker" xml:id="i-b4689739ccf0b59f-0">
            Anf. 26 MIKAEL CEDERBRATT (M):
          </note>
          <u who="mikael_cederbratt_ca760e" next="cont" xml:id="i-039d065474895ade-1"/>
          <note xml:id="i-a2279e1545ddc064-1">
            Herr talman! Jag börjar med att yrka bifall till förslaget i
            betänkandet och avslag på motionerna.
          </note>
          <u who="mikael_cederbratt_ca760e" prev="cont" xml:id="i-3d6d5d09f072bddb-1">
            <seg xml:id="i-7a68860591b523ad-0">
              Debatten i dag står mellan två tydliga skiljelinjer i svensk
              politik. Vi i Alliansen och Miljöpartiet, som ser det positiva
              i att människor rör på sig, står mot dem som vill försvåra eller
              stänga gränser. Oppositionen har olika utgångspunkter, och många
              av deras slutsatser blir desamma.
            </seg>
            <seg xml:id="i-c7fc3819afabe680-0">
              Vi i Alliansen och Miljöpartiet ser att rörlighet är till nytta
              såväl för den enskilde som för stater och länder. Tack vare att
              fler i Sverige nu arbetar och betalar skatt har vi mer resurser
              till välfärden än vi någonsin haft tidigare. Men vår befolkning
              blir allt äldre och de som jobbar relativt färre. Vi ska naturligtvis
              glädjas åt att vi i Sverige är friskare och lever längre, men
              vi måste ta konsekvenserna av det.
            </seg>
            <seg xml:id="i-af8fc8e2689e2714-0">
              Om vi vill säkra framtidens välfärd är vi helt beroende av att
              fler kommer till vårt land för att arbeta. Det är inte bara skattefinansierad
              välfärd som får mindre pengar om företagen inte kan få den arbetskraft
              de behöver, utan det påverkar även pensionerna.
            </seg>
            <seg xml:id="i-3a03ed9c114260de-0">
              I dag är det tre förvärvsarbetande som finansierar en icke förvärvsarbetande,
              men bara om några tiotal år kommer det – om man inte gör något
              – att vara två arbetande som ska finansiera en som inte arbetar.
              Den logiska slutsatsen av att färre ska försörja fler är att antingen
              måste skatten chockhöjas eller också måste välfärden kraftigt
              försämras.
            </seg>
            <seg xml:id="i-b23d8d1094582bf3-0">
              Pensionernas utveckling är helt beroende av antalet arbetade
              timmar. Färre som jobbar ger lägre pensioner, och fler arbetade
              timmar gör att det betalas ut högre pensioner.
            </seg>
            <seg xml:id="i-a9bc21062a75d5e3-0">
              I detta sammanhang vill jag meddela det svenska folket att den
              politik som framför allt Sverigedemokraterna driver – att vi som
              nation ska stänga våra gränser, sluta oss och dagdrömma om att
              allt var bättre förr – kommer att innebära kraftiga försämringar
              av pension, sjukvård, skola och äldreomsorg. Skulle du, David
              Lång, kunna ge oss en hint om hur du planerar att förklara för
              väljarna att du vill spela rysk roulett med den svenska välfärden?
            </seg>
            <seg xml:id="i-441e05103a3961db-0">
              Det är inte helt självklart att vi som land kan attrahera alla.
              Det är få i denna värld som vaknar och tänker: Åh, vad bra det
              vore om jag fick komma till det fantastiska landet Sverige och
              arbeta. Nej, mångas förstahandsval är säkert i stället USA, Australien,
              Tyskland, Frankrike och England. Därför var det viktigt att vi
              fick denna lagstiftning på plats och att den är liberal – detta
              för att tydligt markera vad Sverige är för ett land. Det är ett
              land du har möjlighet att komma till och arbeta i under sjysta
              förhållanden.
            </seg>
            <seg xml:id="i-da9ad9bc7359b773-0">
              Det är helt avgörande för vår framtid att vi blir fler, inte
              färre, som jobbar. Det är därför viktigt att vi följer upp lagstiftningen
              så att den blir ännu bättre. Det är dock bekymmersamt att man
              på vänsterkanten har en helt annan syn. I stället för att förbättra
              nuvarande lagstiftning vill man göra det svårare att komma hit
              och jobba. Så bygger vi inte Sverige starkt i framtiden.
            </seg>
            <seg xml:id="i-eb0b122c89cde243-0">
              Att öppna upp för arbetskraftsinvandring har på många sätt varit
              bra och en för framtiden nödvändig reform. Men vi vet att det
              förekommer missbruk av reglerna. Jag vill betona att detta är
              fullständigt oacceptabelt. För oss är det av största vikt att
              arbetet sker på sjysta villkor. Ingen får utnyttjas på svensk
              arbetsmarknad.
            </seg>
            <seg xml:id="i-a289c3a7f0b93c64-0">
              Regeringen har i de senaste regleringsbreven uppdragit åt Migrationsverket
              att skärpa kontrollerna. Detta har med stor sannolikhet förbättrat
              situationen. Migrationsverket har ringat in vissa branscher där
              man gör extra kontroller. Det gäller även nystartade företag,
              där verket nu är mer noggrant vid tillståndsgivningen.
            </seg>
            <seg xml:id="i-bca1f901f6a99b0e-0">
              Kontrollerna har dock tyngdpunkten vid tillståndsgivningen, inte
              under pågående tillståndstid. De förslag som ligger på riksdagens
              bord ökar Migrationsverkets möjligheter till effektiva kontroller
              under löpande tillståndstid.
            </seg>
            <seg xml:id="i-3dd86bf8961a4133-0">
              Det finns möjlighet att återkalla ett tillstånd om förutsättningarna
              inte är uppfyllda. Det är nödvändigt för trovärdigheten i systemet.
              De som bryter mot reglerna ska veta att de inte kan behålla sitt
              tillstånd.
            </seg>
            <seg xml:id="i-d3115e41434657aa-0">
              Som jag sade tidigare ligger tyngdpunkten i Migrationsverkets
              kontroller på beslutens beredningsfas. Nu införs en laglig rätt
              för Migrationsverket att utföra efterkontroller, alltså en möjlighet
              att följa upp de premisser som låg till grund för beslutet. För
              att sådan efterkontroll ska kunna utföras införs även en straffsanktionerad
              uppgiftsskyldighet för arbetsgivarna.
            </seg>
            <seg xml:id="i-9cd7ec0c57618e0c-0">
              Ofta blir arbetsgivarna de onda i debatterna. Men jag ska tala
              om för kammaren och svenska folket att de flesta arbetsgivare
              faktiskt är goda. Därför är det viktigt att efterkontroller utformas
              på ett sådant sätt att det inte blir en onödig belastning på dem
              som sköter sig. Det skulle annars kunna få till följd att de inte
              bryr sig om att anställa någon.
            </seg>
            <seg xml:id="i-f9a01d1b56d1c3bb-0">
              För att stärka arbetstagarens ställning och trygghet kommer omställningstiden,
              alltså den tid personen har möjlighet att söka nytt jobb, att
              utökas från tre till fyra månader. Detta är viktigt, för man saknar
              kanske de nätverk som vi som är födda och har bott länge i Sverige
              har. Då kan den månaden vara avgörande för om man får ett jobb
              eller inte.
            </seg>
            <seg xml:id="i-81fe3cb1448fe4f7-0">
              Kunskap är makt. Därför har Migrationsverket fått i uppdrag att
              ge information och att ta fram och tillhandahålla material för
              att utlänningar bättre ska veta vilka rättigheter och skyldigheter
              man har när man arbetar i Sverige.
            </seg>
            <seg xml:id="i-ab9af6f8b9a86c24-0">
              Avslutningsvis vill jag betona vår positiva syn på människors
              rörlighet och möjlighet att komma till vårt land för att arbeta.
              Vi behöver fler som jobbar här om vi ska ha råd med en välfärd
              värd namnet. Vi vet också att arbetsmarknaden är dynamisk. När
              fler arbetar växer kakan, och jobben blir fler.
            </seg>
            <seg xml:id="i-87f246e144708706-0">
              Jag är dock lite bekymrad över arbetarrörelsen och fackföreningsrörelsen
              som jag tycker strävar åt fel håll och vill göra det svårare för
              människor att komma hit. I mina ögon är det en protektionistisk
              inställning som inte gynnar vårt land.
            </seg>
            <seg xml:id="i-65380c034bd8019b-0">
              Det skulle vara intressant att få höra Fredrik Lundh Sammelis
              reflexioner över de medieuppgifter som nu florerar om att Byggnads
              diskriminerar utländsk arbetskraft. I svaren till Migrationsverket
              har man krävt högre lön än dem som redan är anställda i Sverige
              har.
            </seg>
          </u>
          <note type="speaker" xml:id="i-1987f989be17c6af-0">
            Anf. 27 DAVID LÅNG (SD) replik:
          </note>
          <u who="david_lang_c2b3c8" xml:id="i-830d73db4e44eeaa-2">
            <seg xml:id="i-430999bc3659e676-0">
              Herr talman! Återigen tog Mikael Cederbratt i så att han nästan
              sprack. Han anklagar Sverigedemokraterna för att vilja stänga
              gränser, isolera oss och allt möjligt annat – och inte vilja ta
              hit högkvalificerad arbetskraft. Har Mikael Cederbratt inte lyssnat
              på vad jag har sagt i de senaste debatterna gällande just högkvalificerad
              arbetskraft?
            </seg>
            <seg xml:id="i-fdacb301b3fff8ff-0">
              Mikael Cederbratt menar också att Sverigedemokraterna spelar
              rysk roulett med välfärden. Invandrare är såvitt vi vet överrepresenterade
              i nyttjandet av välfärden i Sverige. Ni har infört regler om att
              papperslösa ska få i princip gratis sjukvård och mediciner samtidigt
              som svenskar får betala betydligt mer.
            </seg>
            <seg xml:id="i-7a4af322801133b4-0">
              Borde inte regeringen ha författat en proposition där innehållet
              motsvarar rubriksättningen Åtgärder mot missbruk av reglerna för
              arbetskraftsinvandring? Jag undrar vilka dessa åtgärder är. Jag
              har knappt kunnat hitta några i propositionen, så jag skulle vilja
              att Mikael Cederbratt passar på att redogöra för det.
            </seg>
          </u>
          <note type="speaker" xml:id="i-fdcd928c42f32d05-0">
            Anf. 28 MIKAEL CEDERBRATT (M) replik:
          </note>
          <u who="mikael_cederbratt_ca760e" xml:id="i-d867182265dc62b4-0">
            <seg xml:id="i-2e81a9e4f90cf6b1-0">
              Herr talman! Jag har lyssnat noga under en längre tid på Sverigedemokraterna
              och David Lång i frågan om migration. Min slutsats är att ni vill
              stänga gränser. Jag hoppas att jag har missförstått, men jag tror
              inte att jag har gjort det.
            </seg>
            <seg xml:id="i-2c10509608f2b15f-0">
              David Lång vet väl att pensionernas utveckling styrs av antalet
              arbetade timmar. Tittar vi på den demografi som vi ser framför
              oss ser vi att det kommer att bli färre som får försörja fler.
              Då blir det antingen en rejäl skattehöjning eller sämre välfärd.
              Ser inte David Lång de kopplingarna blir jag rädd.
            </seg>
            <seg xml:id="i-ffaf11eff00265c8-0">
              När vi diskuterar de olika förslagen i den här debatten ska man
              vara medveten om att det inte bara är den här lagen som styr hur
              man har kontroll på arbetsmarknaden. Det finns arbetsmiljölagar,
              och vi fick exempel från talarstolen tidigare på brott mot rättegångsbalken.
              Man får se allt sammantaget för att göra en bedömning av detta.
            </seg>
            <seg xml:id="i-5dddd83fb5ce0661-0">
              Vi menar att med de förändrade arbetssätt Migrationsverket redan
              har börjat med har en hel del blivit bättre, och vi tror att om
              vi också lägger på det här halstret kommer det att bli ännu bättre.
              Vi tror att detta kommer att göra det betydligt mycket bättre.
              Vi är helt emot att människor utnyttjas på svensk arbetsmarknad.
            </seg>
          </u>
          <note type="speaker" xml:id="i-2e6bfb751442c9a8-0">
            Anf. 29 DAVID LÅNG (SD) replik:
          </note>
          <u who="david_lang_c2b3c8" xml:id="i-830d73db4e44eeaa-3">
            <seg xml:id="i-0da137845298caae-0">
              Herr talman! Det verkar som om Mikael Cederbratt inte har lyssnat
              tillräckligt noga. Vi har ju pratat om att minska asyl- och anhöriginvandringen
              till ungefär samma nivå som Finland, och de har inte stängda gränser.
              Jag har passerat deras gräns flera gånger, och det tror jag säkert
              att Mikael Cederbratt också får göra.
            </seg>
            <seg xml:id="i-e01dab4e8943a816-0">
              Man ska se det hela sammantaget. Jag tyckte inte att jag fick
              något direkt svar på vilka åtgärder mot missbruk av reglerna för
              arbetskraftsinvandring som finns i propositionen, utan Mikael
              Cederbratt verkar tycka att om vi antar den här propositionen
              är det en av många propositioner som leder till något slags förbättrat
              utbyte – jag tyckte inte att jag hörde något konkret där heller.
            </seg>
            <seg xml:id="i-f052dacf5fab5da3-0">
              Vad jag däremot identifierade i propositionen var olika åtgärder
              som riskerar att leda till lönedumpning, bland annat att företagen
              inte behöver leva upp till de avtal som de utlovar från början
              och även att man ska låta folk stanna kvar i fyra månader i stället
              för, som vi föreslår, två veckor efter att en anställning är avslutad
              och man därmed egentligen borde bli av med tillståndet.
            </seg>
            <seg xml:id="i-98444dfddb2a9a04-0">
              Det är åtgärder som vi föreslår som skulle minska lönedumpningen.
              Men Moderaterna, borgarna, Mikael Cederbratts parti, verkar för
              en utökad lönedumpning. Eller ser inte Mikael Cederbratt den risken
              över huvud taget?
            </seg>
          </u>
          <note type="speaker" xml:id="i-11d3f2fb98ddc6b8-0">
            Anf. 30 MIKAEL CEDERBRATT (M) replik:
          </note>
          <u who="mikael_cederbratt_ca760e" xml:id="i-d867182265dc62b4-1">
            <seg xml:id="i-bda02246c0b3e7d6-0">
              Herr talman! Jag ska nämna två saker. Det ena är att när man
              tittar på om det har skett någon lönedumpning på svensk arbetsmarknad
              är svaret nej. Har David Lång missat det? Det är 0,4 procent av
              dem som arbetar i Sverige som arbetar enligt den här lagen. Jag
              tror att det är 4 000–4 500 i LO-yrkena. Både OECD och även, tror
              jag, en utredare på LO säger att det inte förekommer någon lönedumpning,
              men du bygger din politik på det. Det är märkligt.
            </seg>
            <seg xml:id="i-15ee32412f7d37bd-0">
              Det andra är diskussionen om att vi behöver välutbildad arbetskraft.
              Jag var i Dals-Ed i Dalsland, om du vet var det ligger. Där finns
              ett skogsföretag som sedan ett par år har utländsk arbetskraft,
              eftersom det inte finns några svenskar som vill utföra det hårda
              jobbet att gallra i skogen.
            </seg>
            <seg xml:id="i-090102cf69e65221-0">
              Vi behöver både och, David Lång.
            </seg>
          </u>
          <note type="speaker" xml:id="i-e3907606a4d92271-0">
            Anf. 31 MARIA FERM (MP):
          </note>
          <u who="maria_ferm_5a996c" xml:id="i-47daaaa823086c7e-1">
            <seg xml:id="i-c1b8eac637965ce8-0">
              Herr talman! Miljöpartiet arbetar för att det ska vara lätt att
              komma till Sverige. Människor kommer alltid att röra på sig av
              olika anledningar. Några åker utomlands för att studera, andra
              för att arbeta. Vissa flyttar tillbaka, andra gör det inte. Ofta
              är flytten inte frivillig utan påtvingad på grund av krig, konflikt,
              förföljelse, naturkatastrof eller andra situationer som gör det
              omöjligt för människor att bo kvar i sina hem.
            </seg>
            <seg xml:id="i-8b5a6aa48b13e142-0">
              Miljöpartiet värnar den svenska öppenheten mot omvärlden. Vi
              gröna ser migration som något positivt och som något fullständigt
              naturligt. Den svenska öppenheten skapar möjligheter för vissa
              att få en fristad undan förtryck och ger en möjlighet för andra
              att förverkliga sina drömmar. Samtidigt ger öppenheten Sverige
              nödvändiga förutsättningar att utvecklas som välfärds- och kunskapsnation.
            </seg>
            <seg xml:id="i-43cb1360c51aea7b-0">
              År 2008 trädde nuvarande regler för arbetskraftsinvandring i
              kraft, efter en överenskommelse mellan Miljöpartiet och regeringen.
              Genom de reglerna infördes ett effektivare och mer flexibelt system
              för arbetskraftsinvandring, och människor från länder utanför
              Europa gavs möjligheter att arbeta i Sverige, under förutsättning
              att villkoren var lika goda som för andra arbetstagare. Arbetsmarknadsprövningen
              – som i praktiken hade gjort att fackförbunden hade haft veto
              och kunnat stoppa arbetskraftsinvandring de inte ansåg behövdes
              – togs bort.
            </seg>
            <seg xml:id="i-19185d1acde5df70-0">
              I Miljöpartiet är vi stolta över att ha bidragit till de mest
              liberala reglerna för arbetskraftsinvandring bland OECD-länderna.
              Arbetskraftsinvandring är en del av migrationspolitiken, och vi
              kommer alltid att verka för ökad öppenhet över gränser, oavsett
              om det handlar om asylsökande, studerande eller arbetstagare.
            </seg>
            <seg xml:id="i-e5c40740607aca2d-0">
              Förra året gjorde OECD en genomgång av Sveriges arbetskraftsinvandringslagstiftning.
              Det är positivt att man i OECD:s utvärdering konstaterade att
              lagstiftningen i huvudsak fungerar bra.
            </seg>
            <seg xml:id="i-2ef3c64c10216ce0-0">
              Samtidigt vet vi att det existerar utnyttjande av människor på
              arbetsmarknaden. Vi har tagit del av fruktansvärda vittnesmål
              om människohandel, svältlöner och över huvud taget att människor
              har utnyttjats av oseriösa och kriminella arbetsgivare. Det är
              något som aldrig är acceptabelt – det spelar ingen roll om det
              handlar om ungdomar, arbetskraftsinvandrare eller papperslösa.
            </seg>
            <seg xml:id="i-d8369e7857b9e87b-0">
              Klart är att systemet måste förändras, kontrollerna av arbetsgivarna
              förbättras och luckorna i lagstiftningen täppas till för att förhindra
              att människor utnyttjas. Allt missbruk måste stävjas. Det är aldrig
              acceptabelt att en människas utsatthet utnyttjas.
            </seg>
            <seg xml:id="i-4b53b90b0031b2a5-0">
              Att återinföra någon form av arbetsmarknadsprövning eller, som
              vissa brukar kalla det, att ge arbetsmarknadens parter större
              inflytande över vilka som kommer, skulle dock inte lösa situationen
              med att människor utnyttjas utan endast försvåra för människor
              att komma till Sverige. Det är helt fel väg att gå. Det är oerhört
              viktigt att fortsätta stå upp för öppenhet.
            </seg>
            <seg xml:id="i-15d544fa1b57860b-0">
              Lösningen är alltså inte att riva upp reformen från 2008 när
              man märker att människor utnyttjas. Lösningen är inte att försvåra
              för människor att komma till Sverige och arbeta. I stället tar
              vi nu några viktiga steg för att utveckla reformen i syfte att
              förhindra missbruk och utnyttjande och stärka arbetskraftsinvandrares
              rättigheter.
            </seg>
            <seg xml:id="i-e6cafd35159dafdb-0">
              Nu införs efterkontroller, en straffsanktionerad uppgiftsskyldighet
              för arbetsgivare avseende anställningsvillkor, kompletterande
              återkallelsebestämmelser samt ökat skydd av arbetskraftsinvandrarna
              genom en utökad omställningsperiod och bättre kunskaper om deras
              rättigheter. Dessutom har en särskild utredare fått i uppdrag
              att se över bland annat möjligheten till direktåtkomst för Migrationsverket
              till vissa myndigheters register, som Skatteverkets.
            </seg>
            <seg xml:id="i-324e85e9bf257c89-0">
              Migrationsverket ska nu kontrollera att det aktuella arbetet
              har påbörjats inom rimlig tid och att villkoren för arbetstillståndet
              är uppfyllda inte bara vid tillståndsprövningen utan också under
              löpande tillståndstid, alltså i efterhand. Kontrollerna ska vara
              systematiska och återkommande och både riktas till riskbranscher
              och ske genom stickprov. Migrationsverket ska genomskåda upplägg
              som syftar till att kringgå kraven på skäliga anställningsvillkor.
              Sådana efterkontroller får också betydelse för möjligheten att
              återkalla tillstånd och vidta sanktioner mot arbetsgivare som
              missbrukar systemet.
            </seg>
            <seg xml:id="i-eea86249c14ab80c-0">
              Arbetsgivare kan i sin tur bli föremål för utökade kontroller
              genom att en straffsanktionerad uppgiftsskyldighet införs. På
              begäran ska arbetsgivare lämna uppgifter om anställningsvillkor
              till Migrationsverket. En arbetsgivare som lämnar en osann uppgift
              gör sig skyldig till brott och kan dömas till böter eller fängelse.
            </seg>
            <seg xml:id="i-4cfb7232460dbabc-0">
              För att komma åt dem som kringgår de lagar och regler som reglerar
              arbetskraftsinvandringen kompletterar vi också lagstiftningen
              med bestämmelser om återkallelse av uppehållstillstånd som beviljats
              för erbjudande om arbete, om förutsättningarna för arbetstillståndet,
              av något annat skäl än att anställningen har upphört, inte längre
              är uppfyllda eller om det arbete som arbetstillståndet har beviljats
              för inte har påbörjats inom rimlig tid. Det har nämligen framkommit
              i domar i migrationsmål att det finns svårigheter för Migrationsverket
              att inom ramen för nuvarande återkallelsebestämmelser komma till
              rätta med fall där det uppdagats att reglerna för arbetskraftsinvandring
              kringgåtts eller använts på ett sätt som inte är avsett.
            </seg>
            <seg xml:id="i-06f06e6832f96151-0">
              Arbetstagare ges också ett utökat skydd genom en förlängd omställningsperiod
              och bättre information om sina rättigheter. En utlänning som säger
              upp sig eller blir uppsagd under Migrationsverkets utredning om
              eventuell återkallelse ska få en extra månad på sig, det vill
              säga totalt fyra månader i stället för tre som i dag, att söka
              ny anställning och nytt tillstånd.
            </seg>
            <seg xml:id="i-4a66608d9a134733-0">
              I samband med ansökan och beslut kommer arbetstagaren att informeras
              av Migrationsverket om bland annat de krav som ställs på skäliga
              anställningsvillkor, möjligheten till en omställning, rätten till
              innestående ersättning och rätten att vara med i en arbetstagarorganisation.
              Åtgärderna måste vara kännbara och effektiva för arbetsgivaren
              samtidigt som syftet med arbetskraftsinvandringsreformen värnas,
              alltså att Sverige ska vara ett öppet samhälle där människor från
              andra länder är välkomna och har möjlighet att ta sig in på arbetsmarknaden.
              Reglerna för arbetskraftsinvandring är utformade på ett sätt som
              syftar till att underlätta för arbetskraftsinvandring till Sverige.
              Då är det också viktigt att motverka missbruk av reglerna och
              utnyttjande av utländsk arbetskraft, vilket vi tar steg mot i
              dag.
            </seg>
            <seg xml:id="i-65c9484895aa65a8-0">
              Miljöpartiet kommer alltid att arbeta för att stärka migranters
              rättigheter och aldrig försvåra för människor att komma till Sverige.
              Vi är övertygade om att öppenheten är nyckeln till att kunna möta
              många av de största framtidsutmaningarna. Ett samhälle som sluter
              sig mot omvärlden stagnerar också i utveckling. För att klara
              av de samhällsutmaningar vi står inför behöver vi värna och utveckla
              våra öppna samhällen. Därför vore det klädsamt om vi kunde få
              sluta se politiska uttalanden som utmålar det som ett problem
              att människor kommer hit och arbetar. Det är inte problemet. Problemet
              är ifall de utnyttjas av oseriösa och kriminella arbetsgivare.
            </seg>
          </u>
          <note type="speaker" xml:id="i-a4a6b8670d1f4b1a-0">
            Anf. 32 CHRISTINA HÖJ LARSEN (V) replik:
          </note>
          <u who="christina_hoj_larsen_ac4135" xml:id="i-73dd58b0f61a431b-2">
            <seg xml:id="i-ec2e7ffd0d73b8b6-0">
              Herr talman! Nej, problemet är inte att människor kommer hit.
              Problemet är att de utnyttjas av oseriösa arbetsgivare.
            </seg>
            <seg xml:id="i-817a244b40b77126-0">
              Det är för oss fullständigt oväsentligt varifrån människor kommer.
              Det enda väsentliga är att alla människor som är på svensk arbetsmarknad
              faktiskt har lika villkor och lika lön för sitt arbete och att
              de har möjlighet att säga till om de trakasseras sexuellt. Att
              kvinnor trakasseras sexuellt är någonting som vi ser är mycket
              vanligt bland utlandsfödda kvinnor, bland annat inom städområdet.
              Det har gjorts ganska bra forskning om det.
            </seg>
            <seg xml:id="i-169ce811d3ebea56-0">
              Kritik mot den lagstiftning som skapar slavliknande villkor är
              inte kritik mot arbetskraftsinvandring, utan det är kritik mot
              att vi har olika villkor.
            </seg>
            <seg xml:id="i-cc7491c9ae619894-0">
              Jag vet att Maria Ferm träffar många människor och är mån om
              att träffa just människor som berörs av den lagstiftning som vi
              diskuterar. Det uppskattar jag mycket. Men vad är ditt svar exempelvis
              till Sui som inte vågar berätta om det som hon utsätts för dagligen,
              eller till den person som tvingas jobba tolv timmar om dagen och
              inte vågar säga till om dessa förhållanden? Fyra månader kommer
              nämligen inte att räcka för att hitta ett nytt arbete när man
              är skyldig hundratusentals kronor i hemlandet. Vad är ditt svar
              till dessa människor, Maria?
            </seg>
          </u>
          <note type="speaker" xml:id="i-077708e889c7821e-0">
            Anf. 33 MARIA FERM (MP) replik:
          </note>
          <u who="maria_ferm_5a996c" xml:id="i-47daaaa823086c7e-2">
            <seg xml:id="i-eb3703af2c1b5c37-0">
              Herr talman! Jag tycker att det är jätteviktigt att debatten
              faktiskt handlar om hur vi kan stärka människors rättigheter.
              Där kan vi ha olika förslag. Jag vet att Vänsterpartiet har ett
              antal olika förslag. Vi har genom samarbetet med regeringen och
              genom att vi nu går vidare med denna proposition ett antal olika
              förslag som kommer att göra situationen bättre och faktiskt stärka
              arbetskraftsinvandrares rättigheter.
            </seg>
            <seg xml:id="i-6fdab9c47acb3889-0">
              Det var egentligen inte främst Vänsterpartiet som jag kritiserade
              i mitt anförande – jag ser till exempel att det i er reservation
              inte står någonting om att återinföra till exempel arbetsmarknadsprövning
              – utan snarare andra partier som har talat om att svenska jobb
              i första hand ska gå till svenskarna och så vidare.
            </seg>
            <seg xml:id="i-377879b7089cb713-0">
              Jag tycker att det är viktigt att diskutera hur man kan stärka
              arbetskraftsinvandrares oberoende på olika sätt och är positiv
              till att över huvud taget diskutera fler förslag som stärker migranters
              rättigheter. Där tror jag att man kan göra mycket och göra situationen
              bättre än den är i dag.
            </seg>
            <seg xml:id="i-520c562e23420373-0">
              En månad extra när det gäller en omställningsperiod är någonting
              som jag tycker är ett viktigt steg framåt. Samtidigt tror jag
              att man skulle behöva längre tid. Jag hade gärna sett att det
              var en omställningsperiod på sex månader eller ännu mer, som jag
              vet att ni föreslår när det handlar om att få stanna tillståndstiden
              ut.
            </seg>
            <seg xml:id="i-956f593124dca1e8-0">
              Men det som oroar mig är just det som ofta återkommer och som
              handlar om att människor faktiskt ses som problemet, alltså att
              människor kommer hit och arbetar, och att åtgärderna snarare fokuserar
              på att hålla människor borta. När det gäller spårbyte handlar
              åtgärderna inte om att försöka stärka människors rättigheter och
              förhindra att människor utnyttjas, utan man tar själva risken
              att personerna eventuellt skulle kunna utnyttjas av arbetsgivare
              till intäkt för att det då är bättre att dessa människor avvisas
              till sina hemländer trots att de bor och arbetar i Sverige och
              är etablerade här. Det tycker jag är fel syn helt enkelt.
            </seg>
          </u>
          <note type="speaker" xml:id="i-007853db733d8d84-0">
            Anf. 34 CHRISTINA HÖJ LARSEN (V) replik:
          </note>
          <u who="christina_hoj_larsen_ac4135" xml:id="i-73dd58b0f61a431b-3">
            <seg xml:id="i-1d68e1b562f42347-0">
              Herr talman! Över hundra års facklig kamp har handlat om att
              jämna ut maktobalans. Det handlar nämligen om makt. Det handlar
              om arbetstagares möjligheter att leva på sin lön och att behandlas
              som en människa.
            </seg>
            <seg xml:id="i-f6fac2dcd7abe0aa-0">
              Det som har hänt när det gäller hundra års facklig kamp är att
              det i och med denna arbetskraftslagstiftning, invandringslagstiftningen,
              inte längre finns någon balans. Det finns en grupp människor som
              inte har lika rättigheter och lika villkor på arbetsmarknaden.
              Det är otroligt allvarligt. Det betyder någonting för den enskilde,
              för att man inte kan komma undan sexuella trakasserier, orimliga
              arbetstider och arbetsmiljöer som är fullständigt vidriga. Men
              det betyder också någonting för alla oss andra på arbetsmarknaden
              för att man plötsligt bekräftar och cementerar den strukturella
              rasim som redan finns i Sverige – att vissa människor inte är
              lika mycket värda som andra för att de är födda någon annanstans,
              har en annan hudfärg eller har ett annat tillstånd i fickan. Vi
              kan inte ha det så. Det är därför som det är helt avgörande att
              människor faktiskt får en möjlighet, ett bindande arbetserbjudande,
              som gör att de kan få tillgång till de fackliga rättigheter och
              den makt som vi andra har på arbetsmarknaden. Det är det som vi
              ber er om, och det är det som ni måste inse. Detta är nämligen
              en fråga om makt och inte om att skruva på små små saker.
            </seg>
          </u>
          <note type="speaker" xml:id="i-3c0e2b599e755689-0">
            Anf. 35 MARIA FERM (MP) replik:
          </note>
          <u who="maria_ferm_5a996c" xml:id="i-47daaaa823086c7e-3">
            <seg xml:id="i-6489142b9d018d50-0">
              Herr talman! Jag har stor respekt för att vi ska ha en diskussion
              som handlar om att se hur vi kan stärka arbetstagares rättigheter
              över huvud taget. Det som jag tycker är det stora problemet i
              denna diskussion är att det inte är det som har varit i fokus.
              Även om det har varit inlindat i tal om sjysta villkor och så
              vidare har åtgärderna fokuserat på att förhindra människor från
              att komma till Sverige. När det gäller spårbyte, som vi tog upp
              i den senaste debatten, handlar det om att man tar just risken
              att någon kommer att utnyttjas i framtiden till intäkt för att
              de ska avvisas från Sverige. På samma sätt är det när det gäller
              arbetskraftsinvandringen, alltså att man tar möjligheten att någon
              eventuellt skulle utnyttjas till intäkt för att de inte ska få
              komma över huvud taget. Det är sådana resonemang som jag tycker
              är mycket problematiska.
            </seg>
            <seg xml:id="i-18ea7eb7bcc6f507-0">
              När man diskuterar migrationsfrågor över huvud taget och människor
              i sig görs till problem snarare än situationen eller att de utnyttjas
              tror jag är en mycket farlig väg att gå eller en farlig utgångspunkt
              för en migrationspolitisk diskussion. Jag tycker att det är någonting
              som vi faktiskt borde komma bort från och lägga bakom oss i Sverige.
              Då kan vi i större utsträckning fokusera på vilka åtgärder som
              behövs. Vilket är det mest effektiva sättet att stärka människors
              rättigheter? Handlar det om en förlängd omställningsperiod eller
              om att kunna ha olika arbetsgivare eller kunna byta arbetsgivare?
              Det finns många intressanta saker som man skulle kunna diskutera.
              Men tyvärr blir det svårt när människor i debatten utmålas som
              problem.
            </seg>
          </u>
          <note type="speaker" xml:id="i-43ba0dae7cf3f3c7-0">
            Anf. 36 EMMA CARLSSON LÖFDAHL (FP):
          </note>
          <u who="emma_carlsson_lofdahl_dbfef9" next="cont" xml:id="i-d818a39a59ce9654-1">
            <seg xml:id="i-e092dbb53115eebd-0">
              Herr talman! Som jag berättade för er tidigare var jag utomlands
              första gången när jag var tio år. Anledningen var att min pappa
              hade svårt att få jobb i Sverige. I hans bransch fanns det inte
              så mycket arbete, och han hade börjat snegla på om han kunde jobba
              i något annat land.
            </seg>
            <seg xml:id="i-18704747abd61aaf-0">
              Han fick erbjudande om jobb i Tyskland. Vi var inte med i EU
              då, så det var betydligt krångligare att få jobba i ett annat
              europeiskt land. Han kunde inte språket – han kunde fem ord när
              han åkte dit: eins, zwei, drei och danke schön. I dag talar han
              tyska flytande, men det är en annan historia. Språket var ett
              bekymmer, och han visste egentligen inte vilka villkor som gällde
              för det jobb han hade blivit erbjuden. Han kunde nämligen inte
              läsa språket.
            </seg>
            <seg xml:id="i-10be3a6d777b74fd-0">
              Han kom dock till en seriös arbetsgivare, och precis som Mikael
              Cederbratt sade tidigare är de flesta arbetsgivare seriösa. Om
              min pappa hade upptäckt att anställningsvillkoren inte var okej
              hade det dock berott bland annat på att han inte behärskade språket
              och inte visste vilka lagar och regler som gällde i landet.
            </seg>
            <seg xml:id="i-ea082ce6c9469fc3-0">
              Därför tycker jag att det är positivt att vi nu föreslår att
              Migrationsverket i samarbete med Utrikesdepartementet ska få i
              uppgift att ta fram informationsmaterial som ska ges till dem
              som är intresserade av att jobba i vårt land. Det är för att de
              ska ha möjlighet att ta del av information om regler och vad som
              gäller och så att de ska veta hur man går till väga för att jobba
              i Sverige.
            </seg>
            <seg xml:id="i-1d8c3444233ada9e-0">
              Om de trots detta skulle komma till en arbetsplats som inte uppfyller
              de krav man har rätt att ställa på sin anställning finns möjligheten
              att söka ett annat arbete. I dag har man tre månader på sig att
              söka ett nytt arbete, men vi föreslår nu att det ska förlängas
              till fyra. Det är för att stärka den enskilde individens möjlighet
              att söka ett nytt arbete om arbetsgivaren inte har levt upp till
              kraven.
            </seg>
            <seg xml:id="i-ad9b0101c980bcf9-0">
              För oss i Folkpartiet är det viktigt att vi fortsätter att ha
              en öppen arbetsmarknad dit alla har möjlighet att komma och jobba
              om de så önskar. Det är dock också viktigt att det ställs krav
              på arbetsgivaren att följa de regler och avtal de är skyldiga
              att leva upp till. Den enskilde individen ska inte utnyttjas av
              arbetsgivare som inte lever upp till detta. Jag och Folkpartiet
              välkomnar de liggande förslagen, som kommer att skydda individen
              på ett bättre sätt än tidigare.
            </seg>
          </u>
          <note xml:id="i-0eab900bc08f01ff-0">
            Därmed yrkar jag bifall till förslaget i betänkandet och avslag
            på motionerna.
          </note>
          <u who="emma_carlsson_lofdahl_dbfef9" prev="cont" xml:id="i-88b9b5c1e2bd965d-1">
            <seg xml:id="i-779df38c07f44a66-0">
              (Applåder)
            </seg>
          </u>
          <note type="speaker" xml:id="i-97ccd1afa1f1d045-0">
            Anf. 37 FREDRIK LUNDH SAMMELI (S) replik:
          </note>
          <u who="fredrik_lundh_sammeli_a3ba70" xml:id="i-ec740c16293850ea-2">
            <seg xml:id="i-1c5d87737d0b7f33-0">
              Herr talman! Jag sade det i mitt anförande tidigare, och jag
              säger det igen: Sverige ska vara ett öppet och välkomnande land
              dit människor är välkomna att komma och jobba.
            </seg>
            <seg xml:id="i-89448deece8d92a4-0">
              Problemet är reglerna. Problemet är att vi har en lagstiftning
              som möjliggör ett cyniskt utnyttjande av människor, och dagens
              lagförslag med åtgärder mot missbruket är inte tillräckligt. Vi
              kan inte acceptera det här. Vi tolererar inte att människor har
              sämre lön, sämre villkor och tvingas konkurrera – många gånger
              också med sämre hälsa, och i värsta fall med livet som insats.
              Det är inte okej att oseriösa företag som inte betalar avtalsenliga
              löner har fördelen att utöva illojal konkurrens.
            </seg>
            <seg xml:id="i-75a17454069b4228-0">
              När jag hörde Emma i talarstolen tänkte jag att Folkpartiet tidigare
              har varit ett parti som har stått upp för människor som har det
              tufft. Det har varit ett parti som inte bara stod på arbetsgivarens
              sida. Nuförtiden är man dock besatt av sänkta ingångslöner, ändrade
              turordningsförhållanden och nu senast även en inskränkning av
              strejkrätten. Vad hände med Folkpartiet, Emma?
            </seg>
          </u>
          <note type="speaker" xml:id="i-48edbc1aca5208dd-0">
            Anf. 38 EMMA CARLSSON LÖFDAHL (FP) replik:
          </note>
          <u who="emma_carlsson_lofdahl_dbfef9" xml:id="i-513af5b23fb59648-0">
            <seg xml:id="i-5737dabab7040399-0">
              Herr talman! Jag tror att jag fick ned nästan ordagrant hur du
              började ditt anförande, Fredrik Lundh Sammeli. Jag tror att du
              sade: Vi accepterar inte ett cyniskt utnyttjande och exploatering
              av människor. Jag instämmer i det. Vi i Folkpartiet accepterar
              inte heller det. Vi måste se till att man har samma villkor och
              att man får komma hit och få den lön man har rätt till och som
              andra har.
            </seg>
            <seg xml:id="i-ff1a16c65cd4c66d-0">
              Nu ställde du en fråga om andra saker, som jag känner egentligen
              är lite utanför det här området. Jag ska dock svara kort på den.
              Jag tror att det är viktigt att vi får in så många som möjligt
              på arbetsmarknaden. För oss är ett sätt att sänka ingångslönerna
              för ungdomarna så att de får en lägre tröskel in på arbetsmarknaden,
              får arbetslivserfarenhet och på så sätt kan söka sig vidare. Då
              kan de söka andra jobb och sedan höja sin lön.
            </seg>
          </u>
          <note type="speaker" xml:id="i-3de79e174d6295ea-0">
            Anf. 39 FREDRIK LUNDH SAMMELI (S) replik:
          </note>
          <u who="fredrik_lundh_sammeli_a3ba70" xml:id="i-ec740c16293850ea-3">
            <seg xml:id="i-0d6bc73b2f59a22e-0">
              Herr talman! Du och dina liberala kamrater, Emma, har lyckats
              lika illa med att skapa ordning och reda på arbetsmarknaden som
              inom skolan. Det kan inte vara ett mål att få in människor på
              arbetsmarknaden till vilka villkor som helst. Om du delar bilden
              att människor inte ska cyniskt utnyttjas förvånar det mig att
              ni ändå står upp för en lagstiftning och ett paket av åtgärder
              som väldigt många pekar på är tandlöst. Det lägger i efterhand
              fokus på men säkerställer inte att det från början är bra villkor.
            </seg>
            <seg xml:id="i-a005d14353e3591f-0">
              Vi är tydliga: Svenska kollektivavtal ska gälla i Sverige, och
              arbetskraftsinvandring får aldrig användas för att utnyttja och
              exploatera människor. Oavsett om man är född här eller kommer
              hit ska man ha sjysta villkor. Det borde vara en självklarhet,
              och jag hoppas att Folkpartiet kan vara tydliga med det. Jag vill
              då bara fråga om du kan förklara varför det är så svårt att säga
              att den lön en arbetsgivare förbinder sig att betala också ska
              vara den lön arbetstagaren får i sitt lönekuvert. Varför driver
              ni inte frågan om rättsligt bindande anställningserbjudanden?
            </seg>
          </u>
          <note type="speaker" xml:id="i-68e1dcb59e10106c-0">
            Anf. 40 EMMA CARLSSON LÖFDAHL (FP) replik:
          </note>
          <u who="emma_carlsson_lofdahl_dbfef9" xml:id="i-513af5b23fb59648-1">
            <seg xml:id="i-8839f4cbb9c77c07-0">
              Herr talman! Vi håller fullständigt med om att vi inte ska utnyttja
              individer och att man ska få en skälig lön. Vad vi måste titta
              på är dock balansgången när det gäller att få människor att komma
              hit och jobba. Det finns – tack och lov – människor som vill komma
              till Sverige och jobba. Det måste finnas ett fungerande regelsystem
              för att ta hit dem, ett system som gör att de känner att de får
              bra arbetsvillkor.
            </seg>
            <seg xml:id="i-3e55edc5c323d9ed-0">
              Det får dock inte vara så krångligt att ansöka om att få komma
              hit att det drar ut på tiden och slutar med att man tappar det
              jobberbjudande man hade från början. Den balansgången är inte
              enkel, och där måste vi pröva oss fram. Jag tror att vi håller
              på att komma rätt i den frågan nu.
            </seg>
          </u>
          <note type="speaker" xml:id="i-572051db3bc83c09-0">
            Anf. 41 JOHAN HEDIN (C):
          </note>
          <u who="roza_guclu_hedin_7ec1ab" xml:id="i-7271894be814400b-1">
            <seg xml:id="i-49f95f442d7c5028-0">
              Herr talman! Inom alla delar av samhället förekommer oseriösa
              personer som inte drar sig för att lura andra och bryta mot lagar
              och regler. Den som kommer från ett annat land kan vara särskilt
              utsatt. Man kan inte språket och känner inte till gällande regler.
              Därför behövs förstärkningar i regelverket om arbetskraftsinvandringen
              så att risken för missbruk minimeras.
            </seg>
            <seg xml:id="i-f8c205423d213843-0">
              Det är värt att nämna att den allra största delen av arbetskraftsinvandringen
              fungerar mycket väl. Den största grupp av dem som kommer till
              Sverige som arbetskraftsinvandrare är dataspecialister, ungefär
              30 procent. Och nu, när vi skriver juni 2014, är antalet giltiga
              arbetstillstånd ungefär 20 000. Det är en försvinnande liten del
              av arbetsmarknaden – 0,4 procent, hörde jag tidigare i ett anförande
              av Mikael Cederbratt.
            </seg>
            <seg xml:id="i-fe13c2a780ed44d7-0">
              Att se arbetskraftsinvandringen som ett hot mot den svenska modellen
              är onödigt och fel. Än mer fel är att helt vilja stänga dörren
              för arbetskraftsinvandring, antingen direkt genom lagstiftning
              eller indirekt genom vad man kallar för arbetsmarknadsprövning
              eller fackligt veto.
            </seg>
            <seg xml:id="i-620f6450dcbdb771-0">
              Det är lite lustigt att samma människor som ondgör sig över att
              folk kommer till Sverige för att leva på bidrag ofta ondgör sig
              över att folk kommer till Sverige och tar våra jobb. Jag kan förstå
              resonemanget om ordning och reda på arbetsmarknaden, men ibland
              används frasen för att beskriva en ordning som i praktiken innebär
              stängda gränser för den som önskar komma till Sverige för att
              jobba. Då häller man ut barnet med badvattnet.
            </seg>
            <seg xml:id="i-2ba5a35bb1ac6a83-0">
              Ett ord som förekommer i den här debatten är lönedumpning, och
              det låter väldigt otäckt. Men faktum är att LO:s egen expert,
              Thord Ingesson, hävdar i en artikel i Dagens Industri från den
              3 mars att det inte finns någon lönedumpande effekt av den svenska
              arbetskraftsinvandringen i dag.
            </seg>
            <seg xml:id="i-44ded7fc53f070de-0">
              Herr talman! Vissa är emot arbetskraftsinvandring mot bakgrund
              av att det redan finns arbetslösa i Sverige. Det är ett begripligt
              resonemang, även om jag som centerpartist och liberal har starka
              principiella invändningar emot det. Att två människor som bestämmer
              sig för att göra ett jobb tillsammans hindras från det bara mot
              bakgrund av var en av dem är född är fel och orättvist. Det är
              också ett hot mot tillväxten och ekonomin.
            </seg>
            <seg xml:id="i-c02466a2bce5dcff-0">
              Det är även ett resonemang som bygger på en förenkling och faktiskt
              en felaktig bild av hur arbetsmarknaden fungerar. Antalet jobb
              är inte givet eller konstant. Ett jobb uppstår när en säljare
              och en köpare möts på en marknad. Vore mängden arbeten konstant
              skulle de ta slut när vi blir fler i Sverige, men så är lyckligtvis
              inte fallet. År 1970 var antalet jobb i Sverige 3,6 miljoner och
              2012 nästan 4,7 miljoner. Den som inte köper mitt resonemang om
              att det är ett dynamiskt system när det gäller antal arbetstillfällen
              som finns i Sverige måste ge en förklaring till vad den dryga
              miljonen arbeten kom ifrån under den här perioden.
            </seg>
            <seg xml:id="i-92bdfb46f57c409e-0">
              Tvärtom leder jobb till jobb. Att fler jobbar i Sverige innebär
              att mer resurser skapas. Resurserna kan användas till konsumtion
              och investeringar, vilket skapar en grogrund för ännu fler jobb.
              Även om jag själv gärna skulle se att skatterna var lägre tillför
              alla jobb även mer skatteintäkter för stat och kommun, vilket
              i sin tur bidrar till fler jobb, mer välfärd och allt som vi behöver
              gemensamma resurser till, alltifrån förskolor till Försvarsmaktens
              personal och materiel.
            </seg>
            <seg xml:id="i-e2ced13ea634c659-0">
              Det är oerhört viktigt att vi har ett rimligt, rättssäkert och
              effektivt system för att arbetskraftsinvandringen ska fungera,
              ett system som inte blir så krångligt att företagen inte ids höja
              blicken bortom rikets gränser.
            </seg>
            <seg xml:id="i-833b82478dce8d0f-0">
              Regeringen har presenterat ett förslag som väger samman ingångsvärden
              på ett balanserat sätt.
            </seg>
          </u>
          <note xml:id="i-f6f47ea4adecb576-0">
            Med detta yrkar jag bifall till utskottets förslag till beslut.
          </note>
          <note type="speaker" xml:id="i-b40fed488248ac4c-0">
            Anf. 42 DAVID LÅNG (SD) replik:
          </note>
          <u who="david_lang_c2b3c8" xml:id="i-830d73db4e44eeaa-4">
            <seg xml:id="i-074ceec7b28aba46-0">
              Herr talman! Det var väl bra att också Johan Hedin tog upp det
              som jag sade om lönedumpning, eftersom det verkar ha förekommit
              lite misstånd om det även bland tidigare talare.
            </seg>
            <seg xml:id="i-5d79da1eca91d507-0">
              När man kontrollerar den lönedumpande effekten på det sätt som
              LO förmodligen gör, det vill säga tittar på de kollektivavtalsenliga
              anställningsavtal som tecknats, är det mycket möjligt att den
              inte har minskat nämnvärt. Därmed kan vi dra slutsatsen att det
              inte finns någon lönedumpande effekt. Men faktum är, och det är
              jag inte ensam om att ha hängt upp mig på i just den här propositionen,
              att regeringen inte lägger fram något förslag om att anställningsavtal
              ska vara bindande när man rekryterar personal. Det innebär att
              när personal har accepterat ett visst löfte och sedan får något
              som är betydligt sämre när de väl kommer hit är det en form av
              lurendrejeri och utnyttjande, och det är också lönedumpning. Anställda
              som inte får kollektivavtalsenliga anställningsavtal, de som jobbar
              lite mer i det fördolda och jobbar svart, dumpar också lönerna,
              för de tar jobb från svensk arbetskraft.
            </seg>
            <seg xml:id="i-6e561c6bf5ad3d63-0">
              Jag kan börja med att ställa frågan om Johan Hedin har reflekterat
              över huvud taget över de negativa konsekvenserna av en illegal
              arbetsmarknad och den här typen av löftesbrott och att det också
              är lönedumpande.
            </seg>
          </u>
          <note type="speaker" xml:id="i-9c4c5ef2ae15df80-0">
            Anf. 43 JOHAN HEDIN (C) replik:
          </note>
          <u who="roza_guclu_hedin_7ec1ab" xml:id="i-7271894be814400b-2">
            <seg xml:id="i-01b1f5bccf6ccccd-0">
              Herr talman! Jag börjar med den sista frågan.
            </seg>
            <seg xml:id="i-1f2ff809dc9f4fda-0">
              Utan tvivel måste ett system för en reguljär arbetskraftsinvandring
              stävja alla tendenser till illegalt arbete. Att man kan arbeta
              lagligt borde övertrumfa alla incitament för att arbeta illegalt,
              med de stora fördelar som det innebär att kunna arbeta legalt.
              Dels behöver man inte vara rädd för polis och för övriga krafter
              som hotar, dels kan man engagera sig fackligt, om man är lagd
              åt det hållet.
            </seg>
            <seg xml:id="i-032f94d9018657a9-0">
              När man hör David Lång diskutera om de här frågorna känns det
              nästan som att det skulle vara ett självändamål att vi skulle
              vara så få som möjligt i Sverige. Då vill jag ställa frågan: Finns
              det någon politik från David Långs och Sverigedemokraternas sida
              för att påskynda något slags utflyttning från Sverige av människor
              som bor här?
            </seg>
          </u>
          <note type="speaker" xml:id="i-e3e4f26178f022ab-0">
            Anf. 44 DAVID LÅNG (SD) replik:
          </note>
          <u who="david_lang_c2b3c8" xml:id="i-830d73db4e44eeaa-5">
            <seg xml:id="i-ff80768e96685585-0">
              Herr talman! Jag blev nästan lite överrumplad. Om vi har någon
              politik för att påskynda utflyttning från Sverige? Nej, inte såvitt
              jag känner till. Jag kanske kan få frågan vidare förtydligad om
              det skulle vara så att jag missuppfattade någonting.
            </seg>
            <seg xml:id="i-9b823310b8045341-0">
              Jag tyckte mig ana att Johan Hedin har en viss förståelse för
              att en ökad svart arbetsmarknad får en lönedumpande effekt. Han
              verkade också vara väldigt ivrig med att man ska stävja alla tendenser
              till illegalt arbete.
            </seg>
            <seg xml:id="i-208af4fec16a1429-0">
              Sverigedemokraterna har levererat en del åtgärdsförslag där vi
              fokuserat just på behovet av högkvalificerad arbetskraft som vi
              inte kan tillgodose inom Sveriges gränser inom överskådlig tid.
              Men vi tycker att vi kanske ska vara lite mindre heta på gröten
              när det gäller masstillströmningen av lågkvalificerad arbetskraft
              som konkurrerar med de 430 000 arbetslösa vi redan har och framför
              allt med ungdomar.
            </seg>
            <seg xml:id="i-3697589d2a40255a-0">
              Jag fick inget svar i det förra replikskiftet som jag var inblandad
              i angående själva propositionen, som ju ska handla om åtgärder
              mot missbruk av reglerna för arbetskraftsinvandring. Men det finns
              just inga sådana förslag i propositionen, utan det handlar mest
              om att göra det ännu lättare för den invandrade arbetskraften
              att konkurrera med den inhemska. Johan Hedin kanske kan redogöra
              för vad det är för åtgärder mot missbruk av reglerna för arbetskraftsinvandring
              som vi egentligen ska anta här.
            </seg>
          </u>
          <note type="speaker" xml:id="i-f2534c75b9856abf-0">
            Anf. 45 JOHAN HEDIN (C) replik:
          </note>
          <u who="roza_guclu_hedin_7ec1ab" xml:id="i-7271894be814400b-3">
            <seg xml:id="i-6e0dfa63aed0bf99-0">
              Herr talman! Jag tror, med förlov sagt, att det är överdrivet
              att kalla arbetskraftsinvandringen för ett hot mot den svenska
              modellen när det är en så liten del av den svenska arbetskåren
              som är arbetskraftsinvandrare. Jag skulle se att det var många,
              många fler. Det ligger nu på under 0,4 procent. I Helsingfors
              är det något fler, ungefär 1 procent.
            </seg>
            <seg xml:id="i-a592f50f1f5d81c4-0">
              När det gäller de åtgärder som föreslås rekommenderar jag noggrann
              läsning av propositionen och utskottets betänkande.
            </seg>
            <seg xml:id="i-28006a1a1cdf42c6-0">
              I övrigt har jag en reflektion till som jag gärna vill kasta
              ut och ställa som en fråga till David Lång.
            </seg>
            <seg xml:id="i-1da5cd890e206176-0">
              Jag läste en artikel för inte så länge sedan om en så kallad
              arbetskraftsinvandrare som nu riskerar att förlora sitt uppehållstillstånd
              i Sverige för att hans fackförbund, Byggnads, tyckte att han hade
              för låg lön, 30 000 kronor. Är 30 000 kronor i månaden en så pass
              låg lön att han måste skyddas genom att bli utkastad från Sverige?
            </seg>
          </u>
          <note type="speaker" xml:id="i-d3b243624d2d61ec-0">
            Anf. 46 EMMA HENRIKSSON (KD):
          </note>
          <u who="emma_henriksson_459a1e" xml:id="i-8f7b5221432ef94a-1">
            <seg xml:id="i-5910acfc05c3a0fc-0">
              Herr talman! Betänkandets förslag om åtgärder mot missbruk av
              reglerna för arbetskraftsinvandring är både relevanta och viktiga.
              Några av förslagen är ett informationsmaterial för den som tänker
              sig att komma hit för att arbeta, en förlängd omställningsperiod
              för arbetstagaren, att arbetsgivarna i förväg ska kunna visa att
              de har förmåga att betala lönen och ett uttryckligt verktyg för
              Migrationsverket att följa upp beviljade arbetstillstånd. Alla
              de utökade möjligheterna ges för att komma till rätta med det
              fusk och utnyttjande som faktiskt förekommer. Det ska inte finnas
              någon tolerans för att människor utnyttjas.
            </seg>
            <seg xml:id="i-7e08875edacd172d-0">
              Vi ska inte måla upp en bild av att alla arbetsgivare som vill
              anställa en person från ett annat land är potentiella fuskare,
              bedragare och människoutnyttjare. Den bilden är inte sann. Vi
              ska inte heller måla upp arbetskraftsinvandrare som personer som
              kommer hit och tar våra jobb, ökar vår arbetslöshet eller sänker
              våra löner. Det är inte heller sant.
            </seg>
            <seg xml:id="i-c268de3b2e508d23-0">
              Det är här den stora skillnaden finns i politiken. Sverigedemokraterna
              förnekar sig inte. De överraskar knappast i sitt motstånd mot
              allt som gör Sverige mer öppet.
            </seg>
            <seg xml:id="i-7b38f99859176ca7-0">
              Herr talman! Vi hörde i den tidigare debatten om cirkulär migration
              och utveckling David Lång i ett replikskifte om uppehållstillstånd
              för arbetskraft använda uttrycket späda ut. Jag lyckades inte
              skriva ned exakt hela inlägget, men kontentan av David Långs inlägg
              var att arbetskraftsinvandrare inte resulterade i något annat
              än fler arbetslösa och att tillkommande människor skulle vara
              ytterligare droppar som bara späder ut och inte tillför något
              substantiellt. Det ger en tydlig bild av hur Sverigedemokraterna
              ser på människor från andra länder. Den synen skiljer sig markant
              från Kristdemokraternas. Arbetsmarknaden är inte ett nollsummespel,
              och den är än mindre en förutbestämd massa som minskar i värde
              allteftersom koncentrationen späds ut.
            </seg>
            <seg xml:id="i-936437873c0317c6-0">
              Vi ser, tvärtom, den inneboende kraft som finns i varje människa
              som kommer till vårt land och vill bidra i vår arbetskraft. De
              är gästerna som kan göra att vår gemensamma kaka växer.
            </seg>
            <seg xml:id="i-42f0119b3bdb212a-0">
              När sverigedemokrater säger att de inte är rasister, men är det
              i deras egna formuleringar vi ser vad som verkligen gäller. Tyvärr,
              herr talman, smyger det fram protektionistiska tendenser även
              hos Socialdemokraterna så fort vi talar om arbetskraftsinvandring.
              Det ekar av tomhet när de säger att de är för arbetskraftsinvandring,
              men. När det kommer till kritan gör Socialdemokraterna så lite
              de kan för att öka möjligheten för arbetskraftsinvandring och
              så mycket som möjligt för att göra regelverket så smalt och krångligt
              att så få som möjligt till syvende och sist kommer hit.
            </seg>
            <seg xml:id="i-86032db2c5cebb62-0">
              Det låter fint när Socialdemokraterna hela tiden säger att de
              värnar om de utsatta. Det ska vi göra. Vi ska förhindra missbruk.
              Det är vi helt överens om. Men i praktiken leder Socialdemokraternas
              politik till att människor som skulle kunna öka sin årsinkomst
              med det dubbla, med det femdubbla, med det tiodubbla, inte får
              en chans att komma hit över huvud taget.
            </seg>
            <seg xml:id="i-a35989df1ffa26d2-0">
              När Socialdemokraterna säger sig slåss för att förhindra lönedumpning
              finns det redan svart på vitt. Sverige är ett av världens, för
              att inte säga världens, mest öppna land för arbetskraftsinvandring,
              och det har inte lett till lönedumpning. Bara den senaste veckan
              har vi i medierna läst vad det är som kamoufleras under begreppet
              lönedumpning. När en person erbjuds 30 400 kronor i månaden påstås
              det handla om lönedumpning. Det är fråga om 50 kronor för lite
              i månaden. Jag möter inte så ofta människor som upplever att lönedumpning
              är detsamma som att få 30 400 kronor i månaden – att en inkomst
              på 30 400 kronor i månaden innebär att inte ha råd med mat på
              bordet.
            </seg>
            <seg xml:id="i-ffe341c41c7dd703-0">
              Herr talman! Missbruk ska inte accepteras på några villkor. Men
              regelverk som hindrar arbetstagare och arbetsgivare som är beredda
              att slita och kämpa hårt för att bygga en bättre tillvaro för
              sig själva och en bättre tillvaro för alla oss andra ska vi inte
              heller acceptera – oavsett vilka dimridåer man lägger fram för
              att motivera protektionistisk politik och oavsett vilket parti
              som har drivit den typen av politik längst.
            </seg>
          </u>
          <note xml:id="i-2ebc17e00abba5b6-1">
            Herr talman! Jag yrkar bifall till förslaget i betänkandet.
          </note>
          <note type="speaker" xml:id="i-aca225e85ebc98c8-0">
            Anf. 47 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-559c65aa0b624c34-1">
            <seg xml:id="i-2c101172ce581d24-0">
              Herr talman! För mer än fem år sedan genomfördes en reform som
              öppnade Sverige för arbetskraftsinvandring. Sverige har numera
              ett av världens mest tillgängliga system för arbetskraftsinvandring
              och är i dag bättre rustat för att möta dagens och framtidens
              utmaningar på arbetsmarknaden.
            </seg>
            <seg xml:id="i-cfc746943214cc4b-0">
              Det finns utmaningar. Trots att fler människor än någonsin arbetar
              i vårt land har var fjärde arbetsgivare svårt att hitta den kompetens
              som behövs. Det är problematiskt eftersom tillgång till rätt kompetens
              kan leda till både ekonomisk tillväxt och ökad efterfrågan på
              arbetskraft. När fler har ett arbete att gå till skapas mer resurser
              till den gemensamma välfärden.
            </seg>
            <seg xml:id="i-f48955e2e27dfc4f-0">
              Det finns också en demografisk utmaning. Den arbetsföra delen
              av befolkningen kommer att sjunka markant under de närmaste decennierna
              som en följd av en alltmer åldrande befolkning i Sverige och i
              övriga Europa. Det är ett allvarligt hot mot våra välfärdssystem.
              Vi måste därför fortsätta att utveckla en politik som kan hantera
              bristen på arbetskraft och göra Sverige attraktivt i den ökade
              globala konkurrensen om arbetskraft.
            </seg>
            <seg xml:id="i-1c24f62e7e72b619-0">
              Vi har redan ett system för arbetskraftsinvandring som utgår
              från de enskilda arbetsgivarnas behov av arbetskraft och kan svara
              mot behovet på både kort och lång sikt. Men om Sverige ska kunna
              konkurrera om arbetskraften krävs inte bara att systemet är snabbt
              och effektivt för de seriösa aktörerna. Det måste också vidtas
              åtgärder som motverkar att reglerna missbrukas och att människor
              utnyttjas på den svenska arbetsmarknaden. Människor ska vilja
              komma till Sverige för att arbeta, och de ska känna sig trygga
              med att komma hit.
            </seg>
            <seg xml:id="i-4882f1b34de1b749-0">
              Det är viktigt att arbetstillstånd beviljas på korrekta grunder
              och att skenanställningar och oseriösa arbetsgivare, så långt
              möjligt, identifieras innan ett tillstånd beviljas. Merparten
              av Migrationsverkets kontroller görs också när en ansökan kommit
              in, och då görs kontroller av både sökanden och arbetsgivaren.
              Migrationsverkets metoder och rutiner för detta utvecklas hela
              tiden. Men kraven på anställningsvillkoren är relevanta även efter
              det att tillståndet har beviljats och utlänningen befinner sig
              i Sverige. Därför är det också viktigt att beviljade arbetstillstånd
              följs upp.
            </seg>
            <seg xml:id="i-cc53d69bcf2b5631-0">
              Regeringen har nyligen, efter en överenskommelse med Miljöpartiet,
              beslutat att tillsätta en utredning som bland annat ska utreda
              frågan om ett effektivare informationsutbyte mellan Migrationsverket
              och Skatteverket, Försäkringskassan respektive Kronofogdemyndigheten.
            </seg>
            <seg xml:id="i-b053ff38f423b4b7-0">
              Herr talman! Det har redan vidtagits en rad åtgärder mot missbruk
              av reglerna. Dessa åtgärder har också gett goda resultat, men
              ingen reform är perfekt. Därför finns problem kvar som måste lösas.
              Det finns oseriösa arbetsgivare som är beredda att utnyttja både
              regler och människors utsatthet. Det är oacceptabelt. Regeringen
              föreslår därför kraftfulla åtgärder för att upptäcka och stoppa
              missbruk av reglerna för arbetskraftsinvandring. De åtgärder som
              föreslås motverkar missbruk, balanserar förhållandet mellan arbetsgivare
              och arbetstagare och ökar arbetstagarnas trygghet utan att försvåra
              för människor att komma till Sverige och arbeta.
            </seg>
            <seg xml:id="i-3d2e269345f5dce1-0">
              Regeringen bedömer i propositionen att det är rimligt att Migrationsverket
              får utföra kontroller även under löpande tillståndstid, så kallade
              efterkontroller. Verket kan då kontrollera om förutsättningarna
              för arbetstillståndet, till exempel kravet på kollektivavtalsenlig
              lön, fortfarande är uppfyllda och att arbetet har påbörjats i
              rimlig tid.
            </seg>
            <seg xml:id="i-b08cd44e4c4dc250-0">
              Som ett led i de utökade kontrollerna föreslås en skyldighet
              för arbetsgivare att på begäran lämna uppgifter om anställningsvillkoren
              till Migrationsverket. Uppgifterna ska lämnas på heder och samvete.
              En arbetsgivare som lämnar osanna uppgifter eller förtiger sanningen
              kan dömas till straff enligt bestämmelser i brottsbalken. En arbetsgivare
              som tror sig komma undan genom att låta bli att svara kan nog
              räkna med utökade kontroller.
            </seg>
            <seg xml:id="i-c57ab10d6ad3aa38-0">
              Om Migrationsverkets kontroller visar att reglerna missbrukas
              eller kringgås i ett enskilt fall är det viktigt att Migrationsverket
              får verktyg att ingripa. Det är inte rimligt att ett uppehållstillstånd
              som beviljats för arbete får fortsätta att gälla trots kännedom
              om att det inte bedrivs något arbete eller att anställningsvillkoren
              inte är i nivå med kollektivavtal. Därför föreslås kompletterande
              återkallelsebestämmelser.
            </seg>
            <seg xml:id="i-b72e73a4d09f2eef-0">
              Det är ofrånkomligen så att den första kännbara konsekvensen
              av att ett uppehållstillstånd återkallas på grund av brister är
              att utlänningen måste lämna landet. Därför bör arbetstagaren ges
              ett utökat skydd genom en längre omställningsperiod. Vi föreslår
              att en arbetskraftsinvandrare som säger upp sig eller blir uppsagd
              under Migrationsverkets utredning ska få en extra månad på sig,
              det vill säga totalt fyra månader, att söka ny anställning och
              nytt tillstånd. Mer tid att söka nytt arbete minskar arbetstagarens
              beroendeställning och sårbarhet. Regeringen bedömer också att
              arbetstagare bör ges ett utökad skydd genom utökade informationsinsatser.
            </seg>
            <seg xml:id="i-b9930a96f373a455-0">
              Herr talman! Jag och Fredrik Lundh Sammeli var på seminarium
              i Göteborg i fredags. Där fick vi höra från en stor arbetsgivare
              att deras verksamhet riskerar att flyttas till Tyskland om möjligheten
              till arbetskraftsinvandring slopas. Det är så det ser ut för enskilda
              företag. Men arbetskraftsinvandring är också viktigt för Sverige
              i stort. Den kommer också, inte minst med tanke på den demografiska
              utvecklingen jag nämnde tidigare, att bli ännu viktigare i framtiden.
              Därför är det oroande att stora delar av oppositionen är av en
              annan uppfattning.
            </seg>
            <seg xml:id="i-491afd20871620a0-0">
              Socialdemokraterna gör visserligen sitt yttersta för att lägga
              ut dimridåer. I partiets motion står exempelvis att läsa att de
              inte vill återinföra arbetsmarknadsprövning. Men längre ned i
              samma text skriver de: Press nedåt på löner och villkor ska stoppas
              genom att arbetskraftsinvandringen tar hänsyn till utvecklingen
              på arbetsmarknaden. Om det inte är arbetsmarknadsprövning de menar
              med den formuleringen undrar säkert fler än jag hur skrivningen
              annars ska tolkas.
            </seg>
            <seg xml:id="i-28cb5b7f24b046c2-0">
              Socialdemokraternas partiledare Stefan Löfven verkar i varje
              fall uppfatta formuleringen så. Han har varit mycket tydlig med
              att arbetsmarknadsprövningen ska återinföras. Den 4 december 2013
              fick han frågan om det ska ske arbetskraftsinvandring om parterna
              motsätter sig detta. Han svarade då: Nej, det tycker jag inte.
              Det var en bekräftelse av vad partiets valgeneral Jan Larsson
              sagt tidigare i Ekots lördagsintervju.
            </seg>
            <seg xml:id="i-b8b53b05576d368f-0">
              Nu senast i veckan som gick bekräftade Urban Ahlin, Socialdemokraternas
              talesperson i utrikesfrågor, i Sveriges Radio att en återinförd
              arbetsmarknadsprövning är Socialdemokraternas linje. Han sade:
              Jag tror att väljarna har noterat att vi socialdemokrater tycker
              att man ska se över om det inte finns möjlighet för någon av dem
              som redan finns i Sverige att få de jobben innan man går utanför
              Europas gränser. Jag tycker att han är tydlig. Har även Urban
              Ahlin missförstått vad Socialdemokraterna vill i den här frågan?
            </seg>
            <seg xml:id="i-ff616f7f5feac0d5-0">
              Herr talman! Den sammanlagda effekten av de åtgärder som regeringen
              tillsammans med Miljöpartiet nu föreslår kommer att göra det väsentligt
              svårare för oseriösa arbetsgivare att utnyttja utländska arbetstagare.
              Men dörren till arbetskraftsinvandring till Sverige håller vi
              öppen.
            </seg>
          </u>
          <note type="speaker" xml:id="i-14f17eddded527a8-0">
            Anf. 48 FREDRIK LUNDH SAMMELI (S) replik:
          </note>
          <u who="fredrik_lundh_sammeli_a3ba70" xml:id="i-ec740c16293850ea-4">
            <seg xml:id="i-665169fe20492ca7-0">
              Herr talman! Sverige ska vara ett öppet land dit människor kan
              komma och arbeta. Det ger människor nya livschanser, vilket jag
              lyfte fram i mitt anförande, och det bygger Sverige starkt. Men
              Sverige ska också vara ett land som har ett samhälle som står
              upp för den enskildas rätt och trygghet. I dag är inte det fallet.
            </seg>
            <seg xml:id="i-bcdb39dcb4b7ecd8-0">
              Jag har träffat några av skogsarbetarna från Kamerun. Jag har
              träffat hundratals bärplockare från Thailand. Jag utgår från att
              ministern har läst samma rapporter som jag från Hotell- och Restaurangfacket
              när de har varit ute på arbetsplatser och träffat och sökt upp
              arbetskraftsinvandrare. Det är ganska skrämmande läsning som pekar
              på en rad brister.
            </seg>
            <seg xml:id="i-f473d19eeb04a9e4-0">
              Problemen är inte att människor kommer hit. Vi ska vara ofantligt
              glada för att människor vill komma till Sverige och jobba. Problemen
              är de regler vi har som gör att människor som kommer till Sverige
              för att arbeta kan utnyttjas.
            </seg>
            <seg xml:id="i-9c824a58913d53e4-0">
              Ni lägger fram ett förslag med åtgärder mot missbruk som väldigt
              många pekar på är tandlöst. Migrationsverket självt som myndighet
              säger att efterhandskontrollerna kommer att vara väldigt svåra
              att göra effektivt. Min fråga till dig är: Varför ska vi inte
              ha ordning och reda på svensk arbetsmarknad? Varför ska oseriösa
              företag som inte betalar avtalsenliga löner ha en fördel och kunna
              utöva en osund konkurrens?
            </seg>
          </u>
          <note type="speaker" xml:id="i-f46139e0b0e1c1d1-0">
            Anf. 49 Statsrådet TOBIAS BILLSTRÖM (M) replik:
          </note>
          <u who="per_bill_00555d" xml:id="i-559c65aa0b624c34-2">
            <seg xml:id="i-448e7f73302e4479-0">
              Herr talman! Att det ska vara ordning och reda på den svenska
              arbetsmarknaden är självklart för mig, regeringen och för vårt
              samarbete med Miljöpartiet, och detta har varit utgångspunkten.
              Det är därför som vi nu lägger fram ett program med ett antal
              olika åtgärder som bygger på fyra delar.
            </seg>
            <seg xml:id="i-2c072316cba5089c-0">
              Det bygger på att vi förstärker efterkontrollsinstrumentet och
              ser till att man får möjligheten att genomföra efterkontroller
              som kommer att göra det svårare för den som vill kringgå regelverket
              att göra detta.
            </seg>
            <seg xml:id="i-6b765a4cefc92062-0">
              Det bygger på att vi inför en sanktionsbestämmelse som ytterst
              har sin grund i brottsbalken. Det innebär att vi kan straffa den
              som försöker att kringgå regelverket med såväl böter som fängelse
              om uppgifterna som man lämnar inte är sanna.
            </seg>
            <seg xml:id="i-904c8dadb59d3e49-0">
              Det bygger vidare ut systemet. Det är intressant att Fredrik
              Lundh Sammeli går tillbaka och tittar på bärplockarna. Det är
              just genom att undersöka hur det ser ut med seriositeten bland
              arbetsgivare som vill ta hit människor som man kan angripa den
              som försöker att kringgå regelverket. Därför har vi nu startat
              en utredning som kommer att se till att register hos de relevanta
              myndigheterna – Migrationsverket, Försäkringskassan, Skatteverket
              och Kronofogdemyndigheten – kommer att kunna jämföras mot Migrationsverkets
              information.
            </seg>
            <seg xml:id="i-7d30bd594d5c61d3-0">
              Slutligen tar vi ett fast grepp om frågan om återkallelse och
              möjligheten att ta tillbaka tillstånd som har givits om uppgifterna
              inte är korrekta.
            </seg>
            <seg xml:id="i-9c5e31c7035d390f-0">
              Det är inte vart och ett av dessa förslag som är det viktiga.
              Det är den samlade inverkan som det kommer att ha som är det betydelsefulla.
              Jag är mycket nöjd med förslaget. Det tar fasta på väldigt många
              av de synpunkter och den kritik som har kommit på senare år. Det
              är ett uttryck för regeringens vilja att gå dem till mötes som
              vill ha ett bra välfungerande regelverk för arbetskraftsinvandring
              utan att stänga dörren gentemot öppenheten.
            </seg>
            <seg xml:id="i-e765a5f27d61358c-0">
              Där skiljer sig Fredrik Lundh Sammelis och min verklighetsbild
              och våra respektive åtgärdsprogram för att komma till rätta med
              detta. Vi har inga planer på att återinföra en arbetsmarknadsprövning
              bakvägen, trots att ni inte väljer att kalla det för detta längre.
            </seg>
          </u>
          <note type="speaker" xml:id="i-6c8807f501c529d9-0">
            Anf. 50 FREDRIK LUNDH SAMMELI (S) replik:
          </note>
          <u who="fredrik_lundh_sammeli_a3ba70" xml:id="i-ec740c16293850ea-5">
            <seg xml:id="i-06d1526c8f7e14ec-0">
              Herr talman! Om jag var migrationsminister och hade förstått
              den verklighet som många arbetskraftsinvandrare hamnar i, om jag
              gick till riksdagen med ett lagförslag för att hitta balansen
              och hade centralorganisationer som pekar på att det inte kommer
              att lösa problemet, om jag hade en egen myndighet som pekar på
              att de förslag jag lägger fram främst kommer att drabba arbetstagaren,
              skulle inte jag som migrationsminister vara speciellt nöjd.
            </seg>
            <seg xml:id="i-cbe5ac471f1c5fa9-0">
              Vi har varit tydliga med att vi inte vill gå tillbaka till arbetsmarknadsprövning.
              Vi är tydliga med att arbetskraftsinvandringen är en viktig del
              av svensk arbetsmarknad nu och i framtiden. Man kan lätt få bilden
              av att det är med reformen som arbetskraftsinvandringen har kommit
              till Sverige. Med reformen kan man främst se en utökning på LO:s
              område. Det är där den stora delen har tillkommit, och det är
              också där det stora missbruket sker.
            </seg>
            <seg xml:id="i-b66105a5a92029be-0">
              Det räcker inte att som ministern och övriga borgerliga debattörer
              säga att vi ska vara positiva till arbetskraftsvinvandring. Det
              handlar också om att vara beredd att ta ansvar. Varför levererar
              ni lagförslag som så många remissinstanser pekar på inte är tillräckliga?
              Rikspolisstyrelsen säger exempelvis att sanktionerna inte är nog
              avskräckande.
            </seg>
            <seg xml:id="i-1d51c1736cd75f81-0">
              Varför levererar ni en lagstiftning som har sitt största fokus
              på att göra något i efterhand när vi tillsammans skulle kunna
              säkerställa att rättsligt bindande anställningserbjudande skulle
              vara det första steget för att ha en väl fungerande arbetskraftinvandring
              i detta land?
            </seg>
          </u>
          <note type="speaker" xml:id="i-b3870eb996000b20-0">
            Anf. 51 Statsrådet TOBIAS BILLSTRÖM (M) replik:
          </note>
          <u who="per_bill_00555d" xml:id="i-559c65aa0b624c34-3">
            <seg xml:id="i-e2e5edfc8e8eb339-0">
              Herr talman! Om man har en partiledare som heter Stefan Löfven,
              vilket jag glädjande nog inte har, och som säger att arbetskraftsinvandring
              inte ska ske om parterna motsätter sig detta har man mycket tydligt
              talat om vad det är man vill genomföra. Man vill ha tillbaka arbetsmarknadsprövningen,
              men man vill inte kalla den för det. Det är tydligt i vilken riktning
              Socialdemokraterna är på väg.
            </seg>
            <seg xml:id="i-2d5cf9ff15e00ec8-0">
              Var säker på att vi valrörelsen igenom ska tala mer om den här
              frågan, Fredrik Lundh Sammeli! Vi ska tala mer om vad som egentligen
              gömmer sig bakom de vackra orden om öppenhet. Det ska vi göra
              i den här frågan tillsammans med Miljöpartiet. Det kan vara värt
              att fundera över när vi talar om regeringsunderlag och annat.
            </seg>
            <seg xml:id="i-4ccb2abe3dea537f-0">
              Sedan finns det en annan viktig iakttagelse som Fredrik Lundh
              Sammeli tar upp. Den handlar just om de bindande anställningsavtalen.
              I Sverige förfogar arbetstagare och arbetsgivare över sitt eget
              avtal. Det är möjligt att när som helst omförhandla anställningsvillkoren
              inom ramen för den svenska arbetsmarknadsmodellen, som vi ju alla
              värnar. Jag måste ställa mig mycket frågande till på vilket sätt
              ett anställningsavtal, till skillnad från ett erbjudande i ett
              ärende om arbetstillstånd, skulle skydda arbetstagare från oseriösa
              arbetsgivare. Om du med detta menar att en tredjelandsmedborgare
              som kommer till Sverige för att arbeta ska ingå anställningsavtal
              som är bindande i bemärkelsen att man inte ska kunna omförhandla
              dem måste man fråga sig om det är rätt väg. Det skulle innebära
              en mycket stor förändring av den svenska modellen.
            </seg>
            <seg xml:id="i-6db84d0508233f1b-0">
              Jag anser att man måste motverka oseriösa arbetsgivares missbruk
              av regelverket genom andra åtgärder som inte är så ingripande
              när det gäller den avtalsfrihet som finns på svensk arbetsmarknad.
              Jag och Miljöpartiet tycker nämligen att det är viktigt med en
              ordning där det även för arbetstagare från länder utanför EU ska
              vara möjligt att omförhandla sina anställningsvillkor under förutsättning
              att parterna är överens om detta och att det är förenligt med
              lagar och gällande kollektivavtal. Det är mitt besked.
            </seg>
          </u>
          <note type="speaker" xml:id="i-07365cb588f6ad52-0">
            Anf. 52 CHRISTINA HÖJ LARSEN (V) replik:
          </note>
          <u who="christina_hoj_larsen_ac4135" xml:id="i-73dd58b0f61a431b-4">
            <seg xml:id="i-9ae305cd4fdb98ce-0">
              Herr talman! För oss är det fullständigt oväsentligt var människor
              kommer ifrån. Det enda väsentliga är som sagt att alla som befinner
              sig på svensk arbetsmarknad har likvärdiga villkor – lika lön.
              Kritiken mot den lagstiftning som skapar dessa slavliknande förhållanden
              på arbetsmarknaden är inte en kritik mot arbetskraftsinvandringen
              i sig utan en fråga om villkor – om lika villkor.
            </seg>
            <seg xml:id="i-ee1bd2094df05389-0">
              Den borgerliga regeringen talar ofta om den svenska modellen.
              Man undrar lite grann vad den egentligen innebär. I det här fallet
              är det en fråga om maktobalans – en obalans där arbetsgivaren
              har den fullständiga makten medan arbetstagaren inte har någon
              makt över huvud taget. Arbetstagaren har absolut ingen makt när
              det gäller att säga ifrån när det handlar om de arbetsförhållanden
              som råder, en lön som inte var som den utlovades eller en arbetsmiljö
              som kan vara farlig eller vidrig. Det är en maktobalans som skulle
              kunna lösas genom bindande arbetserbjudanden.
            </seg>
            <seg xml:id="i-8dfd3c8dce49b4ec-0">
              Vi hör här från borgerlighetens sida att det på något sätt skulle
              vara orättvist om man skärpte kraven. Samtidigt har man inte haft
              några som helst problem att hitta på regler för att jaga sjuka
              och arbetslösa medan arbetsgivare som bedriver rovdrift på arbetare
              lämnas i fred. Det är hyckleri.
            </seg>
            <seg xml:id="i-ff4b8fc804aba915-0">
              Min fråga är precis den som Fredrik Lundh Sammeli ställde: Varför
              motsätter sig den borgerliga regeringen ett bindande arbetserbjudande
              som faktiskt skulle kunna jämna ut maktobalansen mellan arbetstagare
              och arbetsgivare?
            </seg>
          </u>
          <note type="speaker" xml:id="i-231af79cd9732203-0">
            Anf. 53 Statsrådet TOBIAS BILLSTRÖM (M) replik:
          </note>
          <u who="per_bill_00555d" xml:id="i-559c65aa0b624c34-4">
            <seg xml:id="i-b020a0f446244c0d-0">
              Herr talman! Jag tyckte att jag var tydlig i min replik till
              Fredrik Lundh Sammeli, men jag kan repetera det: Det beror på
              att det inte innebär någon förändring. Det är inte så som Christina
              Höj Larsen försöker göra gällande, att ett bindande avtal får
              den effekt som du hoppas. Det är inte alls på det viset. Det bindande
              avtalet kommer bara att leda till en enda sak, nämligen att den
              som kommer från ett annat land blir annorlunda behandlad än den
              som redan finns på den svenska arbetsmarknaden – alltså det som
              du precis nu sade att Vänsterpartiet anser att man inte skulle
              göra. Det spelar ingen roll för oss var någonstans människor kommer
              ifrån, sade du.
            </seg>
            <seg xml:id="i-566ca7fc25ddc85c-0">
              Men nu vill ni införa en sådan här princip, där man delar upp
              människor och säger att en grupp har rätt att omförhandla sina
              avtal och en annan grupp inte har det. En grupp ska ha bindande
              avtal, och en annan ska inte ha det. Då gör man skillnad på människor,
              Christina Höj Larsen. Det tänker inte jag och den regering som
              jag ingår i göra.
            </seg>
            <seg xml:id="i-76a413775a86decd-0">
              Sedan talar du inte om det på det här viset. Du säger aldrig
              offentligt att det är detta det leder till. Det är också en form
              av hyckleri, om man nu ska använda den typ av hårda ord mot varandra
              i debatten som du gör. Men det kanske är nödvändigt i det här
              fallet för att klargöra skillnaderna.
            </seg>
          </u>
          <note type="speaker" xml:id="i-78d3bd0d85f636db-0">
            Anf. 54 CHRISTINA HÖJ LARSEN (V) replik:
          </note>
          <u who="christina_hoj_larsen_ac4135" xml:id="i-73dd58b0f61a431b-5">
            <seg xml:id="i-42dc9fd812c202aa-0">
              Herr talman! I borgerlighetens version av den svenska modellen
              har endast arbetsgivaren makt. Han har makten att använda arbetaren
              som slit-och-släng-vara genom osäkra anställningar. Han har makten
              att utnyttja utländsk arbetskraft under slavliknande förhållanden.
              Det är den svenska modellen i borgerlig tappning.
            </seg>
            <seg xml:id="i-1209ea4d2c39fa16-0">
              Jag förväntar mig inte direkt att borgerligheten ska ha stora
              insikter i fackligt arbete eller arbetsmarknadens villkor. Men
              det är faktiskt inte sant att detta skulle göra att man inte kan
              omförhandla ett avtal. Det är alltid fullt möjligt att förhandla
              fram högre löner eller bättre arbetsvillkor. Men detta skulle
              ligga som en grund, en garanti och en förutsättning, och det skulle
              ge facken möjlighet att med kraft sätta in åtgärder mot de arbetsgivare
              som är oseriösa.
            </seg>
            <seg xml:id="i-ae1954f27f2faf5c-0">
              Det är helt uppenbart att den borgerliga regeringen inte är intresserad
              av att utjämna denna maktobalans. Den tänker i stället tillåta
              att den fortsätter. Till följd av detta kommer ännu fler arbetare
              att utnyttjas. Det är orimligt.
            </seg>
          </u>
          <note type="speaker" xml:id="i-24a824001806f738-0">
            Anf. 55 Statsrådet TOBIAS BILLSTRÖM (M) replik:
          </note>
          <u who="per_bill_00555d" xml:id="i-559c65aa0b624c34-5">
            <seg xml:id="i-6899ad1e742b47a9-0">
              Herr talman! Påståendet att man inte har samma rättigheter är
              naturligtvis befängt. Alla människor har precis samma rättigheter.
              Alla arbetskraftsinvandrare har exakt samma rättigheter enligt
              lag och förordning som alla andra som befinner sig på svensk arbetsmarknad.
              Om man befinner sig i Sverige med arbetstillstånd har man alla
              de rättigheter som tillkommer människor i övrigt. Detta är inget
              gästarbetarsystem, utan den som kommer har tillgång till välfärden.
              Han eller hon har dessutom möjlighet att få permanent uppehållstillstånd
              efter fyra år.
            </seg>
            <seg xml:id="i-2d378877519eba79-0">
              Det kanske är detta vi egentligen borde tala om – hur fantastiskt
              mycket annorlunda det svenska systemet för arbetskraftsinvandring
              är jämfört med många andra motsvarande system runt om i världen
              och vilka rättigheter man lägger i händerna på den som kommer
              hit och hur bra detta är.
            </seg>
            <seg xml:id="i-a746393c2f83f0f8-0">
              Avslutningsvis skulle jag bara vilja säga att jag tror att det
              är viktigt och bra att vi har den här diskussionen här i kammaren
              i dag och att vi klargör alternativen. Men det är klart: På en
              punkt har Christina Höj Larsen inte klargjort sitt partis inställning
              i frågan. Det handlar naturligtvis om huruvida man vill ha tillbaka
              arbetsmarknadsprövning. Tycker man att det är rimligt att arbetstagarparten
              ska ha ett avgörande inflytande och kunna säga nej? Nu har inte
              Christina Höj Larsen några fler repliker kvar, så hon kan inte
              svara på detta. Jag tycker inte att jag får något klargörande
              på denna punkt, men om ni fortfarande står kvar och har denna
              uppfattning tycker jag också att det är hyckleri. Om man har en
              möjlighet att säga nej till människor som har fått jobb och hade
              kunnat komma hit och arbeta och om man använder sig av detta,
              i synnerhet när man ser att människor får en lön som är kollektivavtalsrimlig
              men där det kanske skiljer någon liten krona hit eller dit, tycker
              jag att man tveklöst är inne på ett mycket, mycket farligt resonemang.
              Då handlar det om att göra skillnad på människor. Jag tycker att
              Christina Höj Larsen och Vänsterpartiet ska passa sig för det.
            </seg>
          </u>
          <note type="speaker" xml:id="i-fdb8145b97fa7113-0">
            Anf. 56 EVA-LENA JANSSON (S):
          </note>
          <u who="eva-lena_jansson_c25f33" xml:id="i-f00d6b9f158f1913-0">
            <seg xml:id="i-048f8ad5d1c2c116-0">
              Herr talman! I denna debatt kommer det både lögner och en massa
              missförstånd. Jag ska försöka reda ut några av de här sakerna.
            </seg>
            <seg xml:id="i-a08a51ece68d5371-0">
              Jag ska påminna om ett gammalt löfte som vi inom arbetarrörelsen
              känner till. Det låter ungefär så här: Vi lovar och försäkrar
              varandra att aldrig någonsin under några omständigheter jobba
              till en lägre lön än den vi har kommit överens om. Vi lovar varandra
              detta i insikten om att om vi håller detta löfte måste arbetsgivaren
              också betala de löner som vi kräver.
            </seg>
            <seg xml:id="i-02a0ce2274b05106-0">
              I dag talar vi om kollektivavtal. Det är precis vad detta ger
              uttryck för: Ingen ska behöva sälja sitt jobb till lägre lön än
              den man har kommit överens om. Man kan få intrycket av att det
              bara är Socialdemokraterna och Vänsterpartiet som har riktat kritik
              mot regeringen med anledning av det förslag som nu ligger på bordet
              och som regeringen är överens med Miljöpartiet om, men så är inte
              fallet.
            </seg>
            <seg xml:id="i-57f0d8cf072e1e78-0">
              TCO, en tjänstemannaorganisation, har riktat ganska stark kritik,
              och jag tänkte passa på att läsa upp vad TCO säger:
            </seg>
            <seg xml:id="i-ebf3b34ad39ecd95-0">
              Det förslag som nu överlämnats förstärker snarare än löser dessa
              problem. Risken för att fusk upptäcks ökar förvisso, men då upptäckt
              fusk bara drabbar den som utsatts för det – arbetstagaren – gör
              förslaget snarare situationen värre än bättre.
            </seg>
            <seg xml:id="i-624cb6e141f00c1d-0">
              Trots att reglerna för arbetskraftsinvandring kräver att alla
              som kommer hit och arbetar ska likabehandlas och ha löner och
              arbetsvillkor som är lika bra som alla andra i yrket och branschen,
              kommer det även fortsättningsvis att vara möjligt för arbetsgivare
              att utan risk utnyttja migrerande arbetstagare genom att betala
              låga löner och kräva långa arbetsdagar.
            </seg>
            <seg xml:id="i-15d1b6e1903d4bec-0">
              En anställd på bemanningsföretaget ICDS, verksam i anläggningssektorn,
              berättade att när han hade träffat svenska arbetare förstod han
              att de jobbade bara 40 timmar, inte 65 timmar, som han behövde
              göra. Och de svenska arbetarna tjänade mycket mer än han.
            </seg>
            <seg xml:id="i-c5a4245e1342ae4a-0">
              Om det nu ska kunna bedrivas en effektiv kontroll av att arbetstagare
              inte utnyttjas krävs det faktiskt fler åtgärder. Vi anser, precis
              som vi har upprepat tidigare, att avtalsförslag som ligger till
              grund för att arbetstillstånd ska beviljas ska vara rättsligt
              bindande.
            </seg>
            <seg xml:id="i-e71afc0c2bacec0b-0">
              Då är min fråga: Varför är Moderaterna, Folkpartiet, Centern,
              Kristdemokraterna och Miljöpartiet mot det? Precis som Christina
              Höj Larsen redovisade kan man alltid förhandla om avtalen så att
              de blir bättre, men genom bindande avtal kan de inte bli sämre.
              Varför är ni emot det? Varför är ni mot att stärka arbetstagarna?
            </seg>
            <seg xml:id="i-3502dc0f9d9ab68a-0">
              Kontrollen av arbetsgivarna: Den som har skatteskulder eller
              tidigare missbrukat systemet borde inte kunna få tillstånd. Varför
              är ni emot en förhandskontroll av dessa arbetsgivare? Efterhandskontroll
              är lite som att slänga in jäst i degen efter att degen redan är
              satt. Varför inte göra den här kontrollen redan från början?
            </seg>
            <seg xml:id="i-31ebdb134908809f-0">
              Utländska företag som är verksamma i Sverige bör också vara registrerade
              här. Hur ska man kunna teckna kollektivavtal om det inte finns
              någon företrädare för företagen här i Sverige? Det hänger ihop
              med att ha ordning och reda på svensk arbetsmarknad.
            </seg>
            <seg xml:id="i-26f7691f065529bb-0">
              Det är precis som TCO skriver: Den sanktion som föreslås är nämligen
              tandlös. TCO redovisar ju, precis som Advokatsamfundet, att bestämmelserna
              om osann eller vårdslös försäkran bara gäller om uppgifter faktiskt
              lämnas. Sanktionen kan alltså kringgås genom att arbetsgivaren
              helt enkelt inte svarar.
            </seg>
            <seg xml:id="i-0eb71ac6a2f4e614-0">
              Vad har man då åstadkommit? Vad är det man har pratat om här?
            </seg>
            <seg xml:id="i-8fdabdba184eb81f-0">
              Jag tycker att det är viktigt att hålla ordning och reda på när
              saker och ting sker. Om en arbetsgivare skriver ett anställningsavtal
              och man från Migrationsverket sedan vänder sig till den fackliga
              organisationen vet vi redan i dag att många av de fackliga organisationerna
              tycker att det är mer eller mindre lönlöst att svara. Man vet
              att många arbetsgivare bara skriver en siffra på papperet som
              sedan inte gäller i verkligheten.
            </seg>
            <seg xml:id="i-54da12fade0aa18f-0">
              Men en del fackförbund har bestämt sig för att de ska svara på
              allting, och då redovisar de i svaret om personen i fråga får
              kollektivavtalsenlig lön eller inte. Sedan är det Migrationsverket
              som fattar beslut utifrån den borgerliga regeringens och Miljöpartiets
              förslag om denna lagstiftning, som sedan fattar beslut utifrån
              den lagstiftningen. Det är inte den fackliga organisationen som
              utvisar eller avvisar en person – det är ert regelverk som åstadkommer
              den situationen.
            </seg>
            <seg xml:id="i-f429c06826f0e1ec-0">
              När man anklagar fackliga organisationer som försöker försvara
              kollektivavtal och säkerställa att löntagare inte ställs mot löntagare
              för rasism och protektionism är det en djupt ohederlig debatt
              som förs från den borgerliga sidan. Jag tycker att man borde kunna
              hålla reda på saker och ting, vad den fackliga organisationen
              ska göra och inte göra.
            </seg>
            <seg xml:id="i-895396dd77c27729-0">
              Att påstå att Byggnads är rasister och vill ha stängda gränser
              är helt felaktigt. Byggnads jobbar både i Sverige och i världen
              för att byggnadsarbetarna ska ha rimliga villkor och protesterar
              såväl här i Sverige som i andra länder när så inte sker. Man står
              upp för allas lika värde. Man säger välkommen till Sverige, men
              i Sverige ska man jobba under svenska kollektivavtal. Varför ska
              en byggnadsarbetare från Slovakien vara mindre värd än en kollega
              från Svenljunga? Det är helt orimligt.
            </seg>
            <seg xml:id="i-73eb3827809d8d15-0">
              Till sist, herr talman, tycker jag att det är viktigt att säga
              i detta slutanförande att människor som kommer till Sverige ska
              kunna arbeta här på rimliga villkor och lika villkor, och de måste
              få medlen för att kunna säkerställa att de inte utnyttjas. Vi
              har sett alldeles för många personer som utnyttjas i Sverige i
              dag. Jag tycker att det är märkligt att inte någon av de borgerliga
              företrädarna ens en gång nämner personer som utnyttjas och inte
              ser det faktum att företag i dag utnyttjar människor.
            </seg>
            <seg xml:id="i-60c3a0def2e57738-0">
              Som det står i betänkandet, herr talman: Vi är överens om att
              oseriösa företagare inte ska kunna utnyttja billig arbetskraft.
              Det är vi överens om. Men är vi överens om att seriösa företag
              inte heller ska kunna utnyttja billig arbetskraft? Jag tror inte
              det. Vi har nyss hört att man ska kunna jobba på olika villkor
              beroende på vilket land man kommer från. Är det inte det ni har
              stått här i talarstolen och sagt? Det gör inte så mycket om man
              inte har samma lön, bara man har bättre villkor än i sitt hemland
              – då är man välkommen hit. Då åstadkommer ni någonting helt annat
              än det ni har sagt.
            </seg>
            <seg xml:id="i-6809d8d700a85b71-0">
              Herr talman! Det är mycket ord men väldigt lite verkstad från
              regeringen i den här frågan.
            </seg>
          </u>
          <note xml:id="i-50fec6a2c91fd4a8-2">
            Överläggningen var härmed avslutad.
          </note>
          <note xml:id="i-26847fbd6e51fdf1-0">
            8 § Uppehållstillstånd för vissa vårdnadshavare som sammanbor
            med barn i Sverige
          </note>
          <note type="speaker" xml:id="i-1b427063ce2d341f-0">
            Anf. 57 DAVID LÅNG (SD):
          </note>
          <u who="david_lang_c2b3c8" next="cont" xml:id="i-d3e89c11df484437-2"/>
          <note xml:id="i-b7d89c3cb2098e9f-0">
            Herr talman! Vi är nu inne på betänkande 22 och regeringens proposition
            Enklare regler om uppehållstillstånd för vissa vårdnadshavare
            som sammanbor med barn i Sverige .
          </note>
          <u who="david_lang_c2b3c8" prev="cont" xml:id="i-bd3d2a9cac4dd050-2">
            <seg xml:id="i-b51968ae5a5718cc-0">
              Jag vill börja med att yrka bifall till reservationen.
            </seg>
            <seg xml:id="i-648c0382d35da408-0">
              Enligt regeringen syftar denna proposition till att införa en
              särskild bestämmelse i utlänningslagen om att uppehållstillstånd
              ska ges för en utlänning som är förälder till, och vårdnadshavare
              för, samt sammanbor med ett barn som är bosatt i Sverige.
            </seg>
            <seg xml:id="i-bcb488651c28e975-0">
              Den problematik som regeringen lyfter fram är då en utlänning
              som kommer till Sverige av flyktingskäl får sin ansökan avslagen
              och under väntetiden har skaffat barn med en härboende invånare.
            </seg>
            <seg xml:id="i-8c52640d3e63ad00-0">
              Jag tycker att regeringen är lite ute på djupt vatten här. Det
              finns i dag redan möjlighet att vid ett avslag om uppehållstillstånd
              som flykting få sitt ärende omprövat genom att återvända till
              sitt hemland och göra en ny ansökan som anhöriginvandrare. Men
              att öppna upp för denna form av incitament till att bilda familj
              för att få stanna i Sverige är oförsiktigt, ogenomtänkt och knappast
              heller i barnets främsta intresse.
            </seg>
            <seg xml:id="i-f422bf1969e9b41a-0">
              Självklart ska familjer få möjlighet att återförenas, och det
              ska de kunna göra även med en sverigedemokratisk politik. Lika
              självklart finns det människor som träffas och bildar ett seriöst
              förhållande, oavsett om en individ inväntar besked om uppehållstillstånd
              eller inte. Enligt detta förslag belönar vi asylsökande som passar
              på att skaffa barn medan de väntar.
            </seg>
            <seg xml:id="i-82d10088a890238b-0">
              Vidare föreslås att Migrationsverket ska utfärda främlingspass
              till utlänningar som i dag inte har någon sådan handling eller
              har möjlighet att skaffa det.
            </seg>
            <seg xml:id="i-847512162a68c7e4-0">
              Detta är möjligt redan i dag. Enligt Migrationsverket kan den
              som inte har ett hemlandspass och helt saknar möjlighet att få
              tag på ett i vissa fall få ett främlingspass. Dock är det inte
              tillräckliga skäl att det är besvärligt, tar lång tid eller dyrt
              att skaffa ett hemlandspass.
            </seg>
            <seg xml:id="i-e1f37e016f8fc51f-0">
              Om man vistas i Sverige av skyddsskäl beviljar Migrationsverket
              i princip alltid främlingspass. Det finns därför inget skäl att
              formulera en generell regel i lagtext, eftersom dagens bestämmelser
              täcker syftet med regeringens förslag på den punkten. Det är bättre
              att den ansvariga myndigheten kan göra egna bedömningar i varje
              enskilt fall än att en statisk och ganska trubbig regel införs
              i lagtexten.
            </seg>
            <seg xml:id="i-dff1a38bfc45acc1-0">
              Det är också värt att notera att det enda undantag som preciseras
              i förslaget till lagtext är att om utlänningen utgör en fara för
              nationell säkerhet eller den allmänna ordningen ska inte ett främlingspass
              utfärdas.
            </seg>
            <seg xml:id="i-ce25e7bb47777769-0">
              Vidare kan man enligt dagens regelverk inte överklaga ett avslag
              på ansökan om främlingspass. Detta vill regeringen ändra så att
              en överklagan kan ske till en migrationsdomstol.
            </seg>
            <seg xml:id="i-b9c63f5bfd50459c-0">
              Ett främlingspass innebär ett identitetsintyg som ersätter utlänningens
              riktiga pass. Ett främlingspass ska vara en extra resurs för individer
              som verkligen behöver det, och dagens regelverk är redan så pass
              liberalt att de avslag som Migrationsverket gör borde vara av
              uppenbara skäl. Därför finns det ingen anledning att möjliggöra
              en överklagan.
            </seg>
            <seg xml:id="i-d7677911c93fd567-0">
              En sådan här möjlighet skulle sannolikt leda till ännu mer administration
              i ett redan ansträngt migrationssystem.
            </seg>
            <seg xml:id="i-8cce4108f2401638-0">
              Jag har alltså valt att yrka avslag på propositionen och bifall
              till min reservation.
            </seg>
          </u>
          <note type="speaker" xml:id="i-5c75eb1cc54c4905-0">
            Anf. 58 EVA LOHMAN (M):
          </note>
          <u who="eva_lohman_df68f3" next="cont" xml:id="i-3198ff076f75642b-0"/>
          <note xml:id="i-7d8907e782433636-0">
            Herr talman! Jag yrkar inledningsvis bifall till socialförsäkringsutskottets
            förslag i betänkande 22 och avslag på motionen.
          </note>
          <u who="eva_lohman_df68f3" prev="cont" xml:id="i-469b21bca0ea3038-0">
            <seg xml:id="i-a0cf78b1f42d23c7-0">
              Nu blir det lättare att få uppehållstillstånd för föräldrar som
              har barn som de bor tillsammans med och är vårdnadshavare för
              och som är bosatta i Sverige. Det är bra.
            </seg>
            <seg xml:id="i-728ac1c3c91d0af7-0">
              Enligt utlänningslagen, som den ser ut i dag, ska en utlänning
              som har barn i Sverige och som bor med barnet söka uppehållstillstånd
              utanför Sverige om han eller hon saknar det. Nu blir det betydligt
              lättare.
            </seg>
            <seg xml:id="i-ea2bbf3b0081045e-0">
              Det innebär att den förälder som söker uppehållstillstånd kan
              göra det från Sverige. Föräldern behöver inte skiljas från sitt
              barn, och barnet behöver inte skiljas från sin förälder.
            </seg>
            <seg xml:id="i-acf309f16c17bc51-0">
              Det blir slut på uppslitande separationer för familjer där en
              har rätt att bo i Sverige eller är svensk medborgare. Familjeseparationer
              där barn är inblandade ska undvikas så mycket som möjligt. Barn
              har rätt till båda sina föräldrar, och en påtvingad separation
              kan innebära förödande konsekvenser för ett barn.
            </seg>
            <seg xml:id="i-92827e5e6ae647d3-0">
              Dessutom ska man inte glömma att det är båda föräldrarna som
              är ansvariga för barnets fostran och uppväxt.
            </seg>
            <seg xml:id="i-78d6ce9a9595ae6b-0">
              Det är i första hand principen om barnets bästa som varit vägledande,
              men också att underlätta människors ökade rörlighet till och från
              Sverige. Det här är en välkommen förändring.
            </seg>
            <seg xml:id="i-e2b08106385a1524-0">
              Den som kommer till Sverige ska ha giltiga och godkända id-handlingar.
              Om så inte är fallet återstår dna-analys. Också här är det barnets
              bästa som har varit vägledande. Det handlar om att skydda barn
              från att sammanföras med personer som inte är dess förälder. Så
              det är en efterlängtad förändring.
            </seg>
            <seg xml:id="i-451b23c5bc73f915-0">
              Det händer att asylsökande personer under prövningstiden i Sverige
              möter kärleken och bildar familj. Dessa personer behöver inte
              längre lämna Sverige för att söka uppehållstillstånd utan de kan
              göra det i Sverige.
            </seg>
            <seg xml:id="i-3a113c209b46ce0a-0">
              Det gäller inte enbart asylsökande som fått barn här utan det
              kan också gälla andra familjer. Jag har bekanta vilkas dotter
              bodde i USA ett antal år. Hon återvände till Sverige med man och
              två barn. Tyvärr slutade äktenskapet ganska snabbt i skilsmässa.
              Mannen hade uppenbara svårigheter att få permanent uppehållstillstånd
              i Sverige. Han åkte till USA och kom så småningom tillbaka till
              Sverige. Det här hände för några år sedan, men detta kommer alltså
              inte att upprepas längre.
            </seg>
            <seg xml:id="i-04e1cc9284fdad91-0">
              Det är vanligt i dag att människor bor växelvis i varandras hemländer.
            </seg>
            <seg xml:id="i-144a735eca7b6811-0">
              Det som är viktigt är att man alltid har barnens bästa för ögonen.
            </seg>
            <seg xml:id="i-817c3e925e456933-0">
              Om en sökande saknar pass när han eller hon ansöker om uppehållstillstånd
              kan det också vara ett hinder för återförening i Sverige. Därför
              föreslår också regeringen att Migrationsverkets beslut om avslag
              på ansökan om främlingspass i samband med ansökan om uppehållstillstånd
              ska kunna överklagas, och det är en bra förändring.
            </seg>
            <seg xml:id="i-abca930b8bc4e827-0">
              Sammantaget är detta positiva och efterlängtade förändringar
              som har barnets bästa som huvudprincip och att det är barnets
              rätt till en god och nära kontakt med sina föräldrar som är det
              viktiga.
            </seg>
          </u>
          <note xml:id="i-e43ef1c3071418f7-0">
            Betänkandet innebär att en ny, särskild grund för uppehållstillstånd
            införs i utlänningslagen.
          </note>
          <note type="speaker" xml:id="i-d8cb0cc126496cff-0">
            Anf. 59 MARIA FERM (MP):
          </note>
          <u who="maria_ferm_5a996c" xml:id="i-47daaaa823086c7e-4">
            <seg xml:id="i-7c84fb7929abbb9d-0">
              Herr talman! Ett barn ska ha rätt till sina föräldrar, och all
              svensk lagstiftning som berör barn ska alltid bygga på principen
              om barnets bästa. Ett viktigt steg i att stärka barns rättigheter
              och undvika familjesplittring är det som vi i dag debatterar.
              Vi har som en del i det migrationspolitiska samarbetet kommit
              överens om en särskild bestämmelse i utlänningslagen om uppehållstillstånd
              för en person som är förälder till och vårdnadshavare för samt
              bor tillsammans med ett barn som är bosatt i Sverige.
            </seg>
            <seg xml:id="i-da0be734c2b9d042-0">
              Tyvärr har vi gång på gång sett exempel på föräldrar som tvingats
              återvända till ursprungslandet för att ansöka om uppehållstillstånd
              på grund av anknytning till sina barn som de bott med i Sverige.
              Det är dyrt, farligt och tidskrävande, och det har inneburit att
              familjer har splittras under denna tid. I vissa fall kan det såklart
              också innebära livsfara.
            </seg>
            <seg xml:id="i-74c1d8c3bfe0ff1f-0">
              Bestämmelsen om uppehållstillstånd på grund av anknytning ändras
              nu så att uppehållstillstånd får ges till en person som är förälder
              till och vårdnadshavare för samt sammanbor med ett barn som är
              bosatt i Sverige. Bestämmelserna om dna-analys kommer också att
              förändras så att även dessa vårdnadshavare och barn ska ges tillfälle
              att få en dna-analys utförd när det gäller det biologiska släktskapet.
            </seg>
            <seg xml:id="i-675120219b2d2959-0">
              Enligt rådande lagstiftning kan huvudregeln om att uppehållstillstånd
              ska vara ordnat före inresan till Sverige frångås om personen
              har så kallad stark anknytning till någon som är bosatt i Sverige
              och att det skäligen inte kan krävas att personen reser till ett
              annat land för att lämna in ansökan därifrån. Vi har ju sett exempel
              på föräldrar som har varit tvungna att återvända till sina ursprungsländer
              för att anknytningen till deras egna barn inte har ansetts tillräckligt
              stark.
            </seg>
            <seg xml:id="i-f9e9a99943dd4157-0">
              En förälder som är vårdnadshavare för och sammanbor med ett barn
              i Sverige och inte har ordnat uppehållstillstånd före inresa i
              Sverige ska inte tvingas bryta upp från sin integrationsprocess
              och lämna sitt barn för att ansöka om uppehållstillstånd utanför
              Sverige, utan vårdnadshavaren ska kunna undantas från kravet på
              att uppehållstillstånd ska ha sökts och beviljats före inresan
              i Sverige.
            </seg>
            <seg xml:id="i-c083b10df264d1b2-0">
              Det föreslås också i propositionen att Migrationsverkets beslut
              om främlingspass ska kunna överklagas till en migrationsdomstol
              i samband med att ett beslut om uppehållstillstånd överklagas.
              Det är inte ändamålsenligt att avslag på ansökan om främlingspass
              inte kan överklagas i samband med ett beslut om avslag på en ansökan
              om uppehållstillstånd. Det kan innebära att familjer hindras från
              möjligheten att återförenas i Sverige vilket strider mot principen
              om familjens enhet, att familjen ska kunna hålla ihop.
            </seg>
            <seg xml:id="i-b036ead4dad3de1d-0">
              För att exempelvis en överprövning av ett ärende om tidsbegränsat
              uppehållstillstånd ska vara meningsfull bör Migrationsverkets
              beslut om främlingspass, på samma sätt som beslutet om uppehållstillstånd,
              kunna överklagas till en migrationsdomstol.
            </seg>
            <seg xml:id="i-b38a14cb5f21db6a-0">
              Detta är väldigt viktiga förändringar för de familjer som berörs.
              Jag är mycket glad att vi kan ta det här steget i riksdagen i
              dag och hoppas detta löser situationen för de familjer som tidigare
              hamnat i kläm.
            </seg>
          </u>
          <note xml:id="i-0a72fd4c70ae1d1e-0">
            Jag yrkar bifall till utskottets förslag i betänkandet.
          </note>
          <note type="speaker" xml:id="i-184531f31748f7a1-0">
            Anf. 60 EMMA HENRIKSSON (KD):
          </note>
          <u who="emma_henriksson_459a1e" xml:id="i-8f7b5221432ef94a-2">
            <seg xml:id="i-42ccb335100c46a5-0">
              Herr talman! Familjen är samhällets viktigaste byggsten. Det
              är den gemenskap som vi föds in i och där vi – om familjen fungerar
              – kan få ovillkorlig kärlek och bekräftelse. För många människor
              är familjen genom hela livet de viktigaste personerna, oavsett
              hur familjekonstellationen ser ut. Även om familjen är viktig
              genom hela livet är den såklart extra viktig i de situationer
              där vi inte klarar oss själva, inte minst när vi är barn.
            </seg>
            <seg xml:id="i-7406513dd7538efb-0">
              Därför har vi kristdemokrater värnat om och kämpat för att öka
              förutsättningarna för att familjer ska kunna hålla samman. Vi
              är glada att riksdagen i dag debatterar ett ärende som innebär
              att man kommer att ta ytterligare steg för att göra det möjligt,
              för att barn så långt som möjligt inte ska behöva skiljas från
              sina föräldrar.
            </seg>
            <seg xml:id="i-d66a958b6af45b10-0">
              Vi tar nu bort ytterligare hinder som har gjort att den som uppfyller
              kraven för att få uppehållstillstånd ändå har blivit tvingad att
              resa ifrån Sverige bara för att tillgodose det formella kravet
              på att ansökan ska lämnas före resan till Sverige.
            </seg>
            <seg xml:id="i-b1f461e423209177-0">
              Herr talman! I praktiken handlar förslaget till förändringen
              om att ta ytterligare steg mot att leva upp till barnkonventionen.
              I barnkonventionen står att ett barn så långt det är möjligt ska
              ha vetskap om sina föräldrar och bli omvårdat av dem – dem; man
              har rätt till båda sina föräldrar.
            </seg>
            <seg xml:id="i-b9cecae0a335a55b-0">
              I Sverigedemokraternas reservation negligerar man helt och hållet
              barns rätt enligt barnkonventionen. Än en gång ser vi exempel
              på att barns bästa kastas i väg bara för att människor är födda
              i ett annat land än Sverige. Människor misstänkliggörs på grund
              av sitt ursprung, helt utan annan grund.
            </seg>
          </u>
          <note xml:id="i-a640b41bd423462f-0">
            Herr talman! Det är med glädje jag yrkar bifall till förslaget
            i betänkandet och avslag på motionen.
          </note>
          <note type="speaker" xml:id="i-12ecf35151b96bfe-0">
            Anf. 61 Statsrådet TOBIAS BILLSTRÖM (M):
          </note>
          <u who="per_bill_00555d" next="cont" xml:id="i-3c724003cda3fd5d-0">
            <seg xml:id="i-0802e1083c2f8261-0">
              Herr talman! Sverige har en reglerad invandring. Huvudregeln
              är att uppehållstillstånd ska ha sökts och beviljats före inresan
              i Sverige. Samtidigt är rätten till familjeliv en viktig princip
              både i svensk och i internationell rätt. Att hålla samman familjen
              är en grundprincip i den svenska migrationsrätten.
            </seg>
          </u>
          <note xml:id="i-504562912fc7fb9b-0">
            Den 1 juli 2010 infördes ändrade regler för att motverka familjeseparationer.
            Ändringarna innebar att det blev lättare för föräldrar och barn
            som uppfyller villkoren för uppehållstillstånd på grund av familjeanknytning
            att beviljas tillstånd efter inresan i Sverige.
          </note>
          <u who="per_bill_00555d" prev="cont" xml:id="i-4b34a71e76edfeb6-0">
            <seg xml:id="i-9b5d0b2a771aa008-0">
              Men vårt arbete för att motverka familjeseparationer tog inte
              slut där. Som uppmärksammades i propositionen år 2010 saknades
              uttryckliga bestämmelser om familjeanknytning för vissa föräldrar
              och barn, vilket kunde leda till omotiverade skillnader mellan
              vissa grupper av föräldrar och barn.
            </seg>
            <seg xml:id="i-3e7e87385d27d57a-0">
              Vi föreslår nu att regelverket ska förtydligas för att förhindra
              att tillståndsgrunderna kan uppfattas innehålla sådana omotiverade
              skillnader. På så vis motverkas familjeseparationer och säkerställs
              principen om barnets bästa. Vi föreslår att det ska införas en
              särskild grund för uppehållstillstånd för föräldrar som är vårdnadshavare
              för och bor tillsammans med barn i Sverige.
            </seg>
            <seg xml:id="i-034f3b8c647a385c-0">
              Det föreslås vidare att även dessa föräldrar ska ges tillfälle
              att få en dna-analys av det biologiska släktskapet till barnet
              utförd och att de i vissa fall ska kunna undantas från kravet
              om att uppehållstillstånd ska ha sökts och beviljats före inresan
              i landet. Vid bedömningen av om det finns hinder för verkställighet
              av en avvisning eller utvisning ska konsekvenserna av en separation
              mellan dessa föräldrar och barn beaktas särskilt.
            </seg>
            <seg xml:id="i-13f25a5cb03b8bb6-0">
              Slutligen föreslår regeringen att Migrationsverkets beslut om
              avslag på en ansökan om främlingspass ska kunna överklagas till
              migrationsdomstol i samband med beslut om avslag på en ansökan
              om uppehållstillstånd. Avsaknaden av överklaganderätt i dessa
              fall är inte ändamålsenlig. Det kan innebära att familjer hindras
              från möjligheten att återförenas i Sverige, vilket strider mot
              principen om familjens enhet. Nuvarande bestämmelser om främlingspass
              lyfts in i utlänningslagen och anpassas till det omarbetade skyddsgrundsdirektivet.
            </seg>
            <seg xml:id="i-6f250456f9d7ec42-0">
              Herr talman! Dessa förslag innebär att hinder mot att familjer
              återförenas i Sverige tas bort. Det är viktiga förslag som motverkar
              familjeseparationer och bidrar till att Sverige värnar principen
              om barnets bästa.
            </seg>
          </u>
          <note xml:id="i-50fec6a2c91fd4a8-3">
            Överläggningen var härmed avslutad.
          </note>
          <note xml:id="i-e36d94850a42c096-0">
            9 § Ändringar i utlänningslagen med anledning av den omarbetade
            Dublinförordningens ikraftträdande
          </note>
          <note type="speaker" xml:id="i-6e82b5aedce8db2a-0">
            Anf. 62 EVA-LENA JANSSON (S):
          </note>
          <u who="eva-lena_jansson_c25f33" xml:id="i-f00d6b9f158f1913-1">
            <seg xml:id="i-531f419d9c2867be-0">
              Herr talman! Jag vill börja med att yrka bifall till reservation
              1 från Socialdemokraterna.
            </seg>
            <seg xml:id="i-e1b626112635e1e9-0">
              Inom Europeiska unionen skapas möjligheter för en harmoniserad
              asyl- och migrationspolitik. Det är viktigt att denna harmonisering
              kännetecknas av de värderingar som Sverige stått för. Sverige
              tar i dag ett stort ansvar för effekterna av lidandet av krig
              och konflikter som pågår runt om i världen, inte minst i Syrien.
              Det skapar ett tryck på både Migrationsverket och Sveriges kommuner.
              Vi menar att alla EU-länder måste vara med och ta sitt ansvar.
            </seg>
            <seg xml:id="i-68f231d11da7c820-0">
              EU har efter många år antagit nya minimiregler för ett gemensamt
              asylsystem. Syftet är att skapa ett rättvisare och mer likartat
              mottagande för asylsökande i medlemsländerna. Den utveckling vi
              ser på det europeiska området pekar på stora behov och hårt arbete
              under kommande år, inte minst när det gäller mottagningsförhållandena,
              för att det ska finnas trovärdighet i viljan att ha ett gemensamt
              asylsystem.
            </seg>
            <seg xml:id="i-dc815f2dac8ef7e6-0">
              Vi från utskottet besökte Grekland för några år sedan. Det var
              för många av oss en ganska skräckinjagande upplevelse. Vi förstår
              hur de som är migranter kan ha det.
            </seg>
            <seg xml:id="i-8eb3bb7c5fc4ea87-0">
              Den svenska hållningen måste vara pådrivande för en humanitär
              och kraftfull hållning som gör att man ger skydd och skapar stabilitet
              i en alltmer globaliserad värld. I ett gemensamt asylsystem måste
              en hörnsten vara att asylsökande får en rättvis och rättssäker
              behandling oavsett vilket land i EU de kommer till. Asylsystemet
              ska innebära respekt för mänskliga rättigheter och bygga på tillit
              mellan länderna. Vi måste ha ett solidariskt system där vi gemensamt
              delar på ansvaret för detta.
            </seg>
            <seg xml:id="i-3bc495568e697dd4-0">
              Rättsakterna inom det europeiska asylsystemet har omförhandlats,
              och omarbetade versioner har antagits. Omarbetningarna har syftat
              bland annat till en ökad harmonisering och till att flyktingar
              alternativt skyddsbehövande i största möjliga utsträckning ska
              behandlas lika såväl vad gäller förfarandet vid fastställande
              av status som vad gäller innehållet i det internationella skyddet.
            </seg>
            <seg xml:id="i-cb2b744313dc4dea-0">
              Vi socialdemokrater vill i detta sammanhang därför understryka
              behovet av att utveckla och förbättra Dublinsamarbetet för att
              skydda familjers sammanhållning, garantera rättssäkerheten samt
              värna mänskliga rättigheter. Vår uppfattning är att det i Dublinförordningen
              ska ingå att överföringar tillfälligt ska kunna upphöra och att
              man framöver också ska fokusera på mottagandet när överföringar
              sker i enlighet med förordningen.
            </seg>
            <seg xml:id="i-bb6646f97cb43f25-0">
              Vi vill peka på det problem som vi har sett, att en hel del inte
              klarar av att sköta sig. Det är viktigt att den som företräder
              Sverige i EU verkligen har en diskussion om vad som händer om
              man medvetet bryter mot Dublinförordningen. Man kan ibland fundera
              över varför alla länder inte tar sitt ansvar.
            </seg>
            <seg xml:id="i-eff7acea22208367-0">
              Vi anser att det måste diskuteras nya möjligheter att rikta sanktioner
              mot de medlemsländer inom EU som inte respekterar mänskliga rättigheter.
              Det är inte acceptabelt att man först ställer upp på en gemensam
              politik och sedan helt och hållet struntar i överenskommelser.
            </seg>
            <seg xml:id="i-e365c6a8579b5e28-0">
              Herr talman! Jag vet inte om jag sade det, men jag vill i alla
              fall yrka bifall till reservation 1 från Socialdemokraterna.
            </seg>
          </u>
          <note type="speaker" xml:id="i-8c2ad49e3f3a87c2-0">
            Anf. 63 DAVID LÅNG (SD):
          </note>
          <u who="david_lang_c2b3c8" next="cont" xml:id="i-d3e89c11df484437-3"/>
          <note xml:id="i-114992532ec9aa27-0">
            Herr talman! I betänkandet Ändringar i utlänningslagen med anledning
            av den omarbetade Dublinförordningens ikraftträdande har Sverigedemokraterna
            en reservation, som jag ber att få yrka bifall till. Det är reservation
            nr 2.
          </note>
          <u who="david_lang_c2b3c8" prev="cont" xml:id="i-bd3d2a9cac4dd050-3">
            <seg xml:id="i-a127070b5bf9e6a8-0">
              I propositionen föreslås ändringar i utlänningslagen mot bakgrund
              av det omarbetade asylprocedurdirektivet. Regeringen menar att
              en sådan ändring är nödvändig för att bestämmelserna om när en
              asylansökan får avvisas ska stämma överens med bestämmelserna
              om när ett beslut om överföring av en asylsökande kan fattas i
              enlighet med den omarbetade Dublinförordningen. Gällande den här
              propositionen kan vi konstatera två saker bland annat.
            </seg>
            <seg xml:id="i-b27223bd60b16ef1-0">
              Först och främst efterlever inte Sverige Dublinförordningen så
              som förordningen är tänkt att fungera. Det yttersta syftet med
              denna förordning är att asylanten ska få sin asylansökan prövad
              i det första medlemsland som denne når fram till.
            </seg>
            <seg xml:id="i-09cfde468c64ef49-0">
              Vi vet att ca 70 procent av alla asylsökande som kommer till
              Sverige kommer hit landvägen via ett annat EU-land. Vi vet också
              att ytterligare ett antal kommer till Sverige via flyg, ca 16
              procent. Dessa kommer också från ett annat EU-land. Det är alltså
              86 procent av alla som söker asyl här som borde få sin asylansökan
              prövad någon annanstans.
            </seg>
            <seg xml:id="i-13805a24a2dda7a1-0">
              Det kanske inte är så konstigt att Sverige är ett populärt mål
              för flyktingar när regeringen delar ut permanenta uppehållstillstånd
              utan minsta eftertanke eller regelverk. Sedan Alliansen och Miljöpartiet
              gick ut med att erbjuda alla syriska flyktingar permanent uppehållstillstånd
              har denna grupp ökat ganska kraftigt, från ca 8 000 år 2012 till
              drygt 16 300 år 2013, en hundraprocentig ökning på ett år. Under
              bara detta års första fem månader, från januari till maj, har
              8 800 kommit. Det är att vänta ytterligare en kraftig ökning under
              året.
            </seg>
            <seg xml:id="i-84cbf446ddacbe0d-0">
              Trots att vi vet att så många kommer till Sverige via ett annat
              EU-land var det bara ungefär 18 procent som förra året fick sin
              asylansökan prövad i enlighet med Dublinförordningen, 18 procent
              när det borde ha varit 86 procent.
            </seg>
            <seg xml:id="i-4c818bde3b6ccb19-0">
              Jag har ställt frågan här i kammaren: Varför är vi nästan ensamma
              i Europa om att inte efterleva den förordning som vi har skrivit
              under? Jag brukar aldrig få något svar. Jag är ganska övertygad
              om att de flesta här inne är väl medvetna om detta, men de vill
              helt enkelt inte tala om det. Men det jag säger är dess värre
              sant.
            </seg>
            <seg xml:id="i-06f1c68d74092127-0">
              Hur kommer det sig att Sverige inte efterlever den här förordningen?
              Ja, bland annat har regeringen tagit för vana att aktivt misstolka
              det här direktivet, precis som man gjort i många andra fall.
            </seg>
            <seg xml:id="i-cd44db67c5be5dd6-0">
              Artikel 33 är en av hörnstenarna i Dublinförordningen, som innebär
              att asylprövningen ska göras i det första medlemsland som flyktingen
              kommer till. Men regeringen har översatt förordningen till svensk
              lag i termer av möjligheter. Det handlar inte om att vi ska följa
              det utan om att vi kan , när regeringen så önskar.
            </seg>
            <seg xml:id="i-0324ee788756591e-0">
              Det är alltså ordet får i stället för ska. Sverigedemokraterna
              föreslår att det ska ändras till ska.
            </seg>
            <seg xml:id="i-fc19d69173591e24-0">
              Vi sverigedemokrater har i många år arbetat för en reglerad och
              ansvarsfull invandringspolitik. I det ligger ett riktmärke om
              att minska invandringen, asyl- och anhöriginvandringen, med ca
              90 procent. Ofta har företrädare för de andra partierna i Sveriges
              riksdag ställt sig frågan, och ställt frågan till oss: Hur är
              detta möjligt?
            </seg>
            <seg xml:id="i-ef7aa354efdcf344-0">
              Herr talman! Det är möjligt genom att reformera arbetskraftsinvandringen
              och göra den behovsprövad. Det är möjligt genom att våga ställa
              krav vid anhöriginvandring, och det är möjligt, kanske framför
              allt, genom att följa Dublinförordningen.
            </seg>
            <seg xml:id="i-90bc0cf9a08961cd-0">
              För oss är det en självklarhet att hjälpa men att fokusera hjälpen
              så att den når ut till så många som möjligt. Vi kan vara stolta
              över det ansvar som Sverige har tagit i många år, men vi måste
              också våga erkänna att det finns en gräns. Sverige kan inte ta
              hela Europas ansvar.
            </seg>
            <seg xml:id="i-8e3986a997b2664d-0">
              Det här ser ut att bli riksdagsårets sista debatt i socialförsäkringsutskottet.
              Om jag skulle sammanfatta vad det här året mest har handlat om,
              i alla fall när det gäller just migrationspolitiken, skulle jag
              vilja påstå följande: Inte under något år som jag har varit med
              har en regering gjort så mycket för att prioritera bort det svenska
              samhället. Gång efter annan har nya förslag lagts fram för att
              utöka en redan omfattande invandringspolitik – det har gjorts
              ännu mer än tidigare. Och inte någon gång har regeringen satsat
              så stora resurser på ökad migration och integration som just under
              det senaste året.
            </seg>
            <seg xml:id="i-5bb1365a630b4d86-0">
              Det är snart val till riksdagen. Ett litet tips till samtliga
              skulle kunna vara att man kanske skulle ändra inställning lite
              grann och tänka en liten smula även på svenska behov, på svenska
              pensionärer, på svenska barn och på den svenska skolan, där det
              faktiskt behövs ökade resurser, och inte enbart på dem som vill
              komma hit utifrån.
            </seg>
          </u>
          <note xml:id="i-4f697e74a1f536c7-0">
            I 5 kap. 1 b § utlänningslagen står det att en asylansökan får
            avvisas om sökanden i en annan EU-stat har förklarats vara flykting
            eller alternativt skyddsbehövande.
          </note>
          <note xml:id="i-12593db1f13283a8-0">
            Jag yrkar som sagt bifall till reservation 2.
          </note>
          <note type="speaker" xml:id="i-9735ed6f975a456c-0">
            Anf. 64 EVA-LENA JANSSON (S) replik:
          </note>
          <u who="eva-lena_jansson_c25f33" xml:id="i-f00d6b9f158f1913-2">
            <seg xml:id="i-f2c773d8d4dc8412-0">
              Herr talman! Vi pratar om ändringar när det gäller Dublinförordningen,
              men jag måste med anledning av det David Lång säger poängtera
              något. Jag är beredd att hålla med om att diskussionen under de
              senaste åren har varit märklig, men jag tycker framför allt att
              det är Sverigedemokraternas inlägg som har förskräckt och som
              skrämmer mig ganska mycket.
            </seg>
            <seg xml:id="i-77fc7bc5a00bebc7-0">
              Man ställer människor mot varandra, arbetare mot arbetare. Det
              handlar om varifrån de kommer och var de är födda någonstans.
              Man vill sätta upp gränser och ifrågasätta personer som kommer
              hit och söker asyl, beroende på om de är lönsamma eller inte.
            </seg>
            <seg xml:id="i-425d8eca8eea1d1c-0">
              Den här diskussionen har vi haft tidigare, men David Lång fortsätter
              att försvara Sverigedemokraternas syn och det människoförakt som
              man visar upp genom att ställa människor mot varandra. Det är
              ett rasistiskt parti du företräder, David Lång. Jag vill bara
              ha sagt här i kammaren att Socialdemokraternas ideologi står så
              långt från Sverigedemokraternas som man kan komma. Det är därför
              jag har begärt ordet i den här frågan.
            </seg>
          </u>
          <note type="speaker" xml:id="i-fb76f40d3971dde1-0">
            Anf. 65 DAVID LÅNG (SD) replik:
          </note>
          <u who="david_lang_c2b3c8" xml:id="i-830d73db4e44eeaa-6">
            <seg xml:id="i-5ab6b5adb9b2a168-0">
              Herr talman! Vi brukar anklagas för att vi ställer människor
              mot människor och grupp mot grupp. Dess värre gör faktiskt Socialdemokraterna
              detta också, även alla andra partier. Det finns begränsningar
              i de resurser vi har att använda. Om Socialdemokraterna väljer
              att prioritera utländska grupper framför svenska grupper är de
              naturligtvis fria att göra det. Vi lever i ett demokratiskt samhälle,
              och man får uttrycka sin egen åsikt.
            </seg>
            <seg xml:id="i-0821d941809ae21b-0">
              Men Sverigedemokraterna prioriterar annorlunda. Vi prioriterar
              svenska behov i första hand. Vi menar att det var det som en gång
              byggde Sverige starkt, och det är avvikelsen från den inställningen
              som nu håller på att göra Sverige betydligt svagare.
            </seg>
            <seg xml:id="i-c067c4adca3de4c7-0">
              Nu hade egentligen inte någonting av det som Eva-Lena Jansson
              sade något att göra med just den här debatten, det här betänkandet
              och den här propositionen. Men vi kan försöka komma in lite grann
              på det.
            </seg>
            <seg xml:id="i-d1bc27135e010156-0">
              Sverigedemokraterna föreslår till exempel något så elementärt
              som att Sverige ska följa de internationella överenskommelser
              man har skrivit under, i det här fallet Dublinförordningen, och
              därmed att asylsökande ska få sin asylansökan prövad i det första
              medlemsland som de kommer till. Varför vill inte Socialdemokraterna
              ställa upp på att följa internationella överenskommelser som Dublinförordningen?
            </seg>
          </u>
          <note type="speaker" xml:id="i-8f6d8933e07eeced-0">
            Anf. 66 EVA-LENA JANSSON (S) replik:
          </note>
          <u who="eva-lena_jansson_c25f33" xml:id="i-f00d6b9f158f1913-3">
            <seg xml:id="i-343ca1c1ab856d51-0">
              Herr talman! Jag tycker faktiskt att David Lång far med osanning.
              Jag har uppfattat att samtliga partier i kammaren står bakom Dublinförordningen
              och de regler som finns. Däremot måste man diskutera hur det är
              när människor kommer hit. Om de står här vid vår dörr och söker
              asyl ska de ha möjlighet att få ansökan prövad, om det inte finns
              bevis på att de har varit i något annat land. Det är därför de
              söker asyl här. Det är för att de inte har fått sin sak prövad
              i något annat land. Då ska de göra det här.
            </seg>
            <seg xml:id="i-55bf294a7d2caf51-0">
              Jag tycker att det är viktigt att poängtera att Sverige är ett
              rikt land. Vi har mycket resurser. Men David Lång har i ett tidigare
              beslut här i riksdagen prioriterat att sänka skatten för honom
              själv och för mig i stället för att satsa på den välfärd som vi
              kunde ha valt. Det är naturligtvis ett beslut som Sverigedemokraterna
              står bakom. Man har aktivt ställt sig bakom en borgerlig politik,
              som ökar de ekonomiska skillnaderna i samhället och ställer människor
              mot varandra.
            </seg>
            <seg xml:id="i-c7b74859b8fb4e9c-0">
              David Lång undergräver människors solidaritet, ökar skillnaderna
              och ställer människor mot varandra. Det är precis vad en borgerlig
              politik kan åstadkomma. Det borde David Lång skämmas för om han
              nu tycker att man inte ska göra skillnad på människor. Men om
              man tillhör ett rasistiskt parti som Sverigedemokraterna kanske
              man gillar det.
            </seg>
          </u>
          <note type="speaker" xml:id="i-7cb3d2ce682867c2-0">
            Anf. 67 DAVID LÅNG (SD) replik:
          </note>
          <u who="david_lang_c2b3c8" xml:id="i-830d73db4e44eeaa-7">
            <seg xml:id="i-632588c6fb4e771e-0">
              Herr talman! Först och främst vill jag tillbakavisa allt som
              Eva-Lena Jansson kastar på mig när det gäller just rasism. Det
              finns ingenting sådant i våra partiprogram, i våra uttalanden
              eller i vår politik över huvud taget.
            </seg>
            <seg xml:id="i-8c1d74944dd10f93-0">
              Sedan gällde det ett borgerligt parti. Vi är definitivt mindre
              borgerliga än borgarna. Jag vill påminna Eva-Lena Jansson om att
              vi i höstas tillsammans stoppade en skattesänkning för de rikaste
              när vi inte höjde brytpunkten för den statliga inkomstskatten,
              som borgarna ville göra. Vi stoppade det, som sagt.
            </seg>
            <seg xml:id="i-a84a62b3065d7683-0">
              När det gäller Dublinförordningen tror Eva-Lena Jansson att alla
              partier i riksdagen är för att den ska efterlevas. Men faktum
              kvarstår: att den inte efterlevs. Jag vill minnas att Eva-Lena
              Jansson var i Bryssel samtidigt som jag och träffade EU-kommissionär
              Cecilia Malmström, som berättade att Sverige är ett av, tror jag,
              tre länder som omfattas av Dublinförordningen och som väljer att
              ignorera den, medan alla andra 24 länder håller hårt på att den
              ska efterlevas.
            </seg>
            <seg xml:id="i-7029d26824bddb64-0">
              I betänkandet, där jag har föreslagit att vi ska tillkännage
              för regeringen som riksdagens mening att vi ska börja efterleva
              den, står det att det enligt utskottets mening saknas skäl för
              riksdagen att göra ett tillkännagivande om Dublinförordningens
              efterlevnad. Det tolkar jag som att man struntar fullständigt
              i detta. Och Eva-Lena Jansson och hennes parti, Socialdemokraterna,
              struntar högaktningsfullt i om den efterlevs eller inte.
            </seg>
            <seg xml:id="i-36f17b6ff6ce1968-0">
              Det var det här jag ville ha svar på. Nu fick jag inte det. Jag
              beklagar det.
            </seg>
          </u>
          <note type="speaker" xml:id="i-3f7b3e2e716089a3-0">
            Anf. 68 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-73dd58b0f61a431b-6">
            <seg xml:id="i-9e0bdd0b55a77895-0">
              Herr talman! Detta är den sista debatten i socialförsäkringsutskottet
              för den här mandatperioden.
            </seg>
            <seg xml:id="i-bcb98f245646d440-0">
              Ett av de starkaste minnen jag bär med mig från den här perioden
              är när ganska många av oss stod tillsammans i flyktingförvaret
              i Fylakio och såg hur det såg ut när människor fängslades utan
              att de gjort något annat än att korsa en gräns. Jag minns doften
              av människor som var instängda i burar. Jag minns hur det lät
              när människor sträckte sig fram och ropade till oss: Berätta om
              oss! De försökte sticka fram lappar. Jag minns den tyska polisen,
              som inte var särskilt medkännande kring någonting.
            </seg>
            <seg xml:id="i-23f6edb05f75ba36-0">
              Det där är saker jag bär med mig. Jag har, säkert liksom många
              andra av er, gett ett löfte att det aldrig ska få se ut så. Det
              är av det skälet vi inte kan efterleva Dublinförordningen. Vi
              kan inte gå med på att människor hålls i fängelse. Det är det
              som David Lång inte förstår.
            </seg>
            <seg xml:id="i-c1d6630d26d0d276-0">
              Dagens betänkande handlar också om detta. För oss i Vänsterpartiet
              är det inte möjligt att följa Dublinförordningen så länge det
              är så stora skillnader i mottagandet. Vi hoppas att man en vacker
              dag ska nå fram till en situation där människor får exakt samma
              behandling vilket land i Europa de än sätter sin fot i, en värdig
              behandling som människor som behöver skydd. Men till dess ser
              vi det inte som möjligt att följa Dublinförordningen. Vi vill
              att alla ska få samma möjligheter till skydd. Vi vill att människor
              ska behandlas lika. Därför hävdar Vänsterpartiet att det i det
              nuvarande Europa inte är möjligt att följa en sådan förordning,
              och det fortsätter vi att hävda.
            </seg>
            <seg xml:id="i-9bc8e800b67b7c66-0">
              Det vi behöver göra är naturligtvis att se till att alla länder
              i Europa tar emot flyktingar i mycket högre utsträckning. Vi måste
              skapa lagliga vägar in i Europa, så att människor inte tvingas
              i armarna på flyktingsmugglare. Vi måste göra en rad saker. Vi
              ska inte ha den här ojämlikheten i Europa.
            </seg>
            <seg xml:id="i-31cd91d7756a859c-0">
              Med det yrkar jag bifall till Vänsterpartiets reservation nr
              3, som handlar om en översyn av Dublinförordningen. Vi vill ändra
              den. Asylsökandes egna val ska vara styrande för vilket land de
              prövas i. Vi ska aldrig behöva tvinga människor tillbaka till
              den typen av förvar. Vi låter inte folk komma tillbaka till Grekland,
              men vi hör nu liknande berättelser om några av de nya medlemsländerna
              i EU.
            </seg>
            <seg xml:id="i-bd520972c2d5ca2f-0">
              Det var mitt löfte där och då, och det kommer jag att hålla.
            </seg>
          </u>
          <note type="speaker" xml:id="i-ea84c7d12b195000-0">
            Anf. 69 MIKAEL CEDERBRATT (M):
          </note>
          <u who="mikael_cederbratt_ca760e" next="cont" xml:id="i-039d065474895ade-2"/>
          <note xml:id="i-6135b264a2677eac-0">
            Herr talman! Jag yrkar bifall till förslaget i betänkandet och
            avslag på motionerna.
          </note>
          <u who="mikael_cederbratt_ca760e" prev="cont" xml:id="i-3d6d5d09f072bddb-2">
            <seg xml:id="i-be3504482c39cd99-0">
              Vi moderater tror på ett öppet EU, där en av hörnstenarna är
              den inre rörligheten. Med en sådan utgångspunkt är det helt naturligt
              att ha en gemensam asyl- och invandringspolitik. Resan mot ett
              sådant gemensamt system började 1999, alltså för drygt 14 år sedan,
              och vi gick i mål i juni förra året. Nu är vi inne i en implementeringsfas
              i respektive länders lagstiftning.
            </seg>
            <seg xml:id="i-cebc00147ee142ff-0">
              EU:s asylsystem grundar sig på en fullständig tillämpning av
              1951 års Genèvekonvention och det så kallade New York-protokollet.
              Utskottet uttalade under förra mandatperioden att en anledning
              till att vi ställde oss bakom den EU-gemensamma asyl- och migrationspolitiken
              var att det ger en möjlighet att påverka EU att höja sin kapacitet
              att ta emot fler skyddsbehövande. Men det ger också ett verktyg
              för att höja nivån på asylmottagandet och kvaliteten i prövningen
              i övriga medlemsländer. Båda dessa uppgifter vilar nu tungt på
              EU-kommissionen.
            </seg>
            <seg xml:id="i-1931e43e9b784bad-0">
              Från svensk sida har vi även sett vikten av att EU ökar sin kapacitet
              vad gäller kvotflyktingar. På detta område tar Sverige redan ett
              mycket stort ansvar. Men det är viktigt att Sverige fortsätter
              att vara pådrivande. Det gemensamma EU-systemet är en bra spelplan
              för det. Det vi ska besluta om i dag är en del av det gemensamma
              asylsystemet, nämligen Dublinförordningen.
            </seg>
            <seg xml:id="i-6dc6c5e4a9beeff5-0">
              Dublinförordningen beskrivs ofta i negativa termer. Den sägs
              vara inhuman gentemot de sökande. Jag tycker inte att det riktigt
              stämmer. Dublinförordningen är bra; den förhindrar att det görs
              ansökningar i mer än en medlemsstat och tydliggör vilket ansvar
              den medlemsstat som har den största delen i inresan har för prövningen.
              Detta innebär att medlemsstaterna inte kan skicka en asylsökande
              fram och tillbaka emellan sig; prövningen kommer till stånd. Den
              asylsökande är garanterad prövning.
            </seg>
            <seg xml:id="i-2ee6ab12dbc21a69-0">
              En grundläggande princip inom det gemensamma europeiska asylsystemet
              är att en ansökan ska prövas endast en gång. De svenska reglerna
              bör därför anpassas till det omarbetade asylprocedurdirektivet
              och den omarbetade Dublinförordningen på så sätt att det blir
              möjligt att avvisa en asylansökan när den sökande har förklarats
              vara alternativt skyddsbehövande i en annan EU-stat. Detta måste
              också anpassas till vad som föreskrivs om avvisningar och utvisningar.
            </seg>
          </u>
          <note type="speaker" xml:id="i-0e996592c243a8a8-0">
            Anf. 70 MARIA FERM (MP):
          </note>
          <u who="maria_ferm_5a996c" xml:id="i-47daaaa823086c7e-5">
            <seg xml:id="i-736d9e6b0c4bec16-0">
              Herr talman! Den som har förklarats vara alternativt skyddsbehövande
              i en annan medlemsstat har redan fått sin ansökan om internationellt
              skydd prövad och beviljad och bör inte få ytterligare en prövning
              av ansökan i Sverige. De svenska reglerna bör därför anpassas
              till det omarbetade asylprocedurdirektivet och den omarbetade
              Dublinförordningen på så sätt att det blir möjligt att avvisa
              en asylansökan när den sökande har förklarats vara alternativt
              skyddsbehövande i en annan EU-stat. Det som vi debatterar i dag
              innebär att en bestämmelse med den innebörden kommer att föras
              in i utlänningslagen.
            </seg>
            <seg xml:id="i-0b5d3310f1701eac-0">
              Angående Dublinförordningen som sådan anser Miljöpartiet att
              den innebär allvarliga inskränkningar i individens rätt att söka
              asyl och snedfördelar ansvaret för asylprövning mellan EU:s medlemsländer.
              Det får till följd att medlemsländerna genom dåliga mottagningsförhållanden
              och fysiska hinder försöker avskräcka eller helt stoppa människor
              från att söka sig dit. Miljöpartiet delar visionen om att alla
              EU-länder ska ha lika bra och säkra asylsystem, men skulle vilja
              reformera Dublinförordningen, så att en asylansökan prövas i det
              EU-land som den asylsökande vill i stället för i det EU-land dit
              personen först anlänt.
            </seg>
            <seg xml:id="i-d7522dd3e79ac0ae-0">
              Med det sagt yrkar jag bifall till förslaget i betänkandet.
            </seg>
          </u>
          <note type="speaker" xml:id="i-376162cacb127ef4-0">
            Anf. 71 JOHAN HEDIN (C):
          </note>
          <u who="roza_guclu_hedin_7ec1ab" xml:id="i-7271894be814400b-4">
            <seg xml:id="i-8ea101f6e3c7a225-0">
              Herr talman! Sedan 1999 har EU jobbat för att skapa ett gemensamt
              europeiskt asylsystem. Dublinförordningen från 2003 är en del
              i denna strävan. Den tillkom för att klargöra vilket medlemsland
              som är ansvarigt för en asylprocess. Strävan efter att skapa ett
              gemensamt asylsystem är mycket lovvärd. Det ökar rättssäkerheten
              och kan utjämna de toppar och dalar som följer av de olika oroligheter
              runt om i världen som tvingar människor på flykt.
            </seg>
            <seg xml:id="i-479404915a340c80-0">
              Ibland får Dublinförordningen kritik, och stundom kan denna kritik
              kännas berättigad. Men det var verkligen ingen drömsituation innan,
              då asylsökande kunde skickas fram och tillbaka mellan länder med
              stor osäkerhet som följd. Ett tydligt regelverk om vem som har
              ansvaret är av godo, även om jag gärna skulle se att fler europeiska
              länder hade en lika god syn på vikten av öppenhet som vi har i
              Sverige.
            </seg>
            <seg xml:id="i-4b6e9066cc8d922c-0">
              Nu har direktivet omarbetats något, och förändringarna införs
              i den svenska lagstiftningen. Förändringarna innebär att en asylansökan
              får nekas prövning om den sökande redan har status som alternativt
              skyddsbehövande i en annan EU-stat.
            </seg>
            <seg xml:id="i-d0a6af58f5a32426-0">
              Med det yrkar även jag bifall till förslaget i betänkandet.
            </seg>
          </u>
          <note type="speaker" xml:id="i-35d269cd3569e2b5-0">
            Anf. 72 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-559c65aa0b624c34-6">
            <seg xml:id="i-2b771d19d8c05f90-0">
              Herr talman! Sverige eftersträvar ett fördjupat samarbete mellan
              EU:s medlemsstater inom asylområdet. Asylsökande ska behandlas
              på ett likvärdigt sätt, oavsett vilken medlemsstat som har ansvaret
              för prövningen av asylansökan.
            </seg>
            <seg xml:id="i-9ca9c1081253535f-0">
              Det är därför mycket välkommet att den andra etappen i arbetet
              med att ta fram ett gemensamt europeiskt asylsystem har slutförts.
              Syftet har varit bland annat att fastställa ett gemensamt asylförfarande,
              en enhetlig status för personer som har rätt till internationellt
              skydd och ökad solidaritet mellan EU:s medlemsstater. Omarbetade
              versioner av bland annat asylprocedurdirektivet och Dublinförordningen
              har antagits. Arbetet med att genomföra de beslutade förändringarna
              pågår nu i Sverige och i de övriga medlemsstaterna.
            </seg>
            <seg xml:id="i-24bbe3785de6d464-0">
              Det förslag som riksdagen nu har att ta ställning till är en
              del av det svenska genomförandet och följer av att den omarbetade
              Dublinförordningen har börjat tillämpas.
            </seg>
            <seg xml:id="i-42d1d148081420d4-0">
              Det är en grundläggande princip inom det gemensamma europeiska
              asylsystemet att en asylansökan ska prövas av en enda medlemsstat.
              Vilken medlemsstat som ska pröva en ansökan regleras i Dublinförordningen.
              Den omarbetade Dublinförordningen innebär att en person som har
              beviljats status som alternativt skyddsbehövande i en annan medlemsstat
              inte längre kan överföras dit enligt förordningen. För att det
              gemensamma asylsystemet ska stämma överens i alla delar finns
              det därför enligt det omarbetade asylprocedurdirektivet en möjlighet
              att neka prövning av en asylansökan från en person som redan har
              fått sin ansökan prövad och status som alternativt skyddsbehövande
              beviljad i en annan medlemsstat. Detta gäller redan för personer
              som har beviljats flyktingstatus i en annan medlemsstat.
            </seg>
            <seg xml:id="i-56fd74b7604d921e-0">
              Enligt de bestämmelser som nu gäller i Sverige måste en asylansökan
              från en person som redan har beviljats status som alternativt
              skyddsbehövande i en annan medlemsstat prövas på nytt i Sverige.
              För att det gemensamma asylsystemet ska stämma överens i alla
              delar och för att flyktingar och alternativt skyddsbehövande ska
              behandlas lika föreslår regeringen i propositionen att bestämmelsen
              i utlänningslagen om avvisning av en asylansökan ska justeras.
              Regeringens förslag innebär att det ska vara möjligt att inte
              pröva en asylansökan från en person som har beviljats status som
              alternativt skyddsbehövande i en annan medlemsstat.
            </seg>
          </u>
          <note xml:id="i-50fec6a2c91fd4a8-4">
            Överläggningen var härmed avslutad.
          </note>
          <note xml:id="i-826111f36374b783-0">
            10 § Ny lag om näringsförbud
          </note>
          <note type="speaker" xml:id="i-b0d5bcb29c82a507-0">
            Anf. 73 MARTA OBMINSKA (M):
          </note>
          <u who="marta_obminska_096064" next="cont" xml:id="i-fac4430bb6ff2176-0"/>
          <note xml:id="i-9fb57c4df8906083-0">
            Herr talman! Till att börja med yrkar jag bifall till utskottets
            förslag och avslag på reservationen. I regeringens proposition
            2013/14:215 Ny lag om näringsförbud föreslår regeringen att en
            ny lag om näringsförbud ska ersätta den gamla samt ett antal följdändringar
            i andra lagar. Förslaget innebär bland annat att kretsen av personer
            som kan meddelas näringsförbud utökas till att omfatta alla som
            faktiskt utövar ledning över en verksamhet, oberoende av i vilken
            associationsrättslig form verksamheten bedrivs.
          </note>
          <u who="marta_obminska_096064" prev="cont" xml:id="i-0b1912a165b55823-0">
            <seg xml:id="i-56769c3486bd3fed-0">
              Regeringen lägger också fram förslag som syftar till att effektivisera
              Kronofogdemyndighetens tillsyn över att meddelade näringsförbud
              följs. Bland annat blir det obligatoriskt att kalla den som har
              fått näringsförbud till ett inledande samtal där han eller hon
              får information om näringsförbudets innehåll och där myndigheten
              kan få information om hur personen försörjer sig. Kronofogdemyndigheten
              får kalla till fler sådana samtal om det finns behov av det. Kallelse
              till samtal får förenas med vite.
            </seg>
            <seg xml:id="i-b2dafe88f3929e81-0">
              I betänkandet finns en reservation från Sverigedemokraterna om
              kompletterande bestämmelser om polishämtning till samtal hos Kronofogdemyndigheten
              om den som har fått näringsförbud inte inställer sig. Regeringen
              gör bedömningen att det inte bör införas en möjlighet för Kronofogdemyndigheten
              att besluta om polishämtning om den som har fått näringsförbud
              inte inställer sig till samtal hos myndigheten.
            </seg>
            <seg xml:id="i-c8a9004a71a72e72-0">
              Visserligen föreslog Utredningen om vissa frågor om näringsförbud
              att Kronofogdemyndigheten ska få möjlighet att besluta om polishämtning
              om en person som har näringsförbud inte inställer sig till samtal
              hos myndigheten. Samtidigt avstyrkte Riksdagens ombudsmän utredningens
              förslag i denna del. Riksdagens ombudsmän konstaterade att de
              aktuella bestämmelserna om tvångsmedel i utsökningsbalken syftar
              till att med tvång framtvinga betalning från gäldenären. Samtalen
              med den som har fått näringsförbud har däremot ett informativt
              och bevissäkrande ändamål.
            </seg>
            <seg xml:id="i-03143839fd7786be-0">
              Enligt regeringen bör man vara lite försiktig om man drar paralleller
              från utsökningsbalken vid bedömningen av hur tillsynen över näringsförbud
              bör utformas. Regelverken har olika syften och bygger på olika
              systematik. Tvångsmedel får inte användas om de inte står i proportion
              till ändamålet med insatsen. Redan genom förslagen att göra samtalen
              obligatoriska och att kallelse till samtal ska kunna förenas med
              vite har lagstiftaren tydligt markerat att tillsynen ska effektiviseras.
            </seg>
            <seg xml:id="i-1acfaf8bbe83cd0a-0">
              Regeringen bedömer därför att det inte bör införas bestämmelser
              i lagen om näringsförbud som möjliggör polishämtning till de obligatoriska
              samtalen. Utskottet föreslår att riksdagen antar regeringens lagförslag
              och avslår motionen.
            </seg>
          </u>
          <note xml:id="i-1c64a2ac0f19e464-0">
            Den nya lagstiftningen om en ny lag om näringsförbud och följdändringarna
            i andra lagar föreslås träda i kraft den 2 augusti 2014.
          </note>
          <note type="speaker" xml:id="i-b21e0979a922ff5c-0">
            Anf. 74 MARKUS WIECHEL (SD):
          </note>
          <u who="markus_wiechel_648a17" next="cont" xml:id="i-e6549e7179c176fc-0">
            <seg xml:id="i-6e9df2a0eb704190-0">
              Herr talman! I december 2011 tillkallade regeringen en särskild
              utredare för att se över frågor i anslutning till lagen om näringsförbud
              och tillsynen av denna. Utredningen överlämnades ungefär ett år
              senare, och efter en remissrunda ser vi i dag resultatet.
            </seg>
            <seg xml:id="i-ddbced4bcb59b4bb-0">
              Förslaget som regeringen kommit med är i huvudsak bra, och jag
              kan med glädje ställa mig bakom det. Delar av propositionen innehåller
              förslag som syftar till att effektivisera den tillsyn som Kronofogdemyndigheten
              har över att meddela näringsförbud. För att tydliggöra vad det
              handlar om ska en person som fått näringsförbud få ett samtal
              från Kronofogdemyndigheten. Detta samtal bedöms av både regeringen
              och remissinstanserna vara extra viktigt. Givetvis är det då också
              mycket viktigt att det vidhålls.
            </seg>
            <seg xml:id="i-7d1794469ed92350-0">
              Samtalet syftar delvis till att informera personen med näringsförbud
              om innebörden av förbudet samt att ge Kronofogdemyndigheten ett
              underlag för hur stor risken är att han eller hon kommer att bryta
              mot näringsförbudet. Kallelsen till detta samtal kan vara förenad
              med vite. I detta fall är det inte konstigt om man anser att enbart
              ett vitesföreläggande inte är tillräckligt om personen i fråga
              inte inställer sig till samtalet. Av den anledningen, herr talman,
              anser jag att Kronofogdemyndigheten som sista åtgärd ska ha möjlighet
              att begära hämtning av polis.
            </seg>
            <seg xml:id="i-94ca18449e871221-0">
              Jag tänker inte förlänga debatten ytterligare utan vill med dessa
              ord yrka bifall till Sverigedemokraternas reservation.
            </seg>
          </u>
          <note xml:id="i-50fec6a2c91fd4a8-5">
            Överläggningen var härmed avslutad.
          </note>
          <note xml:id="i-b04354c2ae50c4dd-0">
            11 § Nya mervärdesskatteregler om omsättningsland för telekommunikationstjänster,
            radio- och tv-sändningar och elektroniska tjänster
          </note>
          <note xml:id="i-86e4c9cb2acea542-0">
            Tredje vice talmannen konstaterade att ingen talare var anmäld.
          </note>
          <note xml:id="i-41140dd0665e36fa-0">
            Ajournering
          </note>
          <note xml:id="i-9c6bccfae7d348e9-0">
            Kammaren beslutade kl. 15.28 på förslag av tredje vice talmannen
            att ajournera förhandlingarna till kl. 17.30 då interpellationssvar
            skulle lämnas.
          </note>
          <u who="markus_wiechel_648a17" prev="cont" xml:id="i-285067194d9bf606-0">
            <seg xml:id="i-dec72376c2a53172-0">
              Återupptagna förhandlingar
            </seg>
          </u>
          <note xml:id="i-110a9a21157c0f28-0">
            Förhandlingarna återupptogs kl. 17.30.
          </note>
          <note xml:id="i-03b9b97f0569ba22-0">
            12 § Svar på interpellation 2013/14:460 om hög tid för nationell
            biblioteksstrategi
          </note>
          <note type="speaker" xml:id="i-47c1790a031aed81-0">
            Anf. 75 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-0">
            <seg xml:id="i-9ee42525ef974ed9-0">
              Herr talman! Kerstin Engle har frågat mig på vilket sätt jag
              avser att verka för att Kungliga biblioteket ska få såväl resurser
              som uppdrag att stärka hela Sveriges biblioteksväsen.
            </seg>
            <seg xml:id="i-51b01b9065e865ab-0">
              Jag vill först och främst framhålla att regeringen har uppfattningen
              att läsförståelse och läslust är grundläggande förutsättningar
              för att kunna ta del av vår kultur och för att vara en aktiv medborgare.
              Att främja barns och ungas läsförmåga är särskilt viktigt för
              att stärka kunskaps- och bildningsnivån.
            </seg>
            <seg xml:id="i-de04299d1d8747fc-0">
              Bibliotekens betydelse för det demokratiska samhällets utveckling
              och deras roll för kunskapsförmedling och fri åsiktsbildning ligger
              till grund för den nya bibliotekslagen. För regeringen är biblioteksfrågorna
              ett prioriterat område, vilket är tydligt genom att vi fick en
              ny bibliotekslag den 1 januari i år. I den nya lagen har regeringen
              tagit initiativ till att utveckla den bibliotekslag som ursprungligen
              stiftades 1996 och som inte har förnyats sedan dess.
            </seg>
            <seg xml:id="i-6341fe563eb468b7-0">
              Regeringen har även gjort andra satsningar för förbättrad läsförmåga
              och läsförståelse hos barn och unga. Riksdagen antog så sent som
              i december förra året regeringens proposition Läsa för livet .
              Bland annat fastslogs nationella mål för litteratur- och läsfrämjande
              som innebär att alla i Sverige oavsett bakgrund och med utgångspunkt
              i personliga förutsättningar ska ges möjlighet att utveckla en
              god läsförmåga.
            </seg>
            <seg xml:id="i-9144e7ecec81de93-0">
              Kungliga biblioteket har som huvuduppgift att vara Sveriges nationalbibliotek
              och arkiv för ljud- och bilddokument samt rörliga bilder. KB ska
              som forskningsbibliotek och i egenskap av forskningsinfrastruktur
              vara en resurs för forskning samt fullgöra uppgifter som följer
              av en rad olika lagar och förordningar, bland annat bestämmelser
              om pliktexemplar av dokument och elektroniskt material.
            </seg>
            <seg xml:id="i-ecdebdc625618bae-0">
              KB har sedan 2011 i uppdrag från regeringen att ha nationell
              överblick över det allmänna biblioteksväsendet och främja samverkan
              och utveckling inom området. Inom ramen för det uppdraget har
              KB utrymme att överväga vilka mer strategiskt inriktade dokument
              som kan främja samverkan och utvecklingen inom området. Med andra
              ord kan myndigheten, KB, bedöma om det finns behov av nationella
              plandokument och i så fall utarbeta sådana. KB ska också tillsammans
              med de regionala biblioteksverksamheterna och kommunerna följa
              upp hur de biblioteksplaner som antagits har utformats och hur
              de används. I och med den nya bibliotekslagen är uppgiften lagstadgad.
            </seg>
            <seg xml:id="i-8132ae3c7efa91b1-0">
              För uppdraget för samordning av biblioteksväsendet har KB fått
              en anslagsförstärkning med 25 miljoner kronor. För övriga uppdrag
              har KB ett anslag på 347 miljoner kronor. Anslaget till KB har
              beslutats av riksdagen utan någon avvikande mening från Socialdemokraterna.
            </seg>
            <seg xml:id="i-98c663896ae3b04e-0">
              Inom de ramar som har beslutats ankommer det på KB att besluta
              om verksamhetens utformning.
            </seg>
          </u>
          <note type="speaker" xml:id="i-50dd1663320ff84b-0">
            Anf. 76 KERSTIN ENGLE (S):
          </note>
          <u who="kerstin_engle_4cda41" xml:id="i-449b5b9df834a18c-0">
            <seg xml:id="i-5154e15135ddb5a7-0">
              Herr talman! Jag förstår av svaret att jag och statsrådet är
              helt överens om vikten av bibliotek och deras betydelse för kultur
              och bildning och inte minst för ungas möjligheter till ökad läsförståelse
              och därmed bättre skolresultat. Det är inte särskilt unikt för
              statsrådet och mig, då 85 procent av svenskarna anser att biblioteken
              är viktiga för att samhället ska fungera. Biblioteken är den institution
              som svenskarna har störst förtroende för. Men jag tycker nog att
              ministern har ett särskilt ansvar för att se till att vi får en
              utveckling och bästa möjliga resursutnyttjande av våra bibliotek.
            </seg>
            <seg xml:id="i-9df76b989deaec81-0">
              Jag utgår från att ministern är orolig för vad som händer med
              biblioteken och för vad som kan hända. Det har blivit 500 färre
              bibliotek under de senaste 20 åren. Filialer som har betytt oerhört
              mycket som mötesplatser för medborgarna har försvunnit. Och enligt
              KB har 70 bibliotek lagts ned de senaste fyra åren. I bibliotekslagen
              står det ett bibliotek per kommun. Då återstår 900 bibliotek som
              kan läggas ned. Men det hoppas vi inte ska hända.
            </seg>
            <seg xml:id="i-dcfadde19fc3671d-0">
              Vi har också sett bekymmer med lagen om skolbibliotek. Det är
              egentligen självklart att alla elever ska ha tillgång till skolbibliotek,
              men det är bara hälften av eleverna som har tillgång till ett
              bemannat skolbibliotek. Lagen är inte tillräckligt tydlig när
              det gäller bemanning och personalens kompetens. En hylla med böcker
              är inte tillräckligt. Ett ändamålsenligt biblioteksväsen är ett
              mycket viktigt verktyg för att vända den negativa trenden med
              sjunkande läsförmåga, sjunkande läsförståelse och därmed sjunkande
              skolresultat.
            </seg>
            <seg xml:id="i-3e6008b7ce640fb1-0">
              Björnekullaskolan i Åstorp med bibliotekarien Monica Ehrenstråle
              i spetsen är ett utmärkt föredöme för hur skolbibliotek med en
              duktig bibliotekarie kan vara en motor i skolans arbete, både
              för lärarna och för eleverna. Alla sådana goda exempel måste få
              ökad spridning.
            </seg>
            <seg xml:id="i-8422ee4ab7b383cc-0">
              Sjunkande läsförmåga och läsförståelse får negativa konsekvenser,
              inte bara för den enskilde individen och eleven utan även för
              Sveriges ekonomiska tillväxt och konkurrenskraft.
            </seg>
            <seg xml:id="i-0a511387bce95bf2-0">
              En ny rapport från Svensk biblioteksförening visar att samarbete
              mellan lärare och bibliotekarier kan stärka läsande och lärande.
              Forskarna skriver också att både skolbibliotek och folkbibliotek
              har stor potential för att stödja både ungas färdigheter i läsning
              och den alltmer nödvändiga medie- och informationskunnigheten.
            </seg>
            <seg xml:id="i-050208b32a17488e-0">
              Ministern talar i svaret om KB:s utvidgade uppdrag från 2011
              och om att de har möjlighet att själva ta upp frågan. Men jag
              anser att ett beslut om en nationell biblioteksstrategi är ett
              så stort beslut att politikerna åtminstone måste finnas med och
              tala om vad man tycker om detta.
            </seg>
            <seg xml:id="i-2db41fc1e9e686d3-0">
              Vi socialdemokrater ser det utvidgade uppdraget från 2011 som
              en början. Vi blev verkligen oroliga och fick våra farhågor bekräftade
              när ministerns statsekreterare i ett tal tonade ned KB:s roll.
              Han sade: KB har en viss roll mot folkbiblioteken. Jag betonar
              medvetet en viss roll, men det får inte gå ut över huvudrollen.
            </seg>
            <seg xml:id="i-36d725a410005616-0">
              Om ministern delar denna uppfattning har vi alla fått en förklaring
              till att det inte kommer någon nationell biblioteksstrategi. Ministern
              gör det också lätt för sig genom att säga att det ankommer på
              KB att besluta om verksamheten. Men jag tror som sagt att det
              behövs ett politiskt uppdrag för en så pass stor och viktig fråga.
            </seg>
          </u>
          <note type="speaker" xml:id="i-5bd973e5ae3f7e83-0">
            Anf. 77 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-1">
            <seg xml:id="i-f1bd7531c0038d5f-0">
              Herr talman! Jag uppskattar engagemanget för biblioteken och
              för biblioteksfrågorna. Jag har detsamma. Biblioteken är viktiga
              på många sätt. Både skolbibliotek och folkbibliotek är viktiga
              för att introducera läsning och böcker för barnen. De är viktiga
              för vuxna och för att vi ska kunna skaffa fram olika typer av
              böcker och information som vi söker på olika sätt. Biblioteken
              fyller alltså en lång rad uppgifter i vårt samhälle. De är viktiga
              för yttrandefriheten. De har varit viktiga under hela 1900-talet
              och är fortsatt viktiga. Det råder ingen tvekan om det.
            </seg>
            <seg xml:id="i-85c46657489df11f-0">
              Det är därför som den här regeringen har infört en ny bibliotekslag.
              Den gamla var ålderdomlig. Därför har den här regeringen också
              fört in krav i skollagen på att det ska finnas skolbibliotek som
              alla elever har tillgång till. Kerstin Engle kritiserar det, men
              den gamla regeringen gjorde aldrig det. Det är den här regeringen
              som har infört det kravet. Det är den här regeringen som har gett
              i uppdrag åt Kungliga biblioteket att ha nationell överblick.
              De har fått extra pengar för det. Den gamla regeringen gjorde
              aldrig det. Det är den här regeringen som har gjort det.
            </seg>
            <seg xml:id="i-b2b2f611a871e2bd-0">
              Jag ser fram emot att vi gemensamt ska ta ännu fler tag. Men
              det är intressant att en socialdemokrat kritiserar alliansregeringen
              för detta när den socialdemokratiska regeringen inte gjorde någonting.
              Sanningen är att det är den här regeringen som har agerat på området.
            </seg>
            <seg xml:id="i-0c78590a421fefe9-0">
              Jag vill också varna för att ge en massa uppdrag utan att skicka
              med pengar. Kerstin Engle säger att skollagen borde skärpas och
              att det ska vara bemannade bibliotek. Det kan man tycka. Om riksdagen
              anslår de pengarna kan vi bestämma det. Men att Socialdemokraterna
              står och säger att vi borde göra det utan att anslå ett öre i
              sin budget är ansvarslöst.
            </seg>
            <seg xml:id="i-cb87b3863b9d8708-0">
              Vad ska Kungliga biblioteket dra ned på om de ska utarbeta en
              sådan strategi? De får inte en enda ny krona, för Socialdemokraterna
              föreslår inga nya pengar till Kungliga biblioteket i sin budget.
              Nya uppdrag, nya ambitioner men inga pengar – då måste ni skära
              ned på något annat, något som redan finns. Så får ni göra.
            </seg>
            <seg xml:id="i-42986886054dcb82-0">
              Därför tycker jag att man ska vara varsam. Jag har inget emot
              att vi diskuterar ambitionshöjningar, men vi måste vara överens
              om att med en ambitionshöjning följer en anslagshöjning. Annars
              får man tala om för KB att de ska avstå från att göra något av
              det de gör i dag, och det vill inte jag göra.
            </seg>
            <seg xml:id="i-719a313dc36ceb8b-0">
              KB:s huvuduppgift är att vara Sveriges främsta forskningsbibliotek.
              Det är och har alltid varit KB:s huvuduppgift. Det är därför KB
              finns. Om det är det ni ska prioritera ned – för jag uppfattar
              av Kerstin Engle att det inte är den viktiga delen, utan det är
              något annat som är viktigast – är det ett viktigt besked, ett
              väldigt viktigt besked. Det skulle nämligen påverka hela den svenska
              humanistiska forskningen om KB inte längre hade det som huvuduppgift.
              Det är därför Kungliga biblioteket finns – för att det är ett
              forskningsbibliotek. Det är vårt nationella forskningsbibliotek
              med en mycket hög internationell standard.
            </seg>
            <seg xml:id="i-14d0a74f9a941414-0">
              Jag är enig med interpellanten om problembeskrivningen. Jag jobbar
              varje dag och har så gjort under mina åtta år som minister för
              att läsningen ska öka och kunskapsnivån stiga i den svenska skolan.
              Där har böcker, läsning och bibliotek en viktig roll. Så långt
              är vi överens, men att ge nya uppdrag och höja ambitionerna utan
              att skicka med några pengar kommer att leda till mycket kritik
              och frustration i sektorn.
            </seg>
          </u>
          <note type="speaker" xml:id="i-2aadf14e60a29572-0">
            Anf. 78 KERSTIN ENGLE (S):
          </note>
          <u who="kerstin_engle_4cda41" xml:id="i-449b5b9df834a18c-1">
            <seg xml:id="i-06dde4b39e6b659c-0">
              Herr talman! Nu lägger ministern ord i min mun som jag aldrig
              har sagt. Jag har inte sagt att vi ska förändra KB så att det
              inte längre ska vara ett forskningsbibliotek eller ha ansvar för
              forskning.
            </seg>
            <seg xml:id="i-b162d4a837fe82ab-0">
              Men vi kan ju konstatera att den nya bibliotekslagen är en ramlag
              och att den behöver fyllas med innehåll. Skolbiblioteken är inte
              tillräckligt utvecklade. Mer behöver göras där. Det finns goda
              exempel att sprida.
            </seg>
            <seg xml:id="i-decb2ebf0f0647de-0">
              Nu är det ju den här regeringen som har haft ansvaret i snart
              åtta år. Vi socialdemokrater vill ständigt utveckla och förbättra
              samhället. Det kommer ny forskning och ny kunskap. Då kan man
              inte bara slå sig till ro och säga: Vi har ändrat den nya bibliotekslagen
              – ni gjorde ingenting. Så fungerar inte verkligheten.
            </seg>
            <seg xml:id="i-78d22bf3fcbfb432-0">
              KB fick ett utökat anslag med det nya uppdraget. Man kan alltid
              se över vad som ska göras nu och vad som gjordes tidigare, men
              jag har definitivt inte uppfattningen att KB ska mista den viktiga
              roll det har som forskningsbibliotek.
            </seg>
            <seg xml:id="i-e800d9bc8fe4a5f5-0">
              Det blir lite olyckligt när det är två departement som har ansvar
              för den viktiga läsfrågan. Det finns säkert en hel del projektmedel
              att söka via KB och via Kulturrådet, som mest sysslar med läsfrämjande.
              Det är naturligtvis jättebra att det finns pengar till sådant,
              men jag tycker ändå att läsutveckling är en alldeles för viktig
              fråga för att göras till ett projekt.
            </seg>
            <seg xml:id="i-1e1f59906bfaf74b-0">
              Jag hoppas att statsrådet Björklund och för den delen också partiledaren
              Björklund tar ett samtal med sin partikamrat Christer Nylander,
              som här i kammaren och även på annat håll har uttalat att han
              tycker att det behövs en tydlig nationell biblioteksstrategi för
              att tillgodose behovet av bra biblioteksservice och bra läsfrämjande
              verksamhet i hela landet.
            </seg>
            <seg xml:id="i-4aa1fdd84e7a64ed-0">
              Vi behöver en genomarbetad strategi för bibliotekens roll i kunskapssamhället.
              Till den rollen hör till exempel läsning och läsförståelse, som
              vi har varit inne på, men också demokrati, yttrande- och informationsfrihet,
              livslångt lärande och inte minst kultur och social sammanhållning.
            </seg>
            <seg xml:id="i-220f42be6c9a16a2-0">
              Kulturutredningen 2009 – det var väl regeringens utredning –
              pekade på splittringen i bibliotekslandskapet och på behovet av
              en ny organisation och en ny ledningsfunktion för det svenska
              biblioteksväsendet. KB fick sitt utvidgade uppdrag 2011, men det
              räcker inte för att leva upp till Kulturutredningens synpunkter.
            </seg>
            <seg xml:id="i-3221965cfdcc3549-0">
              Nog måste väl ministern hålla med om bibliotekens roll i kunskapssamhället
              – det har vi redan hört att han delvis gör – och behov av samordning
              och kunskapsspridning?
            </seg>
          </u>
          <note type="speaker" xml:id="i-4fc5ab12027d61ed-0">
            Anf. 79 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-2">
            <seg xml:id="i-fe8944e48bbf8e7f-0">
              Herr talman! Kerstin Engle säger att det är olyckligt att läsfrågorna
              är splittrade mellan kultur och utbildning. Jag håller inte med
              om det. Om det är olyckligt, vart tycker hon i så fall att det
              hör?
            </seg>
            <seg xml:id="i-893161baf873073d-0">
              Det är klart att läsning är otroligt viktigt – det är den mest
              centrala uppgiften för hela vårt utbildningsväsen. Samtidigt fyller
              biblioteken en roll i en viktig del av vår kulturpolitik. Det
              är väl helt naturligt att bibliotek och läsning rör både skolan
              och kultursektorn. Det finns inget annat vettigt sätt att organisera
              det, tycker jag.
            </seg>
            <seg xml:id="i-e5cfbbcdaa5d54ce-0">
              Sedan är uppgifterna något olika. Det är klart att skolans roll
              och skolbibliotekens roll är att uppfylla läroplanens mål: att
              barn ska lära sig läsa och få läslust och nyfikenhet på läsning
              och litteratur. Folkbiblioteken vänder sig delvis till barn och
              unga men också till vuxna, så uppdragen är något olika. Jag tror
              att man får acceptera att båda dessa biblioteksformer, båda dessa
              kulturformer, finns och måste finnas och att de är centrala.
            </seg>
            <seg xml:id="i-f06bc343e6088a81-0">
              Jag är alltså helt enig med interpellanten om betydelsen. Jag
              tror att hela riksdagen är helt enig om detta. Vi är oroade över
              att läsförståelsen bland barn och unga har sjunkit under en 20-årsperiod.
            </seg>
            <seg xml:id="i-99df59a64b920ab9-0">
              Det görs otroligt många insatser: Vi lägger om hela den svenska
              utbildningspolitiken. Vi stärker biblioteken i en ny bibliotekslag.
              Skolbiblioteken stärks liksom uppdraget till KB. Vi vidtar på
              olika sätt en lång rad åtgärder, och jag är helt beredd att diskutera
              ytterligare åtgärder.
            </seg>
            <seg xml:id="i-211807c7c195f064-0">
              Jag vänder mig bara mot ett förslag där vi låtsas att vi höjer
              ambitionsnivån när det inte tillförs pengar, för det funkar inte.
              Är riksdagen beredd att anslå mer pengar är jag helt beredd att
              ge KB nya uppdrag. Men varken Socialdemokraterna, som interpellanten
              tillhör, eller allianspartierna har i riksdagen verkat för högre
              anslag till KB. De höjdes när vi införde det nya uppdraget, men
              vill man ytterligare höja ambitionsnivån krävs det ytterligare
              nya anslag. Annars måste forskningsuppdraget till KB, som trots
              allt är det centrala för KB:s uppgift – det är därför KB finns
              – prioriteras ned, och det vore otroligt olyckligt. Kungliga biblioteket
              är mycket av stommen i vår humanistiska forskning i Sverige. Den
              forskningen är huvuduppdraget för Kungliga biblioteket.
            </seg>
            <seg xml:id="i-566a97783acfbb24-0">
              Jag har inget emot att vi bestämmer oss för att utveckla en nationell
              biblioteksstrategi, men om den måste vara gratis blir den innehållslös.
              Det kommer att leda till behov av nya satsningar. Jag har inget
              emot det, men då måste vi också vara överens om att det ska finansieras.
            </seg>
            <seg xml:id="i-f75fa6534ddfbf28-0">
              Att interpellanten nu kritiserar mig för att inte ta fram en
              strategi samtidigt som interpellantens parti inte vill anslå några
              pengar tycker jag är ett slag i luften. En ambitionsökning måste
              paras med ekonomiska satsningar.
            </seg>
          </u>
          <note type="speaker" xml:id="i-d00141fababed6ca-0">
            Anf. 80 KERSTIN ENGLE (S):
          </note>
          <u who="kerstin_engle_4cda41" xml:id="i-449b5b9df834a18c-2">
            <seg xml:id="i-b285d38e23e4db27-0">
              Herr talman! För ett litet kort ögonblick blev jag nästan glad.
              Ministern sade alldeles nyss att han inte har något emot en strategi,
              och det är ju positivt.
            </seg>
            <seg xml:id="i-4042485e3d85e51a-0">
              Men då är det pengarna det faller på, och då kan man fundera
              på hur viktigt det är för ministern. Var det bara förflugna ord
              att det är bra med en strategi? Ministern har ju inte sett vår
              budget inför hösten. Säger man att det inte finns några pengar,
              att man inte klarar det, har man också talat om hur man prioriterar.
            </seg>
            <seg xml:id="i-78852d4cc49ebff6-0">
              Det är inte bara Socialdemokraterna, Christer Nylander och Kulturutredningen
              som tycker att en strategi är viktig. Det finns även ett organ
              som heter Unesco – det vet ministern säkert – som har uttalat
              detta. Unesco konstaterar att Sverige är det enda land i Norden
              som inte har en strategi för att få ännu bättre bibliotek och
              utvidga kunskapen om bibliotekens roll i samhället ännu mer. Det
              är ju märkligt att det bara är i Sverige regeringen inte ser fördelen
              med en sådan strategi. Jag hoppas att ministern vill följa sitt
              råd och fullfölja det som han alldeles nyss sade: att det nog
              ändå är bra med en strategi.
            </seg>
            <seg xml:id="i-50af820edab717f8-0">
              Jag vill uppmana regeringen att följa Unescos rekommendationer
              så att den nya bibliotekslagen omsätts i handling och skolbarn
              får tillgång till bibliotek, som skollagen ger dem rätt till,
              samt att ta ansvar för KB så att de får resurser att uppfylla
              uppdraget.
            </seg>
            <seg xml:id="i-6c3d3bfd1b56536a-0">
              Jag hoppas att ministern använder de sista minuterna till att
              ge ett positivt svar och tala om att han har lyssnat på både Kulturutredningen
              och Unesco.
            </seg>
          </u>
          <note type="speaker" xml:id="i-fbb99809fc63c2e0-0">
            Anf. 81 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-3">
            <seg xml:id="i-1133b14e863b1f9f-0">
              Herr talman! Jag är väldigt glad att jag tillhör en regering
              som har infört en ny bibliotekslag. Jag är väldigt glad att vi
              har skärpt kraven på skolbiblioteken i Sverige till långt mycket
              högre nivåer än 2006, när vi tog över efter den gamla regeringen.
              Då fanns det inga krav över huvud taget på skolbibliotek i lagstiftningen.
              Inte ett enda krav fanns det.
            </seg>
            <seg xml:id="i-a8831477fa97ff1c-0">
              Nu finns det krav på att alla elever ska ha tillgång till skolbibliotek.
              Nu börjar nästa diskussion om personalbemanning och annat. Det
              är positivt att man går vidare och höjer ambitionsnivån, men det
              är den här regeringen som har höjt ambitionsnivåerna.
            </seg>
            <seg xml:id="i-90bc304008576a7e-0">
              När vi gjorde detta anslog vi också mer pengar, och det är centralt.
              Nu föreslår Socialdemokraterna satsningar utan pengar, och det
              är inte riktigt ärligt mot den här sektorn. Det är klart att alla
              i sektorn älskar att höra att de ska få en strategi, men alla
              tror ju att det kommer satsningar tillsammans med det. Men det
              är alltså ett papper utan pengar. Det Socialdemokraterna föreslår
              är inte värt någonting.
            </seg>
            <seg xml:id="i-8a8841719ed31c55-0">
              Ni lade ju nyligen fram en budget. Riksdagen röstar om den nu.
              Där säger ni att det ska bli en nationell biblioteksstrategi,
              men inte ett öre ska anslås. Det låter naturligtvis bra med en
              strategi, och det skapar en massa förväntningar, men det kommer
              att bli en stor besvikelse om man gör på det här sättet.
            </seg>
            <seg xml:id="i-f1f0a798eec992e3-0">
              Man måste förstå att om man signalerar en nationell biblioteksstrategi
              uppfattar sektorn detta som att det också ska komma nya satsningar.
              Är riksdagen beredd att anslå medel till detta har jag absolut
              inga invändningar, men om man gör som Socialdemokraterna nu föreslår
              kommer det att gå ut över Kungliga bibliotekets forskningsuppdrag,
              vilket är det mest centrala uppdraget för Kungliga biblioteket.
              Det är därför Kungliga biblioteket finns och har skapats.
            </seg>
          </u>
          <note xml:id="i-50fec6a2c91fd4a8-6">
            Överläggningen var härmed avslutad.
          </note>
          <note xml:id="i-7a28cc2dc52c0675-0">
            13 § Svar på interpellation 2013/14:503 om det svenska modeundret
            och utbildningspolitiken
          </note>
          <note type="speaker" xml:id="i-ed839648ee8b452c-0">
            Anf. 82 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-4">
            <seg xml:id="i-c134a2eee0a6263e-0">
              Herr talman! Tina Ehn har frågat mig på vilket sätt jag tänker
              agera för att garantera att skolan ska ge god färdighet till de
              konstnärliga utbildningarna också i framtiden och om jag avser
              att föreslå förändringar för att säkerställa tillräckliga förutsättningar
              för kreativa ämnen i utbildningssystemet, inte minst inom mode
              och design.
            </seg>
            <seg xml:id="i-d0b62487a1561918-0">
              Skolans uppdrag att förbereda alla elever för framtiden vilar
              i hög grad på grundskolan. I grundskolan är de estetiska ämnena
              bild, musik och slöjd obligatoriska för alla elever. Ämnena har
              samma omfattning som tidigare, samtidigt som det estetiska perspektivet
              lyfts fram i flera ämnen.
            </seg>
            <seg xml:id="i-70907410cd2fbbc3-0">
              Regeringen anser att gymnasieskolan tydligt måste förbereda eleverna
              för arbetslivet och för fortsatta studier. Elever som går yrkesutbildning
              måste till exempel nå längre i sin yrkesutbildning än vad som
              tidigare varit fallet. Därför har omfattningen av de gymnasiegemensamma
              ämnena, tidigare kallade kärnämnen, i samband med reformeringen
              av gymnasieskolan minskats.
            </seg>
            <seg xml:id="i-c8c113c47f1ee7e9-0">
              I dag har alla elever på nationella program rätt att läsa minst
              en kurs i ett estetiskt ämne som individuellt val. Eftersom kurserna
              i den nya gymnasieskolan med få undantag nu omfattar minst 100
              gymnasiepoäng kommer de elever som väljer dessa kurser att få
              ägna mer tid åt estetisk verksamhet än tidigare.
            </seg>
            <seg xml:id="i-f6acbbaecbd466b1-0">
              Det estetiska programmet i den nya gymnasieskolan är tydligt
              högskoleförberedande. Närmare hälften av detta program består
              av olika estetiska ämnen beroende på hur eleverna väljer studieväg.
              Av statistik som Statens skolverk publicerat framgår att det nya
              estetiska programmet är mycket populärt bland ungdomar och det
              fjärde största programmet. Eftersom fler elever väljer att läsa
              en estetisk utbildning i gymnasieskolan i dag jämfört med tidigare
              kommer fler elever att vara bättre förberedda än tidigare för
              till exempel eftergymnasiala konstnärliga utbildningar.
            </seg>
          </u>
          <note type="speaker" xml:id="i-82e69049b39e1a0f-0">
            Anf. 83 TINA EHN (MP):
          </note>
          <u who="tina_ehn_94fa72" xml:id="i-a0b1c381d9c571c7-0">
            <seg xml:id="i-d77c4563f8729bcc-0">
              Herr talman! Tack, ministern, för svaret, som jag uppfattar som
              en beskrivning av hur utbildningen ser ut i dag och inte riktigt
              ett svar på mina frågor.
            </seg>
            <seg xml:id="i-de475bba74179cba-0">
              Bakgrunden till mina frågor framgår av interpellationen. Där
              skrev jag: Det svenska modeundret är av betydelse för Sveriges
              roll på den internationella arenan. Sverige har rönt framgångar
              när det gäller bland annat funktionsplagg och jeans; vi har också
              traditioner med både tekoindustri och nya trender som utvecklas
              Inte minst i Borås med omnejd finns vad man brukar kalla textilkluster.
              Där finns Textilhögskolan, men även på Göteborgs universitet och
              på fler skolor finns utbildningar inom det textila området. Det
              är ett område som utvecklas genom människors förmåga att skapa
              och vara kreativa.
            </seg>
            <seg xml:id="i-36f4091cdc6b4696-0">
              Den 22 april i år kunde man ta del av ett inslag i Sveriges Radios
              Kulturnytt, i vilket tung kritik framkom mot hur Sveriges utbildningspolitik
              förhåller sig till estetiska ämnen och konstnärliga utbildningar.
              Kritiken framfördes av rektorer för sju eftergymnasiala högskoleförberedande
              konst- och designutbildningar i Västra Götalandsregionen. Kritiken
              handlade om effekterna av den förändring som genomfördes för tre
              år sedan, då alliansregeringen genomförde en gymnasiereform där
              de estetiska programmen renodlades, och samtidigt blev det inte
              längre obligatoriskt för eleverna att under gymnasieåren läsa
              ett estetiskt ämne. Rektorerna menade att elevernas förkunskaper
              var sämre än tidigare, och att det i förlängningen kan påverka
              den modeindustri som har satt Sverige på kartan.
            </seg>
            <seg xml:id="i-a68a27209c0a8c61-0">
              Jag ser att det svar jag får i dag är väldigt likt ett svar jag
              fick för tre år sedan, då den nya gymnasiereformen genomfördes.
              Vi hade en debatt här i kammaren den 9 december 2011.
            </seg>
            <seg xml:id="i-0e08ea75b0ecec7b-0">
              Min reflexion över den debatten var att jag upplevde att Sveriges
              utbildningsminister var helt övertygad om att den prioritering
              man gjort för att förändra systemet var helt i rätt riktning,
              trots att väldigt många människor, inte minst inom konst- och
              kultursektorn, har uttalat sig kritiskt och visat sitt ogillande
              över att estetiska ämnen är lågt prioriterade i den rådande utbildningspolitiken.
              Man kritiserade reformen när den genomfördes, och kritiken fortsätter
              att hålla i sig.
            </seg>
            <seg xml:id="i-359e76278d3844bb-0">
              Jag får frågan om de estetiska ämnenas betydelse vid i stort
              sett varje debatt och varje samtal som jag har med människor som
              är verksamma inom kultur, konst och närliggande områden. Det finns
              så mycket som pekar på att vi riskerar att missa unga människors
              utvecklingskapacitet, som det föränderliga samhällets framtidsmöjligheter
              utmanar oss i, om vi förminskar kulturens roll i utbildningssystemet.
            </seg>
            <seg xml:id="i-65ff2c87815876a0-0">
              Samtidigt som kulturen ger oss möjligheter att utvecklas finns
              det rent krassa ekonomiska beräkningar som visar att kulturen
              och den kreativa sektorn omsätter mer pengar än både bilindustrin
              och it-industrin. Jag frågar då: Ser du som utbildningsminister
              det självklara i att alla elever ska få möjlighet att utvecklas
              på områden som har att göra med kultur, konst och estetik?
            </seg>
          </u>
          <note type="speaker" xml:id="i-feb05ce67ce7464f-0">
            Anf. 84 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-5">
            <seg xml:id="i-0d50e39d4c040a82-0">
              Herr talman! Det enkla svaret på den frågan är ja, självklart.
              Det är därför dessa ämnen är obligatoriska i den obligatoriska
              skolan. De tar en betydande plats på schemat och ska så göra.
            </seg>
            <seg xml:id="i-2d93a068c1733c33-0">
              Allt det som alla ungdomar måste lära sig måste vi lägga i grundskolan.
              Det är den enda skolform som är obligatorisk. Det är därför ämnena
              är obligatoriska och tar ett utrymme på timplanen.
            </seg>
            <seg xml:id="i-c1fd5a55f789cf34-0">
              Gymnasiet är inte obligatoriskt. På gymnasiet finns det större
              möjlighet för eleverna att välja olika program och inriktningar.
              I det här perspektivet är det glädjande – och också överraskande
              – att det program som nu verkar gå allra starkast i alliansregeringens
              gymnasieskola är estetiskt program. Det är fantastiskt. Det har
              ökat med 30 procent. Interpellanten råkade glömma att nämna det
              i sitt inlägg, men det har alltså ökat med 30 procent. Det är
              bara fyraårig teknisk linje, alltså teknikprogrammet, som ökar
              i tillnärmelsevis lika stor utsträckning.
            </seg>
            <seg xml:id="i-bfd02200d41d7fd6-0">
              Estetiskt program var inte litet innan heller. Det var inte ett
              av de mindre programmen. Nu ökar det kraftigt. Det är alltså elever
              som under tre års tid läser i huvudsak estetiska ämnen. Det finns
              lite olika inriktningar på det estetiska programmet. Detta gläder
              mig mycket.
            </seg>
            <seg xml:id="i-5ee5ee6139ca7fcb-0">
              De kulturella ämnena är centrala. De konstnärliga utbildningarna
              och den konstnärliga forskningen i Sverige har byggts ut kraftigt
              under den här regeringens tid.
            </seg>
            <seg xml:id="i-1d74bb3fd824403b-0">
              Interpellanten talar om rektorer som vill få mer till sin sektor.
              Jag lovar dig: Det vill alla rektorer. Oavsett skolform vill alla
              ha ännu högre prioritering av just det som de själva sysslar med.
              Det är inget konstigt. Vi måste dock göra en helhetsavvägning
              mellan olika intressen.
            </seg>
            <seg xml:id="i-99f949b2ae60d28c-0">
              Det är en självklarhet att de estetiska ämnena har en stor plats
              i den obligatoriska grundskolan. Det är också en självklarhet
              att vi har ett bra estetiskt program på gymnasiet, och till min
              stora glädje har det vuxit med hela 30 procent på tre år mätt
              i elevintag. Det är en kraftig ökning, och det är positivt för
              Sverige.
            </seg>
            <seg xml:id="i-daca71b4e839cbb8-0">
              Jag var själv i Borås och invigde den nya Textilhögskolan för
              ett tag sedan. Det är en fantastisk verksamhet. Både utbildningen
              och forskningen där är av yppersta kvalitet. Man har också fått
              examensrättigheter, som flera av de konstnärliga högskolorna i
              Sverige inte har. Det tyder också på en mycket hög kvalitet. Denna
              typ av utbildning finns också på andra lärosäten, men Textilhögskolan
              i Borås är den främsta, skulle jag säga. Det är mycket positivt.
            </seg>
            <seg xml:id="i-37fa641cfc07b820-0">
              Detta är något som Sverige verkligen ska satsa på, och det sker.
              Även om det inte finns så många enkla sömmerskejobb kvar i Borås
              som när jag växte upp där är det fortfarande ett mycket kvalificerat
              kompetenscentrum för avancerad forskning, design och produktion
              inom textil. Borås är den viktigaste delen i det svenska textilklustret.
            </seg>
          </u>
          <note type="speaker" xml:id="i-32a12faf1ad5d7f8-0">
            Anf. 85 TINA EHN (MP):
          </note>
          <u who="tina_ehn_94fa72" xml:id="i-a0b1c381d9c571c7-1">
            <seg xml:id="i-481afeb453544ac3-0">
              Herr talman! Vi är alla glada att vi har en sådan framstående
              utveckling inom textilindustrin och i Boråsområdet. Jag hoppas
              att den kompetens som finns i dag ska leva kvar och ökas på.
            </seg>
            <seg xml:id="i-76e27e59c6522b68-0">
              Vi kan debattera kulturens och det estetiskas roll i utbildningssystemet,
              och utbildningsministern menar att den har stor betydelse. Jag
              är glad att det sägs.
            </seg>
            <seg xml:id="i-0ed9eacf87e70aa9-0">
              Samtidigt hörde jag i Kulturnytt att allt färre söker till högskoleförberedande
              konst- och designutbildningar, vilket till stor del beror på grundskolans
              styvmoderliga behandling av de estetiska ämnena.
            </seg>
            <seg xml:id="i-771232ec44b0e483-0">
              Denna kritik framfördes av rektorer för sju eftergymnasiala högskoleförberedande
              konst- och designutbildningar i Västra Götalandsregionen. Dessutom
              sade de att elevernas förkunskaper är sämre än tidigare och att
              detta i förlängningen kan bli ett hot mot den vitala industri
              som har satt Sverige på modekartan.
            </seg>
            <seg xml:id="i-081aa1f87fd3a992-0">
              De ifrågasatte vidare den gymnasiereform som gjordes för tre
              år sedan och konstaterade att antalet sökande till exempelvis
              hantverksprogrammen minskade när denna förändring skedde.
            </seg>
            <seg xml:id="i-8516984ef99e9b28-0">
              Andra saker kritiseras också, till exempel treämnesskolan med
              matte, engelska och svenska. Eleverna får dubbla meritpoäng om
              de läser språk eller matematik, men synen på estetiska ämnen är
              en annan.
            </seg>
            <seg xml:id="i-540c59c48783ade5-0">
              Detta är den stora skillnaden som är viktig att lyfta fram. Varför
              kan inte dessa ämnen ses som mycket viktigare än i dag?
            </seg>
            <seg xml:id="i-0589ec053c104be3-0">
              När förändringen i gymnasiereformen skedde kom många med kritik.
              Kungliga Musikhögskolan kommenterade utredningen innan den blev
              en proposition.
            </seg>
            <seg xml:id="i-3dd5186f42667c0e-0">
              KMH tror på ett samhälle som formar sin kultur till stor del
              i skolan, med hjälp av en kulturell fostran, ett problembaserat
              lärande och möjlighet att använda såväl språkliga som estetiska
              uttrycksformer. KMH kan inte finna att denna gymnasieutredning
              påverkats av forskning om estetiska lärprocesser. Vi anser att
              det skall finnas ett ämne som tar ansvar för att gymnasieleven
              tränas i kreativt tänkande och får möjlighet att uttrycka sig
              på något annat sätt än verbalt.
            </seg>
            <seg xml:id="i-20a2ce6ba917d2fd-0">
              Forskaren Anne Bamford har uttryckt vad de estetiska och kreativa
              egenskaperna kan tillföra ett samhälle i utveckling och framhåller
              att hög estetisk och kommunikativ kompetens är viktiga kvalifikationer
              för att arbeta med utveckling och nytänkande.
            </seg>
            <seg xml:id="i-de608af445214835-0">
              Låt mig citera Monica Lindgrens avhandling från Göteborgs universitet.
            </seg>
            <seg xml:id="i-2a5718a3b65490de-0">
              Om alla elever ska ha samma rätt till kunskapande måste kunskapandet
              differentieras utifrån varje elevs specifika förutsättningar.
              I annat fall grundas lika rättigheter till kunskap utifrån en
              fastlagd syn på vad kunskap är och den kunskapssynen ses idag
              som förlegad.
            </seg>
          </u>
          <note type="speaker" xml:id="i-e4e3b1e4e7cdb5b4-0">
            Anf. 86 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-6">
            <seg xml:id="i-40056c6a0c4b14c5-0">
              Herr talman! Interpellanten drar mycket långtgående slutsatser.
              Hon säger att förkunskaperna hos dem som har börjat estetiska
              utbildningar på högskolan har sjunkit till följd av den nya gymnasiereformen.
              Men än så länge har inte en enda student som berörts av den nya
              gymnasiereformen börjat högskolan. De första tar studenten nu
              i dagarna. Ingen av dem har börjat högskolan än. Att sjunkande
              förkunskaper på högskolan skulle bero på den gymnasiereform som
              infördes 2011 är helt enkelt inte sant. Det är inte möjligt att
              avläsa det.
            </seg>
            <seg xml:id="i-4e98b0aeac1797a5-0">
              Jag har ofta denna typ av debatt i kammaren. En ledamot som är
              särskilt engagerad i ett visst ämne menar att just det ämnet borde
              få mer tid på schemat. Sedan kommer en annan miljöpartist eller
              socialdemokrat och säger att ett annat ämne borde få mer tid på
              schemat och så vidare.
            </seg>
            <seg xml:id="i-a1c2ac80724e1485-0">
              Låt mig säga till interpellanten det jag säger till alla andra:
              Denna typ av synpunkter får större trovärdighet den dag man är
              beredd att tala om vilka ämnen som ska dras ned i skolan för att
              skapa det ökade utrymmet.
            </seg>
            <seg xml:id="i-1c388573bd0718e3-0">
              Interpellanten nämnde att det är för mycket svenska, engelska
              och matte. Det kan hända, men det hör jag aldrig från Miljöpartiets
              skolpolitiker.
            </seg>
            <seg xml:id="i-810911c124af25a7-0">
              Interpellanten kräver att jag ska skapa mer utrymme åt detta
              på schemat. Ja, det gör jag gärna. Men det är många andra ämnen
              som också ska få plats.
            </seg>
            <seg xml:id="i-92795e0494892f88-0">
              Jag har svårt att argumentera emot. Det här ämnet får gärna fler
              timmar. Men vad ska jag minska på? Berätta gärna det i nästa inlägg,
              Tina Ehn, för då blir det trovärdigt. Vad är det som kan minskas
              på gymnasiets schema?
            </seg>
          </u>
          <note type="speaker" xml:id="i-610b01b2fd3075e3-0">
            Anf. 87 TINA EHN (MP):
          </note>
          <u who="tina_ehn_94fa72" xml:id="i-a0b1c381d9c571c7-2">
            <seg xml:id="i-d865cafb0bab5998-0">
              Herr talman! Just denna interpellant har hört detta från utbildningsministern
              tidigare, och nu upprepas det. Jag tror inte att vi behöver prioritera
              ned något ämne. Det är olika hur mycket tid man lägger på olika
              ämnen.
            </seg>
            <seg xml:id="i-7e3f0299c1ddae01-0">
              Jag tror att det är viktigt att vi lyfter fram vikten och betydelsen
              av de estetiska ämnena i utbildningen. Det är därför vi har denna
              interpellationsdebatt.
            </seg>
            <seg xml:id="i-bc2a4357fbc50ef2-0">
              Jag säger inte att det är mindre viktigt med matematik, engelska
              eller svenska, utan jag tror att detta är viktiga faktorer som
              bygger varandra. Estetiska och skapande ämnen kan göra elever
              mer motiverade när det gäller många av de teoretiska ämnena. Vi
              resonerar ju så att idrott och att röra på sig är viktigt för
              att vår hjärna ska bli aktiv, och jag tror att de kreativa ämnena
              väger lika tungt.
            </seg>
            <seg xml:id="i-c59a5f51e385083e-0">
              Jag ser en risk för utbildningssystemet om man inte lyfter upp
              dessa frågor. Jag är kulturpolitiker och lyfter därför givetvis
              upp dem i här kammaren, och det är intressant att höra hur olika
              man hör det jag säger.
            </seg>
            <seg xml:id="i-8d1b47e9cbe717e7-0">
              Låt mig avsluta med några rader ur Reggio Emilia-dikten Ett barn
              har hundra språk . Utbildningsministern har säkert hört dem förr.
            </seg>
          </u>
          <note type="speaker" xml:id="i-d626c78e751a935b-0">
            Anf. 88 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-7">
            <seg xml:id="i-5f88f06edf995e8c-0">
              Herr talman! Jag tackar för dikten, men jag förstod inte resonemanget
              innan den. Jag uppfattade att hela idén med interpellationen var
              att interpellanten ville säga att man ska återinföra fler timmar
              estetisk verksamhet på schemat.
            </seg>
            <seg xml:id="i-e1505b588c4857d8-0">
              Vad ska man minska ned på, frågade jag. Inget ska minskas ned,
              utan det ska ingå som ett perspektiv, säger interpellanten.
            </seg>
            <seg xml:id="i-88fa188586e29bfa-0">
              Är det fler timmar eller inte som gäller? Ska man införa 100
              gymnasietimmar motsvarande 100 poäng, vilket är den minsta gymnasiekursen,
              kostar det en halv miljard. Det kan man göra, men då bör man ha
              en finansiering för det i sin budgetförklaring. Det har inte Miljöpartiet.
              Eller så drar man ned på något annat, till exempel svenska, engelska
              eller matte, och då får man berätta det.
            </seg>
            <seg xml:id="i-ab557a2b9790f0fa-0">
              Jag har inget emot att utöka estetisk verksamhet, men det är
              många andra ämnen som också ska ha plats. Historia har vi gemensamt
              infört som obligatoriskt kärnämne i den nya läroplanen för gymnasieskolan
              som infördes av alliansregeringen. Så var det inte i det gamla
              rödgröna gymnasiet, men nu är historia obligatoriskt kärnämne.
              Men det eller något annat kan man ju ta bort.
            </seg>
            <seg xml:id="i-9406d3959763ea19-0">
              Estetisk verksamhet är viktig och tar mycket tid av timplanen
              på grundskolan. Det estetiska programmet är ett viktigt program
              i gymnasieskolan. Det växer kraftigt och är ett av våra största
              program. Det är dessutom tydligt högskoleförberedande, till exempel
              till Textilhögskolan, som vi talade om nyss, och intresset hos
              ungdomar att gå detta program är stort.
            </seg>
            <seg xml:id="i-5ffbfd6f78f2508e-0">
              Debatter om att ändra i schemat är mycket vanliga. Jag har dem
              varje månad i kammaren. Olika ledamöter tycker att det ämne de
              själva är särskilt engagerade i ska få ökat utrymme på schemat.
              Men då måste man dra ned på andra ämnen. Det är aldrig någon –
              och denna debatt är inget undantag – som är beredd att peka ut
              vad man ska minska ned på utan bara vad man ska utöka med. Då
              går det inte ihop i slutändan.
            </seg>
            <seg xml:id="i-d211b292d8f7fee3-0">
              Jag är glad för interpellantens engagemang för detta ämne. Jag
              känner det själv, men vi har ett schema i gymnasiet som måste
              gå ihop i slutändan. Ska man öka vissa ämnen kommer man med nödvändighet
              att bli tvungen att minska ned andra. Så enkelt är det.
            </seg>
          </u>
          <note xml:id="i-50fec6a2c91fd4a8-7">
            Överläggningen var härmed avslutad.
          </note>
          <note xml:id="i-acb20e53317e367a-0">
            14 § Svar på interpellation 2013/14:531 om personalsituationen
            på fritidshemmen
          </note>
          <note type="speaker" xml:id="i-0e6ac5f07dde0486-0">
            Anf. 89 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-8">
            <seg xml:id="i-5181c4862c3e5427-0">
              Herr talman! Fredrik Lundh Sammeli har frågat mig vad jag avser
              att göra för att vända trenden mot större barngrupper, minskad
              personaltäthet och sämre utbildad personal på svenska fritidshem.
            </seg>
            <seg xml:id="i-4f4fde1da58e2307-0">
              Staten anger de övergripande målen för förskola, skola och fritidshem,
              och kommunerna och enskilda huvudmän ansvarar för hur verksamheten
              genomförs.
            </seg>
            <seg xml:id="i-49a7f4dde4f17e12-0">
              Enligt skollagen är det huvudmannens uppgift att se till att
              elevgrupperna har en lämplig sammansättning och storlek. Det är
              alltså huvudmannens och rektorns ansvar att anpassa elevgruppernas
              sammansättning så att omsorgen och det pedagogiska uppdraget kan
              tillgodoses liksom att följa upp och utvärdera gruppernas sammansättning
              och storlek. Statens skolinspektion utövar tillsyn över kommunala
              fritidshem och kommunen över fristående fritidshem.
            </seg>
            <seg xml:id="i-7efebb387dd70f27-0">
              Tillgången på välutbildad personal är viktig för kvaliteten på
              verksamheten i fritidshem. Regeringen har därför infört en ny
              lärarutbildning med bland annat en tydlig profilering mot arbete
              i fritidshem som en egen inriktning inom grundlärarexamen.
            </seg>
            <seg xml:id="i-aedb7db381316d2b-0">
              Fritidspedagoger kan dessutom vara behöriga att som lärare bedriva
              undervisning inom grundskolans årskurser 1–3 och 4–6 i de ämnen
              som de har tillräckliga ämnesstudier i. Fritidspedagoger har också
              tillgång till regeringens kompetensutvecklingsinsats Lärarlyftet.
              Sammantaget torde detta dels bidra till att fler intresserar sig
              för att bli lärare med inriktning mot arbete i fritidshem, dels
              till att fler stannar kvar i yrket.
            </seg>
          </u>
          <note type="speaker" xml:id="i-56c01d75cf4ff45e-0">
            Anf. 90 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-ec740c16293850ea-6">
            <seg xml:id="i-4d4e3c5cd804543e-0">
              Herr talman! Jag vill börja med att tacka ministern för svaret.
            </seg>
            <seg xml:id="i-9cc3d1b9619cf242-0">
              I min hand håller jag ett pressmeddelande från Skolverket. Det
              är från april och har den tydliga rubriken Allvarlig utveckling
              i fritidshemmen. Där sammanställer man det jag tycker är en väldigt
              oroande bild av utvecklingen när det gäller vardagen för våra
              barn. Eleverna i fritidshemmen får allt sämre tillgång till personal,
              grupperna blir större och personalens utbildningsnivå sjunker.
            </seg>
            <seg xml:id="i-28dce95c0356e843-0">
              Vi snackar inte om vilken verksamhet som helst utan om en verksamhet
              som har två väldigt viktiga uppdrag: omsorgsuppdraget – för att
              möjliggöra för föräldrar att förena föräldraskap med förvärvsarbete
              eller studier – och lärandeuppdraget att komplettera den obligatoriska
              skolan med mer lekfull pedagogik, stimulera elevernas utveckling
              och främja allsidiga kontakter och social gemenskap.
            </seg>
            <seg xml:id="i-452c4715b8b5b92e-0">
              Om man tittar på Skolverkets rapport och sammanställning blir
              det tydligt att det är fler elever men färre anställda och att
              antalet elever under åren har ökat bra mycket mer än antalet anställda,
              vilket har lett till en försämrad personalsituation över tid.
            </seg>
            <seg xml:id="i-b4eb6c47034da63e-0">
              Om man tittar på det senaste året ser man att antalet elever
              har ökat med 4 procent medan antalet anställda inte har ökat alls.
            </seg>
            <seg xml:id="i-320b7e9ccf15334b-0">
              Samtidigt som det blir fler elever blir det färre grupper. I
              dag finns 425 000 elever i fritidshemmen – en ökning med nästan
              15 000 på ett år. Samtidigt ser man om man tittar över en tioårsperiod
              att antalet barn i fritidshem har ökat med 25 procent samtidigt
              som antalet grupper har minskat med 7 procent.
            </seg>
            <seg xml:id="i-dd0994e8b298464b-0">
              Denna del handlade om antal, men den andra del som jag lyfter
              fram i interpellationen handlar om personalens utbildningsnivå.
              Den sjunker, färre har en högskoleutbildning och det är tydlig
              skillnad mellan kommunal verksamhet och fristående fritidshem.
            </seg>
            <seg xml:id="i-b1c4671a14ac8f26-0">
              Om man kopplar detta till det uppdrag fritidshemmen har tycker
              jag att det Skolverket pekar på blir väldigt tydligt, nämligen
              att elevgrupperna blir större samtidigt som personaltätheten och
              utbildningsnivån sjunker. Det blir bristande förutsättningar att
              kunna leva upp till kravet att stimulera utveckling och lärande.
            </seg>
            <seg xml:id="i-f47b412b19e1ff6b-0">
              För mig blir det därmed tydligt att fritidshemmen många gånger
              inte når de mål de har. Då kanske man tänker att detta är något
              som Skolverket pekar på och att det bara är en bild. Men den bilden
              delas också av fackförbundet Kommunal och av Lärarförbundet, som
              bekräftar och fördjupar den bild som visas i sammanställningen.
              Nedskärningar drabbar barnen och personalen men också föräldrarna
              och samhället i stort.
            </seg>
            <seg xml:id="i-0d3986ec2cb49095-0">
              För mig är och förblir det tydligt att samhället förlorar på
              att yngre barn inte får det stöd de behöver, i synnerhet barn
              med särskilda behov och barn från socioekonomiskt utsatta familjer.
            </seg>
            <seg xml:id="i-fdde1091b01c7ccf-0">
              Efter att ha tagit del av svaret, utbildningsministern, är min
              fundering därför: Delar vi problembilden, delar du oron över fritidshemmens
              utveckling och på vilket sätt vill du vända utvecklingen inom
              fritidshemmen?
            </seg>
          </u>
          <note type="speaker" xml:id="i-d6ec3c9559032e89-0">
            Anf. 91 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-9">
            <seg xml:id="i-46cd182e8868a049-0">
              Herr talman! Ja, jag delar den oron. Jag har samma bakgrund som
              interpellanten, nämligen Skolverkets beskrivning. Den typen av
              rapporter har kommit under många år – detta är inte första gången.
            </seg>
            <seg xml:id="i-9413efe6f65c5a90-0">
              Till att börja med tycker jag att interpellanten har rätt perspektiv.
              Det handlar inte bara om gruppstorlek och mängden personal utan
              också om kompetensnivån. Det spelar alltså roll om det är en utbildad
              person eller en icke utbildad person som leder verksamheten.
            </seg>
            <seg xml:id="i-54651d19d7da4155-0">
              Det har varit ett problem att väldigt få ungdomar har sökt in
              på fritidspedagogutbildningen under många år. Det är glädjande
              att sedan alliansregeringen genomförde den nya lärarutbildningen
              2011 är det en helt ny utbildningsinriktning. Det går inte längre
              att söka och utbilda sig enbart till fritidspedagog, utan det
              är en kombination där man är lågstadielärare i vissa ämnen – ofta
              praktisk-estetiska ämnen som idrott, slöjd eller bild – samtidigt
              som man är fritidspedagog.
            </seg>
            <seg xml:id="i-7c8213f1ea87a575-0">
              Man skapar utrymme för kombinationstjänster, och det tror jag
              är en nyckel till att sedan kunna använda denna personal på ett
              bra sätt i verksamheten. För fritis äger ofta rum dels på morgonkulan
              innan skoldagen börjar, dels på eftermiddagen. Men fritidshemmets
              verksamhet pågår inte hela dagen utan när det inte pågår skolundervisning.
              Det gör att en person som både har lärarkompetens och fritidspedagogkompetens
              har mycket större användbarhet. Det kommer att vara mer intressant
              för arbetsgivaren att anställa personer med den nya utbildningen.
            </seg>
            <seg xml:id="i-956437accd202297-0">
              Söktrycket bland ungdomar till den nya utbildningen går dessutom
              upp. Tidigare, till den gamla fritidspedagogutbildningen, gick
              det bara ned, men nu har det gått upp ett par år i rad. Den nya
              utbildningsinriktningen där man samtidigt blir både lågstadielärare
              i vissa ämnen och fritidspedagog gör att utbildningen blir mycket
              mer attraktiv. Detta är riktigt glädjande.
            </seg>
            <seg xml:id="i-fb5579fbe205d766-0">
              Precis i dagarna går den första kullen som har den nya utbildningen
              ut från våra lärarhögskolor. Vi får väl se framåt hösten när de
              börjar få jobb. Det är en treårig utbildning som infördes 2011,
              så det är alltså nu på försommaren 2014 som den första kullen
              går ut. Jag har en dialog med cheferna för lärarutbildningen på
              våra lärosäten, och min uppfattning är att den nya utbildningen
              är rätt tänkt och att den är bra. Vi ser att söktrycket går upp.
            </seg>
            <seg xml:id="i-db3f1c0b8243c307-0">
              Detta löser inte den akuta situationen, men vi måste samtidigt
              våga tänka långsiktigt – hur löser vi utmaningen på längre sikt?
              Där menar jag att svaret är fler välutbildade fritidspedagoger.
            </seg>
            <seg xml:id="i-ff3cab72e58594de-0">
              Jag delar uppfattningen om barngrupperna och oron där. Den ordning
              som riksdagen har bestämt och som interpellantens parti och andra
              har stått bakom är att kommunerna ska ha ansvaret för grundskolan
              och därmed fritidshemmen. Skolverket och Skolinspektionen påpekar
              gruppstorlekarna, men det är till sist kommunerna som har ansvaret.
            </seg>
            <seg xml:id="i-0455436406dcb0a8-0">
              Jag tycker inte att vi från riksdagens eller regeringens sida
              – så länge skolan är kommunal – ska säga att det är vårt ansvar,
              utan det är kommunernas ansvar. Vi ska inte frånta kommunerna
              deras ansvar, för då kommer de omedelbart att krypa ur det, utan
              det är deras ansvar att hantera detta.
            </seg>
            <seg xml:id="i-159b2fc6c8d41a62-0">
              Jag tycker att vi kan vara kritiska, men inte överallt. På en
              del håll sköts det utmärkt, men på andra håll är det för stort,
              fel eller så. De kommuner som inte sköter sig och går långt utöver
              vad som är rimligt i till exempel gruppstorlekar förtjänar kritik
              och ska få kritik. De får också kritik. Det är innebörden i den
              rapport som interpellanten läser upp. De har fått sådan kritik
              av Skolinspektionen och har uppmanats att skärpa sig.
            </seg>
          </u>
          <note type="speaker" xml:id="i-f856d8cfe115bba0-0">
            Anf. 92 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-ec740c16293850ea-7">
            <seg xml:id="i-c53556a7e65a3ffc-0">
              Herr talman! Drygt åtta av tio elever på lågstadiet går på fritidshem,
              så det är en mycket omfattande verksamhet. För mig som socialdemokrat
              och småbarnsförälder är det otroligt viktigt att fritidshemmen
              håller en hög nivå.
            </seg>
            <seg xml:id="i-8953c225f355cdea-0">
              Sverige är ett bra land, men utvecklingen i den svenska skolan
              är mycket oroande. Skolresultaten faller, och likvärdigheten försämras.
              Då är det också viktigt att koppla till och se vilken roll fritidshemmen
              har i förhållande till skolan, hur fritidshemmen och den verksamheten
              kan kompensera och många gånger lyfta elever, kan ge en helhet
              inom skolan och utbildningen som är viktig.
            </seg>
            <seg xml:id="i-92d7638a34569411-0">
              Antalet elever som lämnar grundskolan utan behörighet till gymnasiet
              har ökat med 18 procent sedan 2006. Då är det jätteviktigt att
              vända utvecklingen och inse att fritis har betydelse för barns
              utveckling, för att också kunna uppnå goda kunskapsresultat i
              skolan.
            </seg>
            <seg xml:id="i-e77360808e0c7ddf-0">
              För mig är det viktigt att vara tydlig med att jag aldrig kommer
              att acceptera att möjligheterna att lyckas blir beroende av vilken
              bakgrund en elev har. Skolan ska aktivt bidra till att utjämna
              människors livschanser, och studier visar att en likvärdig skola
              och höga resultat hänger ihop tydligt.
            </seg>
            <seg xml:id="i-d2c27851fff26b74-0">
              För mig och Socialdemokraterna har det också varit viktigt att
              kunna peka på möjligheten att koppla på föreningslivet till fritidsverksamheten,
              att se det som en plattform att ge fler barn möjlighet till föreningsaktiviteter.
              Vi vet båda två att avgifterna spelar in och att tillgången till
              en bra fritidsverksamhet är väldigt begränsad för vissa barn.
              Det kan röra sig om fotboll, friluftsaktiviteter eller dans, på
              samma sätt som läxläsning har en bra plattform att kunna genomföras
              inom fritidsverksamheten, om man ändå ska ha läxor.
            </seg>
            <seg xml:id="i-4f24214604aa9183-0">
              Det jag tänker på när ministern svarar på mina funderingar är
              bland annat: Varför har vi undantagit fritidspedagoger från möjligheten
              att omfattas av legitimation? Det är något som jag möter när jag
              är ute på fritidshem, där de som yrkeskår pekar på att detta är
              en brist och att det är något som de skulle vilja omfattas av.
            </seg>
            <seg xml:id="i-b4150cbeacc7a874-0">
              Vi pratar om ansvaret för kommunerna. Vi ska inte ta ifrån dem
              ansvaret. Men om både ministern och jag som ledamot ser att larmrapporterna
              är rätt omfattande, att det är väldigt många kommuner som inte
              löser verksamheten, då behöver vi också fundera: Är det ett ansvar
              som man inte tar, eller är det en möjlighet som man faktiskt inte
              har? Jag möter många kommuner som ser att de med väldigt få resurser
              ska lyckas med det här området. Då blir det tyvärr fritidshemmen
              som blir lidande.
            </seg>
            <seg xml:id="i-df128a5f755d94da-0">
              Om inte utbildningsministern är nöjd med utvecklingen, om han
              liksom jag ser att det är ett område där vi behöver vända utvecklingen,
              vad tänker han göra? Att säga att det är kommunernas ansvar och
              att de får klara det är en verklighet som regeringen har haft
              i åtta år, och verkligheten fortgår, där utvecklingen är alarmerande.
            </seg>
          </u>
          <note type="speaker" xml:id="i-01a255002aeee2be-0">
            Anf. 93 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-10">
            <seg xml:id="i-b681488a30bccfec-0">
              Herr talman! Jag menar att det viktigaste är att fler vill söka
              in och verka som fritidspedagoger. I den nya utbildning som vi
              har infört sedan ett par år tillbaka – den första kullen utexamineras
              nu – får man legitimation. Man blir nämligen både lärare och fritidspedagog.
              Det har ökat söktrycket, och jag tror att det är bra. Det är den
              enskilt viktigaste åtgärd som har vidtagits på decennier för svenska
              fritidshem, detta att vi skapar en ny utbildning som är attraktiv
              och som också ger användning både som lärare och som fritidspedagog
              i det svenska lågstadiet. Jag tror att det är det absolut viktigaste.
            </seg>
            <seg xml:id="i-7bcf352e131368ad-0">
              Både Socialdemokraterna och regeringen vill dessutom skjuta till
              2 miljarder per år till lågstadiet i ökade statsanslag för ökad
              personaltäthet. Det är klart att det går att använda till den
              här typen av personer, som är grundlärare och fritidspedagoger
              samtidigt. Jag är glad över att det finns enighet här.
            </seg>
            <seg xml:id="i-bd54e7d3b35ac188-0">
              Vi kan diskutera om skolan ska vara kommunal – jag tycker att
              den ska förstatligas. Men om den nu ska vara kommunal kan det
              inte vara så att staten så fort en kommun missköter verksamheten
              går in och klarar den åt dem, för då kommer det att skapa ett
              incitament, att det lönar sig för kommunen att missköta en verksamhet
              genom att vi går in och betalar det ena efter det andra, utan
              kommunerna måste sköta detta. Det är klart att man till sist får
              fundera över skarpare sanktionsåtgärder från Skolinspektionens
              sida mot kommuner som inte sköter sig.
            </seg>
            <seg xml:id="i-25227314bc19034c-0">
              Det är två saker vi gör nu och som jag tycker att det är bra
              att vi gör i enighet. Det ena är den nya lärarutbildningen. Flera
              av oppositionens partier röstade i och för sig emot den när den
              infördes. Men vi ser nu att detta ökar intresset för att bli grundlärare
              och fritidspedagog. Det andra är att vi från och med nästa år
              skjuter till mycket stora pengar till lågstadiet. Regeringen och,
              uppfattar jag, oppositionen är enig om detta. Det skapar ökade
              möjligheter att anställa fler personer, vilket är hela idén med
              det hela. Det tycker jag att staten ska göra.
            </seg>
            <seg xml:id="i-c6d1595cc2c6bb04-0">
              De kommuner som inte sköter sig ska till sist tas i örat av Statens
              skolinspektion, i sista ändan riktigt ordentligt.
            </seg>
          </u>
          <note type="speaker" xml:id="i-197fe3213d650921-0">
            Anf. 94 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-ec740c16293850ea-8">
            <seg xml:id="i-3edb4445d60b1ebb-0">
              Herr talman! Många pekar på den utveckling som vi har. Det är
              inget nytt. Det är inte enstaka kommuner, utan det är en ganska
              bred bas över landet som har problem att leverera en bra fritidshemsverksamhet
              för våra barn.
            </seg>
            <seg xml:id="i-0189f9d3335c2216-0">
              Det är oacceptabelt. Barn förtjänar en trygg och utvecklande
              verksamhet. Det går inte att göra med allt mindre resurser. Personalen
              är väldigt tydlig när man träffar dem. De vänder ut och in på
              sig själva för att få det att gå runt, men det är inte hållbart
              på sikt.
            </seg>
            <seg xml:id="i-6b3926bd5dbc1284-0">
              Jag tror inte att Sveriges kommuner är i maskopi med varandra
              och levererar dålig fritidsverksamhet för att regeringen ska skjuta
              till pengar bara därför att de vill ha mer, utan många kommuner
              mäktar tyvärr inte med att anslå de resurser som behövs. Då krävs
              det att regeringen börjar prioritera det viktiga arbete som görs
              på förskolor och fritidshem, att man tittar på möjligheterna att
              tillföra mer resurser och ge tydliga ramar och inte minst också
              att man börjar diskutera hur man själv ser på framtidens fritidshemsverksamhet.
              Hur vill man att den ska se ut?
            </seg>
            <seg xml:id="i-4b43bf97a299b225-0">
              Jag skulle här på slutet gärna vilja höra utbildningsministerns
              tankar för fritidshemmen under de kommande åren.
            </seg>
          </u>
          <note type="speaker" xml:id="i-cc31f9b8b8652c8a-0">
            Anf. 95 Utbildningsminister JAN BJÖRKLUND (FP):
          </note>
          <u who="unknown" xml:id="i-6706280f8af6c93e-11">
            <seg xml:id="i-8b904b11efc65c86-0">
              Herr talman! Jag noterar att vi är väldigt överens, dels om fritidshemmens
              vikt, dels numera också om att den nya lärarutbildningen är bra
              – jag hör inte interpellanten säga emot det. Det är fler som söker
              sig till den nya utbildningen. Stora delar av oppositionen röstade
              emot den nya lärarutbildningen, men det är tack vare den som vi
              nu har fler sökande för att bli både grundlärare och fritidspedagog,
              och de som går den utbildningen kommer att få lärarlegitimation,
              vilket ökar attraktionskraften. Vi skjuter också till 2 miljarder
              – det vill både regeringen och oppositionen – för att förstärka
              lågstadiet. Det är ofta samma personal som jobbar i lågstadiets
              undervisning och på fritidshemmen.
            </seg>
            <seg xml:id="i-71fb140932e3ab18-0">
              Regeringen gör rätt mycket. Jag uppfattar inte att oppositionen
              har föreslagit något annat. Jag noterar inga extra pengar till
              fritis i Socialdemokraternas budget. Vi är överens om en hög ambitionsnivå.
              Den behöver lyftas ytterligare. Men jag utgår också från att riksdagen
              är överens om att den inspektionsverksamhet som Skolinspektionen
              har är det verktyg vi har att arbeta med.
            </seg>
            <seg xml:id="i-4414979c1225aa3d-0">
              Jag hör alltid att kommuner säger att de inte riktigt kan prioritera
              detta. Men det är ofta en viljesak. Vi har inte råd att inte prioritera
              våra barn och ungdomar, utan det är en viljesak, en prioriteringssak.
              Om inte kommunerna klarar av att sköta skolan ska vi återförstatliga
              skolan. Det här är en del av skolans uppdrag. Kommunerna vill
              gärna ha det. Socialdemokraterna anser att det är toppen att skolan
              är kommunal. Då måste kommunerna klara av att sköta detta.
            </seg>
            <seg xml:id="i-9472796c34aa9c0f-0">
              Jag är kritisk. Jag vill återförstatliga skolan. Men om den ska
              vara kommunal måste kommunerna sköta den. Så måste det fungera.
            </seg>
            <seg xml:id="i-cf1cf6dcfa11aae7-0">
              Vi har, som sagt, nya utbildningar och mer pengar. Men sedan
              måste kommunerna ta ansvar. Det finns inget annat sätt att hantera
              detta.
            </seg>
          </u>
          <note xml:id="i-50fec6a2c91fd4a8-8">
            Överläggningen var härmed avslutad.
          </note>
          <note xml:id="i-0b41263735eefbc7-0">
            15 § Svar på interpellationerna 2013/14:528 och 530 om den nationella
            hjälptelefonen Preventell
          </note>
          <note type="speaker" xml:id="i-caa64e54ee1a6960-0">
            Anf. 96 Statsrådet MARIA ARNHOLM (FP):
          </note>
          <u who="unknown" next="cont" xml:id="i-ebce1b1c7cdb87b8-0">
            <seg xml:id="i-36530d976e4ea3b7-0">
              Herr talman! Anna Wallén har frågat mig vad jag avser att göra
              för att personer som dras sexuellt till barn ska få hjälp samt
              huruvida jag kommer att kämpa för att Preventell kommer att få
              finnas kvar och utvecklas.
            </seg>
            <seg xml:id="i-ddc41dbb2948c4e5-0">
              Vidare har Fredrik Lundh Sammeli ställt frågan om jag har tagit
              några initiativ till en analys för att granska effekterna av en
              nedläggning av den nationella hjälptelefonen, vilka initiativ
              som jag tänker ta med anledning av nedläggningshotet mot Preventell
              samt om jag tänker verka för att regeringen lämnar förslag om
              ytterligare finansiering.
            </seg>
            <seg xml:id="i-59ed8de2044ffebc-0">
              Jag besvarar interpellationerna i ett sammanhang eftersom de
              berör samma områden.
            </seg>
            <seg xml:id="i-504b44e35b5a2d83-0">
              Jag delar uppfattningen att den nationella hjälplinjen Preventell
              vid Centrum för Andrologi och Sexualmedicin, Casm, vid Karolinska
              Universitetssjukhuset i Huddinge är unik och fyller en viktig
              funktion med att bistå med information om sexuell störning till
              personer med sexuella avvikelser och hypersexuell störning. Varje
              vecka tar Preventell emot ca 20 samtal från personer med någon
              form av sexuell störning. Samtidigt har Preventell en viktig uppgift
              med att ge råd till anhöriga, närstående eller andra vårdgivare
              i landet som ringer om råd och hjälp.
            </seg>
            <seg xml:id="i-7f170c1957f4be2c-0">
              I maj 2011 beslutade regeringen att bevilja Karolinska Universitetssjukhuset
              10 miljoner kronor för ett tillfälligt projekt för att under 2011–2014
              utveckla och kvalitetssäkra den del av verksamheten vid Casm som
              tar emot personer som utövar eller riskerar att utöva sexuellt
              våld. I projektet ingår bland annat att etablera en så kallad
              stopptelefon mot sexuellt våld genom att utveckla befintlig telefon-
              och internetverksamhet i syfte att nå en större och bredare målgrupp
              än i dag, det vill säga personer, främst män, som utövar eller
              riskerar att utöva sexuellt våld samt närstående till dem och
              personal inom relevanta verksamheter.
            </seg>
            <seg xml:id="i-61897305df71dc9d-0">
              I december 2014 ska Karolinska Universitetssjukhuset lämna en
              slutredovisning av projektet till Regeringskansliet. Redovisningen
              ska innehålla en redogörelse för projektets genomförande och resultat
              samt av hur medlen har använts.
            </seg>
            <seg xml:id="i-8c044a9d95d254cf-0">
              Regeringen kommer att återkomma under hösten med besked om Preventells
              fortsatta finansiering.
            </seg>
          </u>
          <note xml:id="i-5b588d7c4c095e1a-0">
            Anf. 97 ANNA WALLÉN (S):
          </note>
          <u who="unknown" prev="cont" xml:id="i-6e27990aaa973af9-0">
            <seg xml:id="i-55f32fde291d7cd4-0">
              Herr talman! Jag vill börja med att tacka statsrådet Maria Arnholm
              för svaret på min och Fredrik Lundh Sammelis interpellationer
              om Preventell och den viktiga verksamheten där. Vi har ställt
              dessa interpellationer för att vi är mycket oroliga för det viktiga
              arbetet med att försöka bekämpa sexualbrott mot barn och sexualbrott
              i övrigt.
            </seg>
            <seg xml:id="i-9a3dde6d23378bcf-0">
              En del som lyssnar på debatten kanske inte vet vad Preventell
              är. Det är en hjälplinje dit den som är orolig för sin eller någon
              annans sexualitet kan ringa in anonymt. Som statsrådet berättade
              startades linjen av Centrum för Andrologi och Sexualmedicin.
            </seg>
            <seg xml:id="i-9f11ad7ba659d13e-0">
              År 2006 fick Centrum för Andrologi och Sexualmedicin i Helsingfors
              i uppdrag att arbeta för att förebygga sexualbrott. Några år senare
              fick centrumet projektmedel för en nationell hjälplinje för människor
              som riskerar att tappa kontrollen över sin sexualitet. Denna hjälplinje
              fick namnet Preventell.
            </seg>
            <seg xml:id="i-c94c64892831a036-0">
              Preventell kan på ett antal sätt sägas vara en succé. Fler ringer
              in, och fler inleder en behandling. Men projektmedlen tar slut
              vid årsskiftet. Det är många som har hört av sig till oss som
              är politiker och beslutsfattare och säger att vi måste göra någonting.
            </seg>
            <seg xml:id="i-659e2287443c8986-0">
              Statistik från Preventell visar att över 400 personer, främst
              män, har tagit kontakt med hjälplinjen. Mellan mars 2012 och november
              2013 berättade ett knappt hundratal av dem som ringde till Preventell
              att de dras sexuellt till barn.
            </seg>
            <seg xml:id="i-de8515d6ca3adcd1-0">
              För många som har dessa problem att de känner att de dras sexuellt
              till exempelvis barn är det mycket svårt att söka hjälp. De ringer
              inte till sin vanliga vårdcentral. Det kanske även är en mycket
              begränsad tid som de känner sig motiverade och redo att ta tag
              i detta. Därför är det viktigt att Preventell finns. Om vi kan
              göra någonting för att bekämpa att sexualbrott begås måste vi
              verkligen göra det.
            </seg>
            <seg xml:id="i-624e22d01e3f4e5d-0">
              Statsrådet Maria Arnholm säger i sitt interpellationssvar att
              man ska ge besked till hösten om vad som händer Preventell. Vi
              socialdemokrater tycker att det är mycket viktigt att man ger
              ett besked så att Preventell kan arbeta långsiktigt och att de
              får veta vad som händer.
            </seg>
            <seg xml:id="i-27f6a75f7790b5f3-0">
              Maria Arnholm har skrivit en debattartikel i Aftonbladet som
              publicerades för mindre än två månader sedan. När jag läser den
              ser jag att jag och statsrådet är mycket överens. Men jag tycker
              att det är beklagligt att det som hon skriver i debattartikeln
              inte står i interpellationssvaret. Det som står i debattartikeln
              är att Preventell är viktig och måste bevaras. Hon skriver att
              det snart är val och att man efter valet ska göra budgetar. Hon
              skriver att hon hoppas att de andra politiska partierna tycker
              att detta är lika viktigt som man tycker i Folkpartiet.
            </seg>
            <seg xml:id="i-cc64d63c119bc29f-0">
              Jag vill då fråga Maria Arnholm vilket annat parti i Alliansen
              som inte vill stötta Preventell. Det låter som om Folkpartiet
              tycker att detta är bra och att denna hjälplinje ska permanentas
              på något sätt. Då måste det vara något annat parti i Alliansen
              som bromsar upp det.
            </seg>
            <seg xml:id="i-063baf53d1d5255e-0">
              När du också skriver i artikeln, Maria Arnholm, att det är val
              i höst och att denna fråga kan avgöras då, undrar jag om du menar
              att det enda alternativet för väljarna är att rösta fram en rödgrön
              regering eftersom du faktiskt sitter i majoritet just nu och inte
              kan garantera finansieringen för denna viktiga verksamhet. Jag
              hoppas därför att du kan svara på dessa frågor.
            </seg>
          </u>
          <note type="speaker" xml:id="i-7a5ecdd17964e1e0-0">
            Anf. 98 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-ec740c16293850ea-9">
            <seg xml:id="i-644a2d0a37e670de-0">
              Herr talman! Jag tackar statsrådet för svaret.
            </seg>
            <seg xml:id="i-b4afdfcd619e3854-0">
              Detta är inte första gången jag lyfter fram denna fråga. Redan
              i mars när jag kom tillbaka från föräldraledighet ställde jag
              frågan till socialministern om vilket initiativ han var beredd
              att ta med anledning av nedläggningshotet mot Preventell. Frågan
              hamnade hos statsrådet Arnholm utifrån ansvarsområden. Som jag
              uppfattade det ansåg hon, liksom jag, att Preventell fyller en
              mycket viktig funktion. Men som statsrådet nämnde i svaret i dag
              ska Karolinska Universitetssjukhuset lämna en slutredovisning
              i december.
            </seg>
            <seg xml:id="i-feea296dae15e905-0">
              Regeringen har just tillsatt en utredning med uppgift att ta
              fram en nationell strategi för att nå målet om att mäns våld mot
              kvinnor ska upphöra. Utredaren har också fått ett uppdrag att
              utvärdera Casms arbete med stopptelefonen Preventell.
            </seg>
            <seg xml:id="i-280b2b31676bbfa6-0">
              Utifrån detta avsåg statsrådet i mars inte att vidta några ytterligare
              åtgärder.
            </seg>
            <seg xml:id="i-fb1234a2f2a7ed73-0">
              Precis som Anna Wallén kunde även jag, 20 dagar efter det svaret
              till mig, med blandade känslor läsa det som statsrådet skrev på
              Aftonbladet Debatt, där hon tydliggjorde att hon ville göra finansieringen
              av Preventell permanent och ge den ett nationellt ansvar. Det
              är jättebra. Jag tror att det är detta besked som verksamheten
              behöver höra. Men varför händer då ingenting? Varför lämnar statsrådet
              ett besked på Aftonbladet Debatt när verksamheten fortfarande
              finns i ett vakuum? Varför fortsätter Preventell att leva i ovisshet
              om statsrådet som har ansvar för detta ändå anser att detta är
              en viktig verksamhet som ska permanentas och som borde kunna ha
              en statlig finansiering och ett nationellt ansvar?
            </seg>
            <seg xml:id="i-aec222ea5beb2ec9-0">
              Min fråga blir, precis som Anna Walléns: Tycker regeringen att
              Preventell är en viktig verksamhet som ni tänker finansiera nationellt?
            </seg>
            <seg xml:id="i-f20fc41250ebf9d9-0">
              Jag tror att alla som har tagit del av Preventells verksamhet
              eller liknande verksamheter och insatser på ett så svårt område
              också vet att verksamheten måste planeras långsiktigt och att
              man inte bara enkelt kan ro i hamn förändringar.
            </seg>
            <seg xml:id="i-e8a5e3f60f2899a8-0">
              Genom att inte lämna ett definitivt besked om finansiering förrän
              efter årsskiftet bidrar ju du som ansvarigt statsråd till att
              verksamheten börjar nedmonteras. Personal försvinner, man får
              inte fortsatta förordnanden och man känner tvekan inför att ta
              tag i nya ärenden som kommer in eftersom man inte vet vad man
              kommer att klara av att leverera. Människor som börjar närma sig
              Preventell som hjälp kanske också tvivlar på den där dörren de
              ändå känner skulle kunna vara öppningen från ett missbruk eller
              en snedvriden sexuell syn på barn.
            </seg>
            <seg xml:id="i-6c765834f03a87e9-0">
              Det är alltså intressant att höra med vilken tydlighet statsrådet
              här i dag kan tala om Preventell som en nationell angelägenhet
              som ska ha fortsatt finansiering.
            </seg>
          </u>
          <note type="speaker" xml:id="i-102eaee82c60c408-0">
            Anf. 99 Statsrådet MARIA ARNHOLM (FP):
          </note>
          <u who="unknown" next="cont" xml:id="i-ebce1b1c7cdb87b8-1">
            <seg xml:id="i-a1cd8b5a3c2f62cb-0">
              Herr talman! Som Anna Wallén och Fredrik Lundh Sammeli konstaterar
              delar vi den mycket uppskattande synen på Preventell och det man
              har åstadkommit under de snart tre år den försöksverksamhet regeringen
              har finansierat har funnits.
            </seg>
            <seg xml:id="i-f2377158763265cc-0">
              Detta har varit en i en lång rad satsningar när det gäller att
              bekämpa sexuellt våld och andra sexuella övergrepp, och 120 miljoner
              har satsats på detta under den snart fullbordade mandatperioden.
              Det handlar om insatser till stöd för utsatta, insatser som likt
              den här är riktad till våldsutövare, insatser riktade till rättsväsendet
              och insatser för ökade kunskaper.
            </seg>
            <seg xml:id="i-e2c8fcbfa683cd50-0">
              Som Fredrik Lundh Sammeli påpekar är alla dessa insatser, och
              många andra, grunden för en utredning som är tillsatt och som
              under nästa år ska lämna ett förslag på en vision, ett mål och
              en strategi för hur vi ska få mäns våld mot kvinnor att upphöra.
              Det ska också vara nedbrutet i konkreta mål och konkreta åtgärder
              för hur det ska ske. Den verksamhet som sker inom ramen för Casm
              och Preventell är dock av sådan viktig och betydelsefull art att
              den självklart inte kan invänta en utredning som är färdig nästa
              år. Den verksamhet som bedrivs där behöver i stället besked tidigare
              än så.
            </seg>
            <seg xml:id="i-4b36948d3053bbae-0">
              Jag har tillsammans med landstingskommunala politiker i Sveriges
              tre storstäder varit väldigt tydlig i den artikel interpellanterna
              refererar till, för att också understryka att detta är ett ansvar
              som vilar på landstingen och ska skötas lokalt. Det är alltså
              någonting vi gemensamt ska lösa. Budgetprocesserna i såväl landsting
              och kommuner som staten ser ut så att vi lägger fram våra budgetförslag
              och antar dem under hösten. Jag har gett uttryck för en mycket
              tydlig och bestämd vilja när det gäller var jag som folkpartist
              står. Nu vidtar arbetet med budgetpropositionen, och precis som
              jag sade i mitt svar kommer besked om var den landar att ges i
              höst.
            </seg>
            <seg xml:id="i-1eef36afda9440a7-0">
              Jag kan möjligen även fråga interpellanterna hur er syn på det
              lokala engagemanget i det här ser ut. Är socialdemokrater i Helsingfors,
              Göteborg och Malmö också beredda att göra de satsningar jag och
              mina partivänner är?
            </seg>
          </u>
          <note xml:id="i-6e69172cd4e8949b-0">
            Anf. 100 ANNA WALLÉN (S):
          </note>
          <u who="unknown" prev="cont" xml:id="i-6e27990aaa973af9-1">
            <seg xml:id="i-912cd0555cd2afd9-0">
              Herr talman! Jag blir lite besviken på att vi inte får några
              helt tydliga besked. Det du skrev på Aftonbladet Debatt var mycket
              tydligare, statsrådet. Det verkar dock som att Folkpartiet tycker
              att det här är bra men att ni inte får gehör för det hos de andra
              allianspartierna. Jag skulle alltså än en gång vilja fråga dig
              vilket av de andra allianspartierna det är som bromsar när det
              gäller att permanenta Preventell. Det är nämligen bara så jag
              kan tolka det här.
            </seg>
            <seg xml:id="i-b0e06f9e3d97772e-0">
              Det här är oerhört viktigt, och när du säger att regeringen ska
              lämna besked i höst om den fortsatta finansieringen undrar jag
              vad som menas med det. Vad är knäckfrågan? Vad är problemet? Du
              skriver också i din artikel på Aftonbladet Debatt att det krävs
              en medfinansiering från staten. Det är alltså inte bara som du
              antydde här, nämligen att landstingen måste gå in. Det är klart
              att det måste vara en samverkan, men du uttrycker där att staten
              måste gå in som medfinansiär till den viktiga hjälplinjen Preventell.
            </seg>
            <seg xml:id="i-b7452021f3330cc4-0">
              Jag skulle också vilja säga någonting om några andra saker när
              det gäller att bekämpa sexualbrott mot barn. Vi har haft flera
              viktiga diskussioner och debatter här i kammaren.
            </seg>
            <seg xml:id="i-b920e158d17366b8-0">
              Senast i förra veckan hade vi en omröstning som handlade om preskriptionstiderna
              för sexualbrott mot barn, där Folkpartiet tillsammans med de andra
              allianspartierna röstade nej. Vi socialdemokrater vill helt slopa
              preskriptionstiden när det handlar om sexualbrott mot barn. I
              dag börjar preskriptionstiden löpa från det att personen har fyllt
              18 år, och den kan gå upp till tio år. Det är alltså fram till
              att man är ungefär 28 år man har på sig för att anmäla en person
              som utsatt en för sexuella övergrepp i barndomen.
            </seg>
            <seg xml:id="i-b9f9e8598c9c1ca5-0">
              För bara en tid sedan hade vi ett exempel på en kvinna som var
              32 år och ville göra en anmälan men inte kunde göra det, därför
              att brottet var preskriberat. Också det vill jag alltså fråga
              statsrådet Maria Arnholm: Varför vill ni inte slopa preskriptionstiderna
              för sexualbrott mot barn? Jag förstår att det är svårt att utreda
              brott som har skett för väldigt länge sedan. Det som är viktigt
              är dock att det här sänder signaler till personer som utsätter
              barn för sexuella övergrepp – man vet att lagens långa arm kan
              komma ifatt en. Jag tycker att det är viktigt att vi visar det.
            </seg>
            <seg xml:id="i-3cf714eedec5d4c5-0">
              När vi hade debatten om preskriptionstider i kammaren var det
              också så att Maria Arnholms partikamrat Johan Pehrson sade att
              polisens resurser måste användas mer effektivt och ska lösa brott
              som sker i dag. Jag tycker att det är märkligt att Folkpartiet
              har inställningen att sexualbrott mot barn inte får kosta för
              mycket pengar, alltså att det är en fråga om ekonomi. Det tycker
              jag inte känns bra.
            </seg>
            <seg xml:id="i-dbfcc0183f931e7f-0">
              Vi hade även en omröstning i riksdagens kammare som handlade
              om barnahus. Vi socialdemokrater har länge kämpat för att det
              ska finnas ett barnahus i varje län, där barn som har utsatts
              för sexuella övergrepp får ett bra bemötande genom hela rättsprocessen.
              Även att det ska finnas ett barnahus i varje län röstade Folkpartiet
              emot. Ni har alltså ganska mycket att jobba med i Alliansen för
              att visa att ni är tydliga och menar allvar i de här frågorna.
            </seg>
            <seg xml:id="i-42dddf6a6c9178d1-0">
              Jag skulle vilja att du svarade på de frågorna, Maria Arnholm,
              och framför allt när det gäller vad som är knäckfrågan i det viktiga
              arbetet med Preventell. Vi vet alla att det är väldigt svårt att
              jobba förebyggande för att förhindra att sexualbrott begås. När
              vi då har ett så framgångsrikt exempel kan vi inte bara slarva
              bort det.
            </seg>
          </u>
          <note type="speaker" xml:id="i-7db3ba2518f0ab94-0">
            Anf. 101 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-ec740c16293850ea-10">
            <seg xml:id="i-04c06518d0bd1661-0">
              Herr talman! Bristen på nationellt ansvarstagande får inte drabba
              det framgångsrika arbete som förebygger sexuella övergrepp mot
              barn. Jag tror att det är jätteviktigt att kunna lämna besked,
              för verksamheten har annars ett halvår på sig att avrunda, avsluta
              och packa ihop. Det är nämligen också ansvarsfullt att inte bedriva
              en verksamhet vidare utan pengar.
            </seg>
            <seg xml:id="i-ed8f4ebaecd5afdc-0">
              Nu var statsrådet, om jag uppfattade henne rätt, ändå tydlig
              med att det här är en så viktig fråga att den inte kan vänta på
              en utredning som kommer under nästa år. Samtidigt kan jag fundera
              på varför man tillsätter en utredning som även omfattar en utvärdering
              av Preventell om det inte har en koppling till verksamheten. Det
              är dock bra om statsrådet kan vara tydlig med att den utredning
              som kommer först nästa år, alltså 2015, inte kommer att vara en
              begränsning när det gäller besked.
            </seg>
            <seg xml:id="i-e67b6cf4bbcdae03-0">
              Sedan fick vi en fråga om det lokala engagemanget. Jag kan då
              citera en av våra ledande sjukvårdspolitiker här i Helsingfors,
              Johan Sjölander, som under våren i Svenska Dagbladet skrev: Varje
              potentiell sexbrottsling som får stöd i att hindra sig själv innan
              hen gör verklighet av sina fantasier är ett brottsoffer som aldrig
              behöver drabbas. I debattartikeln tydliggjorde han också vikten
              av att hitta det regionala, lokala och det statliga ansvaret och
              samarbetet.
            </seg>
            <seg xml:id="i-5be1f77ceb09baac-0">
              Det här är inte den enda lösningen. Det finns mycket mer som
              vi måste göra för att hindra övergrepp mot barn, men det här är
              en av de verksamheter som har visat sig vara väldigt framgångsrika.
              Den har redan påvisat ett mycket gott resultat.
            </seg>
            <seg xml:id="i-f9cd5359fe7f243e-0">
              I Socialstyrelsens rapport från 2011 om behandlingsinsatser för
              personer som har begått eller riskerar att begå sexuella övergrepp
              mot barn pekar man på att det är mycket viktigt att ha ett förebyggande
              arbete, att säkerställa en behandling som är tillgänglig och att
              den bästa tillgången till stöd många gånger finns i Helsingforssområdet.
              Utifrån detta är det viktigt att ta steget och säkerställa att
              Preventell kan fortsätta sin verksamhet och bygga vidare på det
              nationella ansvaret, så att det blir en verksamhet tillgänglig
              för alla som känner att detta skulle kunna vara dörren och öppningen
              till att komma in i behandling.
            </seg>
            <seg xml:id="i-84687f6f7c13a345-0">
              Jag hoppas att vi kan se en väg vidare framåt och göra den här
              hjälptelefonen än mer känd och samtidigt sprida den kunskap och
              de erfarenheter som man har fångat upp, för vi kan nog konstatera
              att kunskapen över landet är alltför låg.
            </seg>
          </u>
          <note type="speaker" xml:id="i-feece3add93c6602-0">
            Anf. 102 Statsrådet MARIA ARNHOLM (FP):
          </note>
          <u who="unknown" next="cont" xml:id="i-ebce1b1c7cdb87b8-2">
            <seg xml:id="i-a4099678a0e1848b-0">
              Herr talman! Vi har absolut, Anna Wallén, mycket kvar att göra
              i Sveriges regering och i Sveriges riksdag innan vi har nått det
              fjärde jämställdhetspolitiska målet att mäns våld mot kvinnor
              ska upphöra.
            </seg>
            <seg xml:id="i-da44502d1ff4c6cb-0">
              Jag känner mig ändå rätt stolt över den miljard som har satsats
              på att intensifiera arbetet för att komma till rätta med de här
              problemen. Det har bedrivits ett arbete i rättsväsendet, hos polisen,
              i skola och av socialsekreterare. Kvinnojourerna har fått ökat
              stöd, och också stödet till att bygga upp Preventell har varit
              en del av satsningarna. Det är rimligt att alla dessa projekt
              på olika sätt nu blir en del i ordinarie verksamhet.
            </seg>
            <seg xml:id="i-05452cd15fd1e922-0">
              Carin Götblad har varit regeringens samordnare när det gäller
              våld i nära relationer. Hon kommer att presentera sina förslag
              och idéer under juni månad. Hon har också tittat på idén om barnahus,
              på möjligheten att olika uppdragstagare samarbetar samt på andra
              sätt att arbeta som finns runt omkring i Sverige. Jag ser fram
              emot hennes samlade slutsatser när det gäller barnahus och andra
              sätt att arbeta. Jag är i första hand upptagen av att vi ska hitta
              de bästa och mest effektiva sätten att hjälpa så många kvinnor
              och barn som möjligt.
            </seg>
            <seg xml:id="i-f540ce2196db3837-0">
              Vi har tillsatt en utredning som ska ta fram en strategi för
              hur mäns våld mot kvinnor ska upphöra. Då är det för mig helt
              självklart att Preventell ska vara en del av alla våra satsningar
              som utredaren ska titta på. Hur ska vi göra det känt? Hur ska
              vi jobba med det nationellt? Är det med ett Preventell eller med
              flera Preventell? Hur mycket resurser krävs? Vad kommer att hända
              när vi öppnar slussarna? Att utredaren också ska titta på detta
              för en framtida strategi anser jag vara helt självklart.
            </seg>
            <seg xml:id="i-6defd698b293119a-0">
              Den verksamhet i den form den nu bedrivs ska självklart inte
              bli hängande i någon sorts vakuum i väntan på utredningens slutsatser.
            </seg>
            <seg xml:id="i-9adc1bb01b3d1786-0">
              Precis som interpellanten har konstaterat har jag varit mycket
              tydlig i en artikel med vad jag anser om Preventell och hur jag
              ser på behovet av ett nationellt ansvar för en verksamhet som
              jag tror delvis är större och kanske också ser något annorlunda
              ut än Preventell. Det är lite tidigt att veta det ännu.
            </seg>
            <seg xml:id="i-4e01b652f9b09f55-0">
              Regeringen kommer att lämna besked under hösten i frågan. Det
              handlar inte om att det finns ett enskilt parti eller två som
              säger att det här ska vi absolut inte göra, utan det handlar om
              att våra beslutsprocesser ser ut på det sättet.
            </seg>
          </u>
          <note xml:id="i-33e5049b10ebf9b5-0">
            Anf. 103 ANNA WALLÉN (S):
          </note>
          <u who="unknown" prev="cont" xml:id="i-6e27990aaa973af9-2">
            <seg xml:id="i-76598b3e5c0b3553-0">
              Herr talman! Det känns fortfarande lite oklart. Jag tror inte
              att de som brinner för Preventell och dess viktiga verksamhet
              och de som följer den här debatten just nu får någon riktig klarhet
              i vad regeringen avser att göra till hösten. Om det bara är en
              formaliafråga, att ni har en budgetprocess som inte är klar, skulle
              jag önska att statsrådet Maria Arnholm kunde säga i den här debatten
              att det är självklart att den här verksamheten kommer att få finnas
              kvar.
            </seg>
            <seg xml:id="i-aae18a5b1d01e42c-0">
              Jag fick heller inget svar på min fråga om varför ni inte vill
              avskaffa preskriptionstiden när det gäller sexualbrott mot barn.
              Det skulle sända den viktiga signalen att det är fruktansvärt
              att begå de här övergreppen mot barn och att man kan bli dömd
              för det, oavsett hur många år det är sedan det hände. Framför
              allt handlar det om brottsofferperspektivet, för de barn och unga
              som blir utsatta för de här övergreppen har rätt att bearbeta
              dem och ta sig vidare i processen. Jag skulle vilja ha ett svar
              på varför ni säger nej till det.
            </seg>
            <seg xml:id="i-a55311e309da7ca4-0">
              Frågan om barnahusen fick jag lite svar på. Vi ser verkligen
              fram emot det arbete som Carin Götblad har gjort. Det känns spännande
              att hon kommer med sina slutsatser väldigt snart.
            </seg>
            <seg xml:id="i-93c67b7c12d134fb-0">
              Det finns en annan del som jag tycker att vi måste se över. Det
              handlar om att det finns flera sexualbrott mot barn i dag som
              fortfarande har böter i straffskalan. Jag tycker att det är fel
              att man kan få böter när man till exempel köper sex av ett barn.
              Det känns helt orimligt att det är på det sättet. Jag undrar hur
              regeringen ser på det. Det gäller även posering av barn. Om man
              tvingar ett barn att posera kan man också få böter. Det tycker
              jag är en annan sak som vi ska ta tag i.
            </seg>
            <seg xml:id="i-15d5236c3e41536a-0">
              Det viktiga nu är att vi ger Preventell ett besked. Det viktiga
              för dem är att kunna utvecklas och marknadsföra sig ännu mer för
              att fler ska kunna få den viktiga hjälpen.
            </seg>
          </u>
          <note type="speaker" xml:id="i-7b09820af10e350b-0">
            Anf. 104 FREDRIK LUNDH SAMMELI (S):
          </note>
          <u who="fredrik_lundh_sammeli_a3ba70" xml:id="i-ec740c16293850ea-11">
            <seg xml:id="i-6fb0a4b2b51430e0-0">
              Herr talman! För många personer som dras sexuellt till barn är
              det mycket svårt att våga söka hjälp i den öppna sjukvården. Om
              inte på andra områden har Preventell på det här området definitivt
              visat att man har en viktig funktion att fylla. Enkelheten i verksamheten
              har gjort skillnad och visar att det går att nå potentiella pedofiler
              och genom detta kunna ge dem stöd och behandling. Det är en nationell
              satsning som med stor sannolikhet bidragit till minskat lidande.
            </seg>
            <seg xml:id="i-b6fb46bec4e13dd7-0">
              Utifrån de svar vi har fått upplever jag en dubbelhet i att Maria
              Arnholm som statsråd är tydlig men att hon samtidigt sitter i
              en regering som inte är tydlig med hur man ska förhålla sig till
              den här verksamheten. Jag har därför två funderingar.
            </seg>
            <seg xml:id="i-0a6817395d3c2092-0">
              Den ena är: Ser statsrådet någon fara med att beskedet dröjer,
              eller räknar statsrådet med att det inte kommer att drabba verksamheten?
            </seg>
            <seg xml:id="i-e525d3b4cdb5ea1d-0">
              Den andra handlar just om det slutliga beskedet, i alla fall
              i den här debatten. Är det här en verksamhet som är viktig och
              som regeringen tycker ska finnas kvar? Har ni nationellt tänkt
              finansiera fortsättningen själva eller i samarbete med andra?
            </seg>
          </u>
          <note type="speaker" xml:id="i-19304db8beeaacd3-0">
            Anf. 105 Statsrådet MARIA ARNHOLM (FP):
          </note>
          <u who="unknown" next="cont" xml:id="i-ebce1b1c7cdb87b8-3">
            <seg xml:id="i-105894b8c4dfa093-0">
              Herr talman! Den verksamhet som bedrivs inom Casm bekostas av
              Helsingforss läns landsting. Man har begärt och fått utvecklingsmedel
              för de tre år som snart är till ända. Man har under den perioden
              byggt upp en fantastisk verksamhet. Om detta är vi på inget sätt
              oeniga. Jag delar allt som interpellanterna har beskrivit. Här
              är ett unikt projekt där man har hittat ett sätt att nå människor
              i nöd och framför allt att skydda andra människor från att utsättas
              för nöd.
            </seg>
            <seg xml:id="i-1a99e04acc2da11a-0">
              Det var ett tydligt treårigt projekt som skulle avrapporteras
              och utvärderas och så småningom ingå i en ordinarie verksamhet.
              Det finns diskussioner mellan landsting om hur man i ökad utsträckning
              ska kunna bidra till att hålla den här linjen vid liv.
            </seg>
            <seg xml:id="i-44ddb4dfe81b654a-0">
              När det för första gången har kommit fram en nationell verksamhet
              som fyller ett behov som ingen har fyllt tidigare menar jag att
              det finns all anledning att förhålla sig väldigt positiv och att,
              som jag har uttryckt tillsammans med mina partivänner i de olika
              landstingen, säga att det är vår absoluta ambition att det här
              ska finnas kvar. Sedan handlar det om att avvakta den budgetprocess
              som ligger framför oss och att säga: Besked kommer inte vid årsskiftet,
              och det kommer inte nästa år, utan besked kommer under hösten.
            </seg>
          </u>
          <note xml:id="i-50fec6a2c91fd4a8-9">
            Överläggningen var härmed avslutad.
          </note>
          <note xml:id="i-1dd751f63418d6d6-0">
            16 § Bordläggning
          </note>
          <note xml:id="i-23eff8dcf2bf6fa1-0">
            Följande dokument anmäldes och bordlades:
          </note>
          <note xml:id="i-ca21f3359ecc1d5a-0">
            17 § Anmälan om frågor för skriftliga svar
          </note>
          <note xml:id="i-62b0b6d8688deca4-0">
            Följande frågor för skriftliga svar hade framställts:
          </note>
          <note xml:id="i-66578309fa32dff2-0">
            den 13 juni
          </note>
          <note xml:id="i-c419e81f5e441672-0">
            Ann Arleklo
          </note>
          <note xml:id="i-cd56496c8064eabd-0">
            Tina Acketoft
          </note>
          <note xml:id="i-1d49c1d340f18c15-0">
            Louise Malmström
          </note>
          <note xml:id="i-78066d2fe313aa9c-0">
            Pyry Niemi
          </note>
          <note xml:id="i-fbb38af54fd400ad-0">
            Markus Wiechel
          </note>
          <note xml:id="i-4213adee94c0039c-0">
            Jens Holm
          </note>
          <note xml:id="i-78066d2fe313aa9c-1">
            Pyry Niemi
          </note>
          <note xml:id="i-04e8d31c2683eb89-0">
            Agneta Gille
          </note>
          <u who="unknown" prev="cont" xml:id="i-6e27990aaa973af9-3">
            <seg xml:id="i-a300aec709fd7630-0">
              Ardalan Shekarabi
            </seg>
          </u>
          <note xml:id="i-591ae340c8d8fd19-0">
            Carina Hägg
          </note>
          <note xml:id="i-11e40d7665ef2d9c-0">
            18 § Kammaren åtskildes kl. 19.02.
          </note>
          <note xml:id="i-93496629c6ccd663-0">
            Förhandlingarna leddes
          </note>
          <note xml:id="i-f62c541790281697-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
