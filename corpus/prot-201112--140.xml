<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--140</head>
          <docDate when="2011">2011</docDate>
        </div>
      </front>
      <body>
        <div>
          <note xml:id="i-e30afd356a62554f-0">
            ﻿
          </note>
          <note xml:id="i-6c663be37ad134ac-0">
            Riksdagens protokoll
          </note>
          <note xml:id="i-3d375c17b91acd91-0">
            2011/12:140
          </note>
          <note xml:id="i-47c7a3b1a54fb28d-0">
            Torsdagen den 13 september
          </note>
          <note xml:id="i-3c73d4c28d0f3001-0">
            Kl. 12:00 - 14:53
          </note>
          <note xml:id="i-1d8b52d52f5c3603-0">
            1 § Justering av protokoll
          </note>
          <note xml:id="i-c526c39b7092496a-0">
            Justerades protokollet för den 6 september.
          </note>
          <note xml:id="i-1e2b5cd2888f01d9-0">
            2 § Avsägelse
          </note>
          <note xml:id="i-4b860364541d9f8c-0">
            Förste vice talmannen meddelade att Anders Åkesson (C) avsagt
            sig uppdraget som suppleant i kulturutskottet.
          </note>
          <note xml:id="i-09e3bcd24f147bf6-0">
            Kammaren biföll denna avsägelse.
          </note>
          <note xml:id="i-1e48e53920e9c484-0">
            3 § Anmälan om kompletteringsval till kulturutskottet
          </note>
          <note xml:id="i-f57cfb5794905849-0">
            Förste vice talmannen meddelade att Centerpartiets riksdagsgrupp
            på grund av uppkommen vakans anmält Rickard Nordin som suppleant
            i kulturutskottet.
          </note>
          <note xml:id="i-2c8a0cf8c70f5673-0">
            Förste vice talmannen förklarade vald till
          </note>
          <note xml:id="i-4a3b8746d31abec0-0">
            suppleant i kulturutskottet
          </note>
          <note xml:id="i-b9495a387bc69ebb-0">
            4 § Meddelande om parentation och upprop
          </note>
          <note xml:id="i-28d0ca80c9a1d05e-0">
            Förste vice talmannen meddelade att sammanträdet tisdagen den
            18 september kl. 11.00 skulle inledas med parentation för att
            hedra minnet av riksdagsledamöterna Johnny Munkhammar, Carina
            Moberg och William Petzäll. Därefter skulle upprop ske kl. 11.30
            .
          </note>
          <note xml:id="i-43fbe9e5950abefa-0">
            5 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-aeb884e771a6cac3-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-e6c7f809fe4a19ec-0">
            KOM(2012)363
          </note>
          <note xml:id="i-260ac6dfc8a71541-0">
            2012)369
          </note>
          <note xml:id="i-cc845cf995998e73-0">
            6 § Hänvisning av ärenden till utskott
          </note>
          <note xml:id="i-6a0f98315d41ce74-0">
            Föredrogs och hänvisades
          </note>
          <note xml:id="i-37d0774250fded5c-0">
            7 § Anmälan om uteblivet svar på interpellation
          </note>
          <note xml:id="i-93f19e5c91fdb5e3-0">
            Till riksdagen hade inkommit följande skrivelse:
          </note>
          <note xml:id="i-70724d448a2593f7-0">
            Interpellation 2011/12:447
          </note>
          <note xml:id="i-b03d5a822aad66f7-0">
            Interpellation 2011/12:447 Patientens ställning utifrån behov
            i vården
          </note>
          <note xml:id="i-d26c461105100e9b-0">
            Interpellationen kommer inte att kunna besvaras inom utsatt tid.
            Skälet är redan inbokade engagemang. Då interpellationen inte
            kan besvaras vid det riksmöte då den väckts faller den enligt
            6 kap. 1 § riksdagsordningen.
          </note>
          <note xml:id="i-de63a9595692e634-0">
            Marianne Jenryd
          </note>
          <note xml:id="i-2423c330db69c722-0">
            8 § Svar på interpellationerna 2011/12:433 och 441 om F-skatt
          </note>
          <note type="speaker" xml:id="i-13c1b95a8e6a6bf2-0">
            Anf. 1 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-0">
            <seg xml:id="i-5b3d62c09dcc0a2b-0">
              Fru talman! Leif Jakobsson har frågat mig genom vilka åtgärder
              jag avser att motverka att arbetstagare blir ofrivilliga eller
              falska företagare varigenom beskattningen och konkurrens snedvrids
              samt om jag avser att ta initiativ i fråga om återkallelse och
              karenstider för F-skatteinnehav vid skattebrott och i fråga om
              yrkeskriminella.
            </seg>
            <seg xml:id="i-5784469beaba830f-0">
              Monica Green har frågat näringsministern vad hon avser att göra
              för att hindra människor från att under slavliknande förhållanden
              utnyttjas inom transportnäringen och vad hon avser att göra för
              att stävja problemet med falska F-skattsedlar.
            </seg>
            <seg xml:id="i-3d2dcfff6758c052-0">
              Arbetet inom regeringen är så fördelat att det är jag som ska
              svara även på interpellationen av Monica Green.
            </seg>
            <seg xml:id="i-b2dfa41858a1e425-0">
              Riksdagen har i ett tillkännagivande uppdragit åt regeringen
              att genomföra en förutsättningslös utvärdering av de förändringar
              av näringsverksamhetsbegreppet som genomfördes den 1 januari 2009
              i syfte att göra det möjligt för fler att få F-skatt. Regeringen
              avser att genomföra en sådan utvärdering. Den ska gälla reformens
              effekter på skatteuppbörden, arbetsmarknaden, arbetstagarens ställning
              och företagandets villkor.
            </seg>
            <seg xml:id="i-132176f05f5d38b1-0">
              Innan den utvärderingen är genomförd är jag inte beredd att ta
              ställning till om reglerna för F-skatt behöver förändras.
            </seg>
          </u>
          <note type="speaker" xml:id="i-171cdba28afe6542-0">
            Anf. 2 LEIF JAKOBSSON (S):
          </note>
          <u who="leif_jakobsson_79f517" xml:id="i-e4b3fb5c59a923ef-0">
            <seg xml:id="i-24b8d10d1ac24b52-0">
              Fru talman! Jag tackar finansministern för svaret. Det är alldeles
              riktigt att riksdagen har beslutat såsom finansministern återgav.
              Beslutet var en kompromiss såtillvida att det fanns skarpare beslutsförslag
              som handlade om att täppa till en del av hålen när det gäller
              F-skatten.
            </seg>
            <seg xml:id="i-de53afc409cd0a95-0">
              Anledningen till den här interpellationen i dag är naturligtvis
              att höra hur jobbet går med utvärderingen och att det sker skyndsamt,
              för gör det inte det finns möjligheten att en utskottsmajoritet
              kommer att göra betydligt skarpare tillkännagivanden under höst
              och vår i riksdagen.
            </seg>
            <seg xml:id="i-8796c4f3d2b99ab9-0">
              Låt mig först säga att F-skattsedeln i grunden är bra. Det är
              till och med en alldeles ypperlig uppfinning. Det handlar i grunden
              om att det ska vara enkelt och bra för människor som vill förverkliga
              sina livsdrömmar genom att starta egna företag. Det bejakar vi
              socialdemokrater i allra högsta grad. Det var också en socialdemokratisk
              regering som införde reformen. Men fel använd kan den hota grundvalarna
              för vårt näringsliv men också grundvalarna för vår arbetsmarknad.
              De förändringar som majoriteten genomförde 2009 menar jag till
              stor del har försämrat både näringslivets villkor och också grundvalarna
              för arbetsmarknaden. Låt mig bara ta två exempel.
            </seg>
            <seg xml:id="i-3f495bfde5c05a23-0">
              I tisdags var jag tillsammans med Transportarbetareförbundet
              i Trelleborgs färjehamn för att se hur arbetsmarknaden för lastbilschaufförer
              snabbt förändras. Det är alldeles uppenbart att svenska chaufförer
              tvingas att gå över till att bli F-skattare och jobba kvar i sitt
              gamla företag men inte längre som anställda, utan de får själva
              ta hela risken.
            </seg>
            <seg xml:id="i-0591ed945fe10349-0">
              I svenskregistrerade bilar som kör ut ur landet är svenska chaufförer
              nu en utrotningshotad art. Typexemplet är ett svenskt åkeri. Den
              som äger åkeriet äger också ett bemanningsföretag i England. Bemanningsföretaget
              i England rekryterar F-skattare i Rumänien. Vi talade med många
              av dem, väldigt öppna människor som berättade om de ekonomiska
              villkor som de jobbar under, som naturligtvis är helt otänkbara
              på svensk arbetsmarknad, men också att de inte hade en aning om
              ifall skatter betalades någonstans över huvud taget.
            </seg>
            <seg xml:id="i-fe2581301f1acff2-0">
              Det andra exemplet är en intagen, dömd till flerårigt straff
              med första möjligheten till bevakad frigång om två år, som ansöker
              om flera F-skattsedlar i en handfull aktiebolag, alla i byggbranschen.
              På frågan om hur man ska kunna hantera det när man sitter i fängelse
              är svaret att man får ha en släkting som gör jobben.
            </seg>
            <seg xml:id="i-6bd91a8130aa4ea3-0">
              De här F-skattsedlarna beviljas. Anders Borg, det kan inte vara
              rimligt att vi ska ha svenskt näringsliv och svensk arbetsmarknad
              på det här sättet.
            </seg>
            <seg xml:id="i-0ad403d3b368b615-0">
              Seriösa företagare som för bara ett halvår sedan sade att de
              inte vill ge sig in i den där soppan det kan väl vara ett acceptabelt
              uttryck i riksdagens kammare säger i dag: Vi har nu har att välja
              på att antingen hänga på tåget och kunna vara med och pressa priserna
              genom att använda de här metoderna som vi egentligen inte vill
              se i vår bransch, men vi är tvungna att göra det för att inte
              gå under.
            </seg>
            <seg xml:id="i-c232e73538c23938-0">
              Det är därför som jag har ställt den här interpellationen. Uppmaningen
              och tillkännagivandet från skatteutskottet handlar inte om att
              regeringen ska dra det här i långbänk, utan det brådskar rejält
              att få ordning på de här frågorna.
            </seg>
          </u>
          <note type="speaker" xml:id="i-f81c585ab5933c4b-0">
            Anf. 3 MONICA GREEN (S):
          </note>
          <u who="monica_green_e58cbb" xml:id="i-aa38e56dbfe816a7-0">
            <seg xml:id="i-544d5a1ea210cd87-0">
              Fru talman! Jag tackar Anders Borg för svaret.
            </seg>
            <seg xml:id="i-22f4402cebd4f504-0">
              Jag hade som sagt ställt den här interpellationen till näringsministern,
              eftersom jag tidigare har diskuterat frågan med Anders Borg och
              tycker att det skulle vara på sin plats att även näringsministern
              sätter ned foten i den här viktiga frågan och att vi säger ifrån
              att vi inte accepterar falska F-skattsedlar i Sverige. Men arbetet
              är ju så fördelat inom regeringen att Anders Borg svarar på den.
              Och ni är kollektivt ansvariga för de beslut ni fattar, så jag
              förutsätter att Anders Borg tar med synpunkterna till Annie Lööf.
              Det är viktigt att även näringsministern slår fast de här frågorna,
              för hon har varit ute och talat på många olika ställen om att
              göra det enklare med F-skatt, och ni har underlättat att ha bara
              en uppdragsgivare och så vidare. Alla dessa signaler har gjort
              att Sverige är det land inom EU där det, åtminstone vad vi har
              hört talas om, förekommer mest falska F-skattsedlar.
            </seg>
            <seg xml:id="i-db168914c14fa8f8-0">
              Problemet på de svenska vägarna med att den svenska åkerinäringen
              just nu håller på att konkurreras ut är inte bara de falska F-skattsedlarna.
              Det finns också andra sätt att kringgå de svenska reglerna. Man
              försöker dumpa priserna och vill ha en billig transport till varje
              pris, kosta vad det kosta vill. Därför lever långtradarchaufförer
              under slavliknande förhållanden. De bor i sina långtradare, lagar
              mat på sina Trangiakök, lever helt enkelt i misär och har i stort
              sett ingen lön alls.
            </seg>
            <seg xml:id="i-de9e66000b9082b6-0">
              Oseriösa arbetsgivare pressar de fattiga chaufförerna att ta
              dessa påhugg och som Leif Jakobsson mycket riktigt påpekade tvingas
              nu också de seriösa åkerierna att säga till sina anställda chaufförer
              att de också måste övergå till att ha F-skattsedel.
            </seg>
            <seg xml:id="i-963091f0c823a81f-0">
              Det är ingen bra lösning, och det ger inga bra signaler. Vi håller
              på att konkurrera ut en svensk näring som har varit bra för oss.
            </seg>
            <seg xml:id="i-a6c4f705c888b4cd-0">
              De får ingen lön eller väldigt låg lön. De har ingen semesterersättning,
              ingen pension och så vidare. De påstår i sina papper att de har
              F-skattsedel från sina hemländer. Vi talar oftast om att det är
              fattiga utländska chaufförer som utnyttjas. De påstår sig ha papper
              från sina hemländer, men när skattemyndigheterna har börjat titta
              har man i några fall upptäckt att det inte finns någon F-skattsedel
              i hemlandet. Bland annat har man upptäckt detta i Polen.
            </seg>
            <seg xml:id="i-7ea4ffb0c1cb41e1-0">
              Det är mycket allvarligt, och regeringen måste skynda på arbetet.
              Vi har cabotageregler inom EU, och vi har sagt att ingen långtradare
              ska åka tom tillbaka från det land man har transporterat till,
              vilket är bra för miljön. Vi accepterar detta; det är bra. Dessa
              regler utnyttjas dock. När man har levererat en last i Sverige
              åker man inte tillbaka utan tar påhugg efter påhugg och kör inte
              tillbaka till det land som man enligt reglerna ska göra.
            </seg>
            <seg xml:id="i-fa9acb23ed7904ac-0">
              Myndigheterna har inte kraft nog att sätta stopp för detta, och
              det är därför som regeringen å det snaraste måste sätta in åtgärder
              för att komma åt dessa problem.
            </seg>
          </u>
          <note type="speaker" xml:id="i-18f32d301856ccdf-0">
            Anf. 4 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-1">
            <seg xml:id="i-9a5328c6840395db-0">
              Fru talman! Vi har sagt att det ska göras en utvärdering av F-skattsedeln.
              Det uppdraget kommer att ges inom några veckor, och sedan måste
              vi låta dem som gör utvärderingen få komma med resultaten. Det
              är alltså inget som dras i långbänk, utan redan inom några veckor
              kommer uppdraget att vara på plats och arbetet sätta i gång.
            </seg>
            <seg xml:id="i-3f42faac080a99af-0">
              Det kan vara viktigt att erinra sig att den lagstiftningsförändring
              som gjordes i grund och botten behöll den struktur vi hade. Lagrådet
              konstaterade i sitt yttrande att man egentligen inte såg något
              skäl att ändra lagstiftningen eftersom den materiella innebörden
              inte förändrades.
            </seg>
            <seg xml:id="i-ffee2c90ff8d3344-0">
              Det har heller inte skett någon dramatisk förskjutning över tiden
              vad gäller ansökningar och avslag. År 2002 hade vi 57 000 nyregistreringar.
              Det växte till 73 000 år 2006 och sedan till 93 000 år 2011. Det
              förefaller alltså att ha varit en relativt jämn utveckling. År
              2006 avslogs 2,3 procent av alla ansökningar, och 2011 avslogs
              2,2 procent. Tendensen verkar alltså vara att det blir fler företag
              med F-skatt och att det är ungefär samma andel som avslås.
            </seg>
            <seg xml:id="i-3faffcb1b76fe964-0">
              Tittar man på skälen för avslag har det inte heller där skett
              någon dramatisk förskjutning. Det rör sig om att man antingen
              inte bedriver näringsverksamhet eller att företagsledaren har
              gjort sig skyldig till försummelser. Det är huvudskälen till att
              skattemyndigheterna avslår ansökningarna.
            </seg>
            <seg xml:id="i-f00e53649ae199a0-0">
              Vi har ett par olika fenomen som pågår samtidigt. Ett är att
              vi har en växande konkurrens i Europa med alltmer gränsöverskridande
              utbyte av varor och tjänster. Detta är i grund och botten bra
              för Sverige, för Europa och för medborgarna i dessa länder. Det
              leder till att vi får lägre kostnader, bättre produkter och mer
              samarbete.
            </seg>
            <seg xml:id="i-ef7e8bbe1efedf7b-0">
              Ibland förekommer dock missbruk på olika områden. Jag har själv
              haft möjlighet att lyssna på vad både fack och arbetsgivare inom
              transportsektorn uppfattar som problem, och i andra interpellationsdebatter
              har justitieministern redogjort för en lång rad åtgärder som vi
              kan vidta mot det som vi bedömer som brottslig verksamhet.
            </seg>
            <seg xml:id="i-d73c5efb83707925-0">
              Vid sidan av tendensen med ökad konkurrens i Europa har vi en
              annan tendens. Det sker en rätt hård strukturrationalisering i
              kölvattnet av den ekonomiska krisen. Sverige har haft en struktur
              med många enskilda åkare som har kört med en, två eller tre lastbilar.
              Nu upplever branschen att det är en hård press där många av dessa
              slås ut eller tvingas in i olika typer av andra strukturer. Därtill
              har vi konkurrensen utifrån.
            </seg>
            <seg xml:id="i-3ac726f7bc43dcbc-0">
              Kombinationen av ekonomisk kris, ökad internationell konkurrens
              och strukturomvandling i Sverige gör att transportsektorn för
              närvarande upplever att situationen är pressad.
            </seg>
            <seg xml:id="i-44a50259155a0f80-0">
              I ett sådant läge ska vi givetvis följa utvecklingen noga. Ser
              vi att det har förekommit ren brottslighet, att man frångår regler
              kring körtider eller att man inte betalar sin skatt får vi, precis
              som justitieministern flera gånger understrukit, givetvis försöka
              förbättra samarbetet mellan myndigheterna med alltifrån polisiära
              resurser till andra delar för att få bort denna typ av missbruk
              från marknaden. Detta ser regeringen som högt prioriterat.
            </seg>
          </u>
          <note type="speaker" xml:id="i-e3959996a93adf33-0">
            Anf. 5 LEIF JAKOBSSON (S):
          </note>
          <u who="leif_jakobsson_79f517" xml:id="i-e4b3fb5c59a923ef-1">
            <seg xml:id="i-8c2e50b261077959-0">
              Fru talman! Finansministern säger att direktiven till översynen
              snart ska läggas fram. Uppfattningen i skatteutskottet när denna
              kompromiss kom till var dock att det skulle redovisas ungefär
              vid denna tid, så det är verkligen inte skyndsamt hanterat.
            </seg>
            <seg xml:id="i-76678840f4fce9f5-0">
              Jag är orolig över finansministerns attityd att detta är saker
              i marginalen som man får se om man kan justera. Det är att leka
              med elden. Om människor får bilden av att regeringen inte bryr
              sig om jobben för vanliga människor samtidigt som socialförsäkringarna
              inte plockar upp dem som drabbas är det lätt att andra krafter
              börjar exploatera ilskan.
            </seg>
            <seg xml:id="i-0022656863d5e44e-0">
              Samtidigt vill jag säga att jag efter tisdagens studiebesök med
              Transport i Trelleborg har den djupaste respekt för det sätt som
              fackförbundet hanterar detta och bemöter de utländska så kallade
              F-skattarna. Det handlar varken om konfrontation eller om något
              annat utan om att förklara att det finns ett gemensamt intresse
              chaufförer emellan. Det handlar om att få dem som lever under
              dessa förhållanden och som bemannar svenska lastbilar under arbetsvillkor
              som ingen svensk chaufför skulle acceptera att förstå att det
              handlar om något gemensamt och att de utnyttjas av systemet.
            </seg>
            <seg xml:id="i-a3f2f9160b97c529-0">
              Det här får inte pågå för länge. Det får inte bli så att arbetstillfällen
              för vanliga människor försvinner ur landet medan regeringen bara
              konstaterar att det är ett offer för konkurrensen. Den svenska
              modellen bygger på att vi accepterar konkurrens och slåss i den,
              men det ska vara på lika villkor. Ilskan kommer när det är illojalt
              och när regelverken kringgås. När jobben försvinner på det sättet
              blir folk förbannade.
            </seg>
            <seg xml:id="i-0a9ae8edaf4e8fe4-0">
              Om hela branscher tillåts gå in i gråzoner där det inte längre
              är ordning och reda vare sig på företagsnivå eller för de anställda
              och när skatter inte betalas, avtal inte respekteras och det försiggår
              en massa konstigheter tar det inte lång tid innan den organiserade
              brottsligheten finns på plats. Det tar inte lång tid innan de
              kriminella mc-gängen är där. Det har vi sett inte minst i taxibranschen
              och byggbranschen.
            </seg>
            <seg xml:id="i-f3f44080f34c135e-0">
              Sätts det inte in åtgärder i tid för att stoppa ett sluttande
              plan där man börjat lämna regler, lagar och avtal ser den organiserade
              brottsligheten att här finns en bransch man kan ge sig in i för
              att tvätta pengar och göra mer pengar. När den organiserade brottsligheten
              väl har tagit sig in i en bransch är det inte lätt att ta den
              tillbaka.
            </seg>
            <seg xml:id="i-fe0c939911b9b692-0">
              Det handlar inte bara om dessa jobb och om det som händer nu.
              Ska svenska folket känna tillit till den svenska modellen när
              jobben hotas på grund av illojal konkurrens, kriminalitet och
              annat måste regeringen slå till snabbt och effektivt för att skydda
              svenska jobb.
            </seg>
          </u>
          <note type="speaker" xml:id="i-2bc587abe029035e-0">
            Anf. 6 MONICA GREEN (S):
          </note>
          <u who="monica_green_e58cbb" xml:id="i-aa38e56dbfe816a7-1">
            <seg xml:id="i-e5d8e9f7cdc34980-0">
              Fru talman! Jag delar Leif Jakobssons och transportarbetarnas
              oro, och faktiskt även åkerinäringens oro.
            </seg>
            <seg xml:id="i-13a98747ed53d46b-0">
              Jag var på Elmia nyligen, där över 30 000 besökare var några
              dagar och pratade om transportnäringens framtid. Det riktigt kokade
              av nervositet och ilska över att regeringen är så handfallen.
              Ni har nämligen inte varit tydliga. Ni var inte tydliga när det
              gällde byggbranschen; det har vi sett. Sverige förlorade i Lavalmålet.
              Ni är inte tydligare här. Nu kommer svenska jobb att försvinna
              bara för att vi står upp för den svenska modellen och för att
              regeringen ser mellan fingrarna med att detta sker. Ni bryr er
              inte utan säger: Vad bra, vi får lite billigare transporter.
            </seg>
            <seg xml:id="i-faf6735c360f6357-0">
              Det sker till priset av att människor utnyttjas under slavliknande
              förhållanden och till priset av att vi får farligare transporter
              på våra vägar, om inte vilotidslagarna sköts. Det sker också till
              priset av att annan brottslighet dras med in, för vad ska man
              leva på om man inte får någon lön? Det finns alltså all anledning
              att sätta klackarna i backen och göra en tvärnit.
            </seg>
            <seg xml:id="i-86138d6ceb6038da-0">
              Jag talar just nu om de falska F-skattsedlarna att man kommer
              från andra länder och säger att man har en skattsedel hemifrån,
              från det egna landet, och de svenska myndigheterna kontrollerar
              inte detta. Anders Borg talar om hur vi ska få ordning på det
              svenska F-skattsedelhaveriet. Det är ju bra att det sker en utredning
              eftersom riksdagen har kört över regeringen i denna fråga, men
              vi talar om två olika saker. Det kanske Anders Borg också var
              inne på, att det handlar om flera olika grejer samtidigt.
            </seg>
            <seg xml:id="i-686b4399523c6fb7-0">
              Illojal konkurrens kan vi inte acceptera, utan man måste följa
              de regler och lagar som gäller i Sverige. Gärna konkurrens, men
              på lika villkor! Gärna cabotage det är bra för miljön om man inte
              kör tomt tillbaka men då ska reglerna följas också! Det är därför
              detta är ett så akut problem. Anders Borg säger att det kan vara
              ett problem i marginalen och att det ändå inte är särskilt många
              fler som startas. Då talar han dock om de svenska. Det jag talar
              om är de falska F-skattsedlar som kommer från andra länder. När
              skattemyndigheterna har tittat på detta har de sett att man inte
              betalar skatt i sitt eget hemland.
            </seg>
            <seg xml:id="i-b24679e219b56a07-0">
              Detta blir fruktansvärt illojalt, eftersom de svenska åkerierna
              faktiskt ska betala skatt här och de svenska transportarbetarna
              ska betala skatt här. Vi kan inte ha det så här. Vi måste ha en
              ändring, och regeringen måste skynda på frågan.
            </seg>
          </u>
          <note type="speaker" xml:id="i-4f2d7144c618aa62-0">
            Anf. 7 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-2">
            <seg xml:id="i-6bd43284395b0aef-0">
              Fru talman! Det är uppenbart att vi talar om lite olika saker
              parallellt, men låt mig försöka strukturera det.
            </seg>
            <seg xml:id="i-9467f8c58fd93710-0">
              Till att börja med har vi frågeställningen om hur vi gör med
              F-skattsedlarna i Sverige. Jag vill nog ändå hävda att det är
              ett skyndsamt agerande att vi nu kan lämna ett uppdrag. Det är
              inte ett direktiv utan ett uppdrag. Vi kan naturligtvis gå tillbaka
              och titta på hur tiden har varit med tidigare regeringar, men
              jag skulle säga att det i allt väsentligt är ett skyndsamt agerande
              och att vi kommer att få ett bättre underlag kring detta.
            </seg>
            <seg xml:id="i-8dd3fb9af4f7af06-0">
              Jag försökte påpeka, vilket jag tycker är rätt viktigt att klargöra,
              att vi när det gäller de svenska F-skattsedlarna i grund och botten
              inte har skäl att tro att det är något avgörande som har inträffat
              de senaste femtio åren. Skälet till det är att det inte skedde
              någon avgörande förändring av lagstiftningen, utan det var en
              förskjutning av lagstiftningen som gjordes. Därför följer också
              att det är en mer gradvis förändring som har rått och att det
              är ungefär samma typ av avslag respektive godkännande som tidigare.
            </seg>
            <seg xml:id="i-c393174b6563790d-0">
              Sedan har vi frågeställningen kring konkurrens, transportnäringen,
              brottslighet, svartarbete och sådant. Låt mig till att börja med
              säga att det naturligtvis inte är ett marginalproblem om det förekommer
              brottslig verksamhet. Brottslig verksamhet är viktig, och vi har
              som justitieministern har redovisat lagt betydande resurser på
              att bekämpa organiserad brottslighet från Skatteverkets sida,
              från Ekobrottsmyndighetens sida och från polisens sida. Såvitt
              jag förstår uppfattar man att man nu har ett bättre samarbete
              mellan de olika myndigheterna än vad man tidigare har haft. Det
              är naturligtvis också viktigt på detta område.
            </seg>
            <seg xml:id="i-e4473a357a774dff-0">
              Jag kan dock för den skull inte heller bortse ifrån att det är
              positivt för Sverige och Europa att vi har mer av samarbete över
              gränserna. Det betyder att vi inte får vara naiva: Vi ska ha samarbetet,
              vi ska tjäna på det, de ska tjäna på det och sedan ska vi se till
              att vi med gemensamma krafter bekämpar avarter. Det gäller till
              exempel att man konkurrerar på olika villkor genom att fuska med
              skatten eller med villkor för körtider och sådant. Det är alldeles
              självklart att vi ska jobba med det.
            </seg>
            <seg xml:id="i-8ef71a5193a730d9-0">
              Jag kan inte dela beskrivningen av svensk transportsektor som
              någonting som i grund och botten är en bransch präglad av omfattande
              regelbrott och brottslighet, utan svensk transportsektor är utsatt
              för omställning och har bekymmer men är i grund och botten en
              sund verksamhet som i allt väsentligt i Sverige bedrivs under
              rimliga förhållanden.
            </seg>
            <seg xml:id="i-23d0df05b057f1af-0">
              Sedan har jag också lyssnat på både Transportsidan och arbetsgivarsidan,
              som tydligt har markerat att det behöver göras mer. Det är naturligtvis
              så att man då får titta över detta och se om det är mer av samarbetet
              mellan myndigheter för att stoppa brottslighet eller skatteundandragande
              som kan behövas. Det är där jag tycker att vi står i denna fråga.
            </seg>
          </u>
          <note type="speaker" xml:id="i-d2ec637c67b9b66c-0">
            Anf. 8 LEIF JAKOBSSON (S):
          </note>
          <u who="leif_jakobsson_79f517" xml:id="i-e4b3fb5c59a923ef-2">
            <seg xml:id="i-7d1f6a057a1d1718-0">
              Fru talman! Vi har från Socialdemokraternas sida redan tidigare
              lagt fram förslag om hur vi skulle kunna få bort åtminstone de
              värsta avarterna i den svenska utgivningen av F-skattsedlar som
              att dra in vid missbruk och sätta den som har missbrukat F-skattsedeln
              i karantän. Man kan tänka sig en begränsad tid första gången någon
              ansöker om F-skatt och att personen får redovisa sina räkenskaper
              och annat för Skatteverket innan han eller hon får en permanent
              F-skatt. Det finns en lång rad saker som går att göra.
            </seg>
            <seg xml:id="i-1dab894b64a67d15-0">
              Fru talman! Exemplet jag tog i min inledning, om intagna på våra
              fängelser som beviljas F-skatt och som kommer att sitta på anstalt
              under ganska lång tid, bidrar inte till en näringspolitik som
              ser speciellt seriös ut om man inte inser att detta är ett problem
              och att det måste göras någonting åt det. Vi kommer säkert att
              under hösten lägga fram fler förslag om hur vi ska kunna få F-skatten
              att bli det den var tänkt att vara, det vill säga ett enkelt sätt
              för människor att starta företag. Det ska inte vara någonting
              som förstör både näringslivsklimat och arbetsmarknad.
            </seg>
            <seg xml:id="i-23214564c6d8a77a-0">
              Finansministern talade också om åtgärderna mot den ekonomiska
              brottsligheten och samarbetet mellan myndigheterna. Det är bra.
              Det har blivit mycket bättre det håller jag med finansministern
              om. Det jag talade om var dock att stävja att hela branscher öppnas
              för den organiserade brottsligheten genom att myndigheter och
              regelverk ser till att det sköts på ett snyggt sätt. Annars biter
              man sig själv i svansen, så att säga. Vad jag är ute efter är
              att se till att inte nya branscher blir sådana som domineras av
              organiserad brottslighet, och det kräver ett aktivt handlande.
              Det vill vi se nu.
            </seg>
          </u>
          <note type="speaker" xml:id="i-53500c12002b1210-0">
            Anf. 9 MONICA GREEN (S):
          </note>
          <u who="monica_green_e58cbb" xml:id="i-aa38e56dbfe816a7-2">
            <seg xml:id="i-37bd61f9fbe2f0fc-0">
              Fru talman! I går hade vi socialdemokrater rundabordssamtal om
              transporternas och infrastrukturens betydelse för tillväxten i
              landet. Det framkom många olika saker under seminariet, men en
              sak som framkom både från åkerinäringen och från Transportarbetareförbundet
              var att det är värst i Sverige med de oseriösa transporterna.
              Den seriösa näringen håller på att slås ut. Då frågade jag: Varför
              är det värst i Sverige?
            </seg>
            <seg xml:id="i-a6949b06d980ff48-0">
              Exempel som kom fram i går var att man i Tyskland, Holland och
              många andra länder har en särskild myndighet. Man nöjer sig inte
              med att samverka mellan myndigheterna, för det har visat sig att
              det inte har fungerat. Det faller mellan stolarna. Det faller
              mellan Transportstyrelsen, Justitiedepartementet och andra som
              ska hålla ordning på dessa papper.
            </seg>
            <seg xml:id="i-b5bc3f17965304cb-0">
              Därför har man valt andra system i andra länder. Kanske är det
              ett sätt för Sverige att faktiskt lyfta ut dessa frågor och lägga
              dem på en särskild myndighet tills man får ordning på dem. Eller
              varför kan man inte göra som vi socialdemokrater föreslog för
              ett år sedan, nämligen att man utser en särskild samordnare och
              lyfter ut dessa frågor från varje myndighet så att man med full
              kraft kan agera och stävja dessa problem? Det undrar jag om Anders
              Borg skulle tänka sig.
            </seg>
          </u>
          <note type="speaker" xml:id="i-de37f222121b3493-0">
            Anf. 10 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-3">
            <seg xml:id="i-2ccd9c300d83234c-0">
              Fru talman! Som jag har redovisat har vi en situation där vi
              har haft förändringar i fråga om F-skattsedeln. Vi har gjort vissa
              förskjutningar av lagstiftningen, och det har i grund och botten
              fortsatt med en positiv utveckling med ett stigande antal nyregistreringar
              och med ungefär ett konstant antal som avslås varje år. Det är
              bra. Fler människor är verksamma i företag och kan därmed finna
              sin försörjning. Det är mycket bra.
            </seg>
            <seg xml:id="i-9720aad80f9088ee-0">
              Det är också viktigt att vi har en stark transportsektor och
              en bra infrastruktur. Inte minst denna regering har gjort mycket
              omfattande investeringar för att förbättra infrastruktur och transporter
              i hela landet. Det är bra att vi har goda villkor för vår transportnäring
              och inte inför kilometerskatt eller annat.
            </seg>
            <seg xml:id="i-83b03eed0283c52c-0">
              Vi ska naturligtvis bekämpa brottslig verksamhet. I den mån brottslingar
              uppträder i termer av ekonomisk brottslighet är lika viktigt som
              om de gör det i annan typ av organiserad eller oorganiserad brottslighet.
              Detta måste vi naturligtvis bekämpa.
            </seg>
            <seg xml:id="i-8eff74bf1996260a-0">
              Jag kan inte riktigt dela bilden att vi skulle vara värst i världen,
              värst i Europa eller värst i vår närhet. Jag kan inte se att det
              är så som svensk transportnäring ser ut, utan vi har en i grund
              och botten väl fungerande transportnäring som nu på grund av ekonomiska
              kriser i Europa och andra problem genomgår en del omställningar.
              Den kommer framåt att ha bättre villkor tack vare omfattande infrastrukturinvesteringar.
            </seg>
            <seg xml:id="i-fcabc778c8fd8d7c-0">
              Däremot ska naturligtvis all brottslighet bekämpas, även på detta
              område. Det bör ske genom att vi tillför resurser till brottsbekämpande
              myndigheter och förstärker deras samarbete på det sätt som nu
              sker.
            </seg>
          </u>
          <note xml:id="i-c18e93cf38d09772-0">
            Överläggningen var härmed avslutad.
          </note>
          <note xml:id="i-13f07b27932ebefe-0">
            9 § Svar på interpellationerna 2011/12:434 och 445 om tonnageskatt
            och utflaggning
          </note>
          <note type="speaker" xml:id="i-24f42e79807ca6d3-0">
            Anf. 11 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-4">
            <seg xml:id="i-c0b7b5e3285c876a-0">
              Fru talman! Leif Jakobsson har frågat mig, för det första, mot
              bakgrund av vilka fakta och omständigheter som tonnageskattefrågan
              inte har kunnat lösas i Sverige men väl i Finland och flertalet
              andra stater. För det andra har Leif Jakobsson frågat mig när
              jag avser att föreslå en tonnageskatt.
            </seg>
            <seg xml:id="i-ab37b530d62858a1-0">
              Lars Johansson har frågat mig varför Sverige inte kan ha samma
              tonnageskatteregler som andra länder i EU.
            </seg>
            <seg xml:id="i-dbdaa3fad9558054-0">
              Leif Jakobsson har även ställt sin andra fråga i en skriftlig
              fråga (2011/12:693) som jag besvarade den 6 augusti 2012. Jag
              svarade då att jag inte i dagsläget kan lämna något besked om
              när ett förslag om tonnageskatt kan komma att läggas fram och
              redogjorde för bakgrunden till detta.
            </seg>
            <seg xml:id="i-2cadd1d6e6ec295b-0">
              Vad beträffar Leif Jakobssons första fråga och Lars Johanssons
              fråga kan jag inte svara på vilka överväganden som Finland och
              andra nationer har gjort beträffande tonnageskatten. De överväganden
              som måste göras i Sverige har jag redogjort för i frågesvaret
              till Leif Jakobsson.
            </seg>
            <seg xml:id="i-9a71be3a693a7742-0">
              Frågan om tonnageskatt måste analyseras i ett bredare perspektiv
              där även övriga stöd för sjöfarten beaktas. I dag är sjöfartsnäringen
              en skattemässigt gynnad bransch och erhåller ett omfattande sjöfartsstöd.
              Avskrivningsreglerna har dessutom gjort att branschen har byggt
              upp stora latenta skatteskulder genom överavskrivningar på fartyg.
              Den samlade effekten av sjöfartsstödet och de skattevillkor som
              gäller för sjöfarten får inte utformas så att andra branscher
              missgynnas. Regeringen avser därför att ur ett vidare perspektiv
              låta utreda frågorna om tonnageskatt och andra stöd till sjöfarten.
              Inom Finansdepartementet pågår arbete med att ta fram direktiv
              till en sådan utredning. Detta arbete beräknas bli klart under
              året. Även sjöfartens konkurrenssituation kan i detta sammanhang
              behöva belysas ytterligare.
            </seg>
            <seg xml:id="i-f4dce69feb497577-0">
              När det gäller förutsättningarna för sjöfarten i övrigt har regeringen
              redan tidigare aviserat att presentera en sjöfartsstrategi under
              2012 i syfte att främja sjöfarten och dess samverkan med övriga
              transportslag.
            </seg>
          </u>
          <note type="speaker" xml:id="i-670f0e1891256ddc-0">
            Anf. 12 LEIF JAKOBSSON (S):
          </note>
          <u who="leif_jakobsson_79f517" xml:id="i-e4b3fb5c59a923ef-3">
            <seg xml:id="i-94effd5f23fb9af9-0">
              Fru talman! Jag tackar för svaret. Liksom det förra interpellationssvaret
              innehöll detta direktiv om en ny utredning.
            </seg>
            <seg xml:id="i-0651076b5ce2b8e3-0">
              Jag skrev interpellationen därför att det uppmärksammades mycket,
              inte minst i min hemstad, när Finnlines beslutade att flagga ut
              sin verksamhet, inte till något exotiskt och varmare land med
              extremt goda skattevillkor utan till Finland. Det sades då att
              200 personer i Sverige skulle behöva sägas upp. Nu är förhandlingarna
              klara, och det är 250 jobb som kommer att försvinna. Det blir
              alltså fler än vad man hade tänkt sig. Dessa personer kommer att
              mista jobbet under månaderna fram till nyår. Det är 250 jobb som
              försvinner i en redan blödande bransch där jobben i snabb takt
              har försvunnit ut från vårt land och gått till andra länder.
            </seg>
            <seg xml:id="i-f519d160a3443877-0">
              Skälet till detta när det gäller Finnlines var att Finland, liksom
              de allra flesta europeiska länder, har infört en tonnageskatt.
              Detta var man tydlig med. Det gör att jobben flyttar dit.
            </seg>
            <seg xml:id="i-7666e7e4dade105c-0">
              Riksdagen har gång på gång beslutat om att regeringen ska lägga
              fram ett förslag om tonnageskatt för att vi i alla fall ska kunna
              rädda det som finns kvar av svensk sjöfartsnäring. Under sex år
              har i stort sett ingenting hänt. Nu får vi reda på att direktiven
              till en utredning kan bli klara i år.
            </seg>
            <seg xml:id="i-0caff9fc97388397-0">
              I Rosenbad kanske 250 sjöfartsjobb inte betyder så mycket. Men
              både arbetsmarknadspolitiskt och näringspolitiskt är detta en
              utarmning. Sverige behöver kunnande och kompetens i transportnäringen
              både på vatten och på våra vägar. Vi är ett stort exportland,
              och vi behöver en transportsektor som är någorlunda stor för att
              vi inte ska hamna helt i andra aktörers klor och för att vi ska
              kunna bestämma mer om vår framtid och ha en större handlingsfrihet.
            </seg>
            <seg xml:id="i-cf3dd23b6a36aab7-0">
              Anders Borgs standardsvar är i dag som tidigare att sjöfartsnäringen
              är en skattemässigt mycket gynnad bransch. Man kan diskutera de
              olika enskildheterna hit och dit. Men man måste ställa sig frågan:
              Om det skulle vara så att Sverige har extremt generösa villkor
              för sjöfartsnäringen, varför väljer då ett stort rederi att flagga
              ut sina båtar till Finland? Det kan inte precis tala för att vi
              har någon konkurrensfördel. Lars Johansson kommer att redogöra
              tydligare för vad som har hänt under de senaste åren när det gäller
              utflaggning och hur jobben försvinner från vårt land.
            </seg>
            <seg xml:id="i-42ebd959df10270f-0">
              I svaret talas det om en utredning. Jag har respekt för att det
              finns en del frågor som måste lösas. Men dessa frågor har funnits
              på bordet ända sedan den tidigare utredningen kom 2006. De stötestenar
              som finns för att införa tonnageskatten är väl kända. Man kan
              gärna reda ut om detta behöver uppdateras eftersom det har hänt
              mycket när länderna runt omkring oss har infört tonnageskatten.
              Men det viktigaste är att ni sätter er med parterna och hittar
              en lösning som är bra för Sverige och som ger förutsättningar
              för en sjöfartsnäring även i framtiden.
            </seg>
          </u>
          <note type="speaker" xml:id="i-d7d68221b4d653c9-0">
            Anf. 13 LARS JOHANSSON (S):
          </note>
          <u who="lars_johansson_de76bc" xml:id="i-1aca562e99bce132-0">
            <seg xml:id="i-5f364661e275ae2b-0">
              Fru talman! Även jag tackar för svaret, men jag kan också notera
              att det är en upprepning sedan tidigare.
            </seg>
            <seg xml:id="i-e5a3c392b7161fc2-0">
              Jag tog faktiskt fram protokollet från den debatt som jag hade
              med Anders Borg 2008 för att jämföra. Då fick jag ungefär samma
              svar som nu med den skillnaden att regeringen inför 2009 års budget
              skrev i sin budgetproposition att man skulle se över frågan om
              att införa tonnagebeskattning för fartyg. Det ströks sedan, och
              det hände någonting ytterligare i regeringen, trots riksdagens
              beslut om att en tonnageskatt bör införas i Sverige.
            </seg>
            <seg xml:id="i-a390d98fcdeb8569-0">
              Sjöfarten är en mycket stor basnäring i Sverige som har en oerhört
              stor betydelse. 90 procent av vår export går via handelsfartyg.
              I Sverige har vi 240 sjöfartsmil.
            </seg>
            <seg xml:id="i-76f11c855c76775f-0">
              Kapacitetsutredningen den utredning som Trafikverket arbetat
              med för att lägga fram ett underlag till regeringen om hur man
              ska göra med infrastruktursatsningarna framöver pekar väldigt
              entydigt på att det tar lång tid med järnvägsinvesteringar och
              väginvesteringar. Men sjöfarten har möjligheter. Där finns en
              kapacitet. Med relativt små insatser i form av farledsfördjupningar
              och liknande kan sjöfarten användas i betydligt större utsträckning.
              Det gäller också närsjöfarten som vi skulle kunna utveckla i Sverige.
            </seg>
            <seg xml:id="i-734f8e89bf08cd69-0">
              Här finns alltså ett område där vi kan utveckla en näring och
              se till att fler människor får arbete. Men regeringens politik
              har ända sedan 2006 då regeringen tillträdde varit det rakt motsatta.
              Regeringen har slagit dövörat till. Man har inte lyssnat till
              de varningar om illojal konkurrens som kommit fram både här i
              kammaren och från sjöfolket och rederinäringen. Svenska rederiers
              fartyg har en betydligt sämre konkurrenssituation än utlandsflaggade
              fartyg.
            </seg>
            <seg xml:id="i-e0b6acb38743e7a1-0">
              Nu kommer sanningens minut. Handelssjöfarten har halverats på
              fem år, och det går fort nu. Fartyg flaggas ut i stor omfattning.
              De flaggas ut till våra grannländer Finland och Danmark.
            </seg>
            <seg xml:id="i-98b94373ca6baddb-0">
              I den finska tidningen Turun Sanomat läste jag häromdagen att
              det handlar om 22 svenska fartyg som nu får finsk flagg. Man räknar
              med att 700 jobb tillkommer. Det gäller inte bara jobb på fartygen
              utan också jobb runt omkring, i det maritima klustret, såsom service
              i hamnar, service till rederier, service i form av reparationsvarv
              och liknande.
            </seg>
            <seg xml:id="i-f5eaa65849d294ec-0">
              Det är många olika arbetstillfällen som skapas inom sjöfartsnäringen.
              Men regeringen bryr sig inte om det. För mig är det helt obegripligt
              att man kan avstå från att vidta relativt enkla åtgärder sådant
              som gällt i andra europeiska sjöfartsnationer.
            </seg>
            <seg xml:id="i-8d452a437fb72a5f-0">
              I EU har man gemensamt kommit fram till att för att konkurrera
              med övriga delar av världen inom sjöfarten bör en så kallad tonnagebeskattning
              införas, en beskattning av fartygets vikter, ungefär som det i
              dag finns en vägskatt på fordon. Krångligare än så är det inte.
            </seg>
            <seg xml:id="i-bc085c3cbafc1978-0">
              Man får sätta sig ned i en förhandling med rederinäringen och
              hantera den så kallade latenta skattskulden. Men det vill finansministern
              inte göra. Det förvånar mig att man inte vill sätta sig ned i
              en sådan förhandling då det handlar om så många viktiga arbetstillfällen,
              om tillväxt för Sverige.
            </seg>
            <seg xml:id="i-f496458f4b55909f-0">
              Frågan kvarstår: Varför kan inte Sverige ha samma tonnageskatteregler
              som andra länder i Europa?
            </seg>
          </u>
          <note type="speaker" xml:id="i-4dc8264e0afecdb0-0">
            Anf. 14 JESSICA ROSENCRANTZ (M):
          </note>
          <u who="jessica_rosencrantz_3b5891" xml:id="i-2a5651ef7cc98516-0">
            <seg xml:id="i-ce2569baa3e211e0-0">
              Fru talman! Jag vill börja med att konstatera att Alliansen givetvis
              tar utflaggningen av svenska fartyg på allra största allvar. Vi
              ser utvecklingen som bekymmersam.
            </seg>
            <seg xml:id="i-e4cd5d667cdec225-0">
              När svenska fartyg flaggar om tappar vi svensk kunskap, och den
              svenska flottans storlek minskar. Det är viktigt att Sverige har
              en konkurrenskraftig inhemsk sjöfart eftersom det skapar positiva
              synergier för jobb, kunskap samt sjösäkerhets- och miljöarbete.
              Det är viktigt att ta till vara samtliga transportslag som vi
              har i Sverige. Alliansen anser att transportslagen kompletterar
              varandra.
            </seg>
            <seg xml:id="i-ec11ada10afecbb4-0">
              Det är också så att det finns en stor kapacitet i sjöfarten en
              kapacitet som vi bör värna, inte minst när många andra transportslag
              sägs slå i taket.
            </seg>
            <seg xml:id="i-e0aec9898040e82d-0">
              Men för att stärka den svenska sjöfartsnäringen finns det inga
              enkla lösningar. Det behövs ett brett angreppssätt och en mängd
              olika långsiktiga politiska beslut.
            </seg>
            <seg xml:id="i-2df598ec208d39ff-0">
              Med anledning av att Alliansen just värnar den svenska sjöfartsnäringen
              har regeringen aviserat att den under hösten kommer att presentera
              en ny sjöfartsstrategi för att främja sjöfarten och dess samverkan
              med övriga transportslag.
            </seg>
            <seg xml:id="i-bba7992c7c63c3b6-0">
              Strategin har sin grund i flertalet utredningar med fokus på
              stärkta förutsättningar för sjöfarten och i diskussioner med det
              maritima klustret, med rederinäringen och med hamnar.
            </seg>
            <seg xml:id="i-3a212fe68a0a21d9-0">
              I den här sjöfartsstrategin koncentrerar sig Alliansen på åtgärder
              som kan förbättra konkurrensförutsättningarna och därmed förutsättningarna
              för att behålla svensk flagg. Exempel är nyttjande av klassificeringssällskap,
              översyn av sjöfartsstöd, unionsregler för sjöfart på inre vattenvägar,
              satsning på sjöfartsforskning med mera.
            </seg>
            <seg xml:id="i-836e0eef233baea9-0">
              När det gäller frågan om tonnageskatten vill jag konstatera att
              det är viktigt att vi har gemensamma spelregler på internationell
              nivå. En tonnageskatt kan absolut ha sina fördelar. Jag vill ändå
              poängtera att för att stärka konkurrensvillkoren för svensk sjöfart
              krävs det betydligt mer än en annan skatt. Det krävs att vi har
              ett större och längre perspektiv och att vi är beredda på fler
              flexibla lösningar.
            </seg>
            <seg xml:id="i-87dfe0e200055a15-0">
              Regeringen har aviserat att just frågan om tonnageskatt kommer
              att analyseras men i ett vidare perspektiv där också andra stöd
              för sjöfarten måste beaktas.
            </seg>
            <seg xml:id="i-39115eac9750023a-0">
              Frågan om tonnageskatt är, som bekant, mer komplex än oppositionen
              gör gällande. En utestående fråga är, återigen, hur vi ska hantera
              de latenta skatteskulder som byggts upp genom överavskrivningar
              av fartyg. Den frågan måste redas ut. Jag skulle säga att det
              är oansvarigt att kräva en tonnageskatt utan att samtidigt kunna
              redogöra för hur frågan ska hanteras.
            </seg>
            <seg xml:id="i-10b99d125ed2cd61-0">
              Utredningar har gjorts det är sant men inga konkreta och bra
              lösningar har presenterats.
            </seg>
            <seg xml:id="i-99d2c2e2c926c60e-0">
              Tonnageskatten kan vara en åtgärd för att stärka sjöfartsnäringen.
              Men jag tror att vi gör oss själva en otjänst om vi stirrar oss
              blinda på bara den frågan. Just därför utreder regeringen frågan
              i ett vidare perspektiv. Viktigast nu skulle jag säga är att vi
              tar ett helhetsgrepp, att vi genom sjöfartsstrategin utnyttjar
              möjligheten att få långsiktiga lösningar för att därmed se till
              att värna den potential som finns i sjöfarten och värna kunskapen,
              sysselsättningen samt sjösäkerhets- och miljöarbetet som vår svenska
              sjöfart faktiskt medför.
            </seg>
          </u>
          <note type="speaker" xml:id="i-2168608a8ec5d861-0">
            Anf. 15 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-5">
            <seg xml:id="i-5f40b4fa3f3c1807-0">
              Fru talman! Låt mig börja med att understryka att vi ser skäl
              till att man i lite vidare mening behöver se över sjöfartens villkor.
              Väldigt stora förändringar sker nu. Det här är en näring som har
              haft svårt att återhämta sig när det gäller priser på frakter
              efter den nedgång vi hade i samband med att krisen inleddes 20082009.
              Delvis beror det naturligtvis på att världsflottan byggs ut mycket
              kraftigt i takt med att Kina, Indien, Brasilien och andra länder
              kliver in i världshandeln. Det kommer nog att göra att vi framöver
              permanent har en hårdare konkurrens i sjöfarten än vi tidigare
              haft.
            </seg>
            <seg xml:id="i-d36ce44d27fa3835-0">
              Vi kan också se att Finland efter en mycket lång process i samband
              med EU-prövningen av detta nu har ändrat sina skatteregler.
            </seg>
            <seg xml:id="i-2e9ea5f87c916357-0">
              Samtidigt får vi inte glömma bort var vi står i utgångsläget.
              Sverige har omfattande skattelättnader för sjöfartssektorn. Dessa
              anställda är väl de enda anställda som är befriade från inkomstskatt.
              Via sjömansskatten har de inte sedvanlig beskattning.
            </seg>
            <seg xml:id="i-238a8035d0c6e348-0">
              Näringen har sjöfartsstöd i form av att arbetsgivaravgifter återbetalas
              till branschen. Det här gör att skattesituationen här är väsentligt
              förmånligare än skattesituationen i andra näringar. Till detta
              kommer att man via överavskrivningar har mycket stora latenta
              skatteskulder.
            </seg>
            <seg xml:id="i-2a6d91e6e23ecb66-0">
              Branschen omsätter i runda slängar 35 miljarder. Bolagsskatten
              uppgår till 100 miljoner kronor. För andra näringar av ungefär
              samma storlek ligger skattebelastningen på en väsentligt högre
              nivå, så det är en relativt gynnsam situation vi erbjuder sjöfarten
              på skattesidan. Men det kan inte ändra förhållandet att många
              andra faktorer spelar in här.
            </seg>
            <seg xml:id="i-d7d60e1ce990c6b3-0">
              Varför har vi då inte gått vidare med tonnageskatt i Sverige?
              Ja, huvudproblemet med det är att de latenta skatteskulderna inte
              hanterades i förra utredningen. Det som tidigare ansetts från
              branschens sida har varit att om man inte får en förmånlig behandling
              av latenta skatteskulder är det inte någon fördel med en tonnageskatt.
            </seg>
            <seg xml:id="i-75aae1e39d771503-0">
              Varför är detta viktigt? Ja, det är klart att ger vi en enkel
              behandling av latenta skatteskulder händer två saker. Dels får
              vi inte in skattepengar, vilket är viktigt. Dels tappar man därigenom
              det som hållit en hel del av sjöfarten kvar i Sverige, nämligen
              att man kan köpa nya båtar och ha relativt förmånliga skatteregler
              för dem. Tas de latenta skatteskulderna bort ökar risken påtagligt
              att man helt enkelt får en utflaggning, så den frågan måste vi
              lösa.
            </seg>
            <seg xml:id="i-2b2ef2b840fed700-0">
              Lars Johansson säger att inget hänt i de här diskussionerna.
              Jag skulle säga att en högst påtaglig förskjutning hänt i så måtto
              att vi nu öppnar för en bred översyn av sjöfartsnäringen och för
              en ny utredning av tonnageskatten för att säkra att vi kan se
              om det behövs förändringar och hur dessa i så fall kan genomföras
              utan att man för den skull får avgörande problem med de latenta
              skatteskulderna.
            </seg>
          </u>
          <note type="speaker" xml:id="i-023d743d0f822c30-0">
            Anf. 16 LEIF JAKOBSSON (S):
          </note>
          <u who="leif_jakobsson_79f517" xml:id="i-e4b3fb5c59a923ef-4">
            <seg xml:id="i-baf7aae8bc02ada0-0">
              Fru talman! Jag trodde inte att vi skulle behöva debattera själva
              tonnageskattefrågan ur den aspekten eftersom riksdagen i fem års
              tid har begärt att regeringen skyndsamt ska ta fram den. Det är
              en beställning från riksdagen, och jag har uppfattat att vi har
              varit eniga i de tillkännagivanden som vi har gjort.
            </seg>
            <seg xml:id="i-37e8814450c87607-0">
              Faktum kvarstår. Branschen och näringen kan redovisa olika skattetekniska
              fördelar, men till sist avgörs det faktiskt av verkligheten. Jag
              tog min utgångspunkt i utflaggningen till Finland. Hur mycket
              Anders Borg än pratar om vilka goda villkor sjöfartsnäringen har
              här i Sverige är det bara att konstatera att de är bättre i Finland.
            </seg>
            <seg xml:id="i-7795f4ca56a94bf2-0">
              Problemet är inte bara hastigheten i den utflaggning som nu sker,
              utan det är också att går man in i ett tonnageskattesystem i ett
              annat land får man förbinda sig att finnas i det landet i åtminstone
              tio år. Det innebär att vi har en mycket lång väg tillbaka.
            </seg>
            <seg xml:id="i-02dd8a4b0c00e7f9-0">
              Fru talman! Ibland känns det som om vi gör skäl för uttrycket
              die dummen Schweden. Både den tidigare debatten om villkoren för
              åkerinäringen och den här handlar om samma sak, nämligen att svenska
              jobb försvinner i snabb takt och regeringen tittar bara på. Vi
              tappar kunnande i strategiska branscher, och allt fler får lämna
              sina jobb.
            </seg>
            <seg xml:id="i-d2f7dfbc1954ca8a-0">
              Det beror inte på att någon annan gör det smartare eller effektivare,
              för det accepterar det svenska folket och den svenska modellen.
              Vi är vana vid den internationella konkurrensen. Den har varit
              bra för Sverige, och den kommer att vara bra även i framtiden.
              Men när villkoren och förutsättningarna inte är lika, när jobben
              hotas och när människor inte längre ser att de kan få mat på bordet
              inte på grund av att man har gjort ett dåligt jobb eller på grund
              av att det företag man jobbar i är dåligt utan på grund av att
              regelverken missgynnar svensk verksamhet och svenska jobb måste
              vi börja se om vårt hus. Det är ett legitimt intresse att bevaka
              svenska arbetstillfällen och agera om de hotas av konkurrens på
              ett sätt som inte är rätt.
            </seg>
            <seg xml:id="i-4e8eac40c197766b-0">
              I den här frågan är det Sverige som har varit för långsamt med
              att klara ut tonnageskattefrågan. I det bredare perspektivet tror
              jag att det är oerhört viktigt att svenska politiker står upp
              för svenska jobb samtidigt som vi bejakar den europeiska integrationen,
              den inre marknaden, världshandeln och frihandeln. Det får inte
              vara fult. Börjar vi backa i de frågorna är det, som jag sade
              i den förra debatten, andra som kommer att profitera på människors
              ilska när deras jobb försvinner. När arbetslöshetsförsäkringen
              inte längre klarar att ge bra ekonomiska villkor till människor
              som drabbas känner de sig små och att ingen står upp för dem.
            </seg>
            <seg xml:id="i-8034955aaff3ac22-0">
              Det är faktiskt dags att vi börjar prata om svenska nationella
              intressen och svenska jobb.
            </seg>
          </u>
          <note type="speaker" xml:id="i-4b7aabc8072fca6f-0">
            Anf. 17 LARS JOHANSSON (S):
          </note>
          <u who="lars_johansson_de76bc" xml:id="i-1aca562e99bce132-1">
            <seg xml:id="i-f348c430fd48b782-0">
              Fru talman! Det låter vettigt när Anders Borg säger att vi ska
              utreda detta i ett bredare perspektiv. Problemet är bara att Anders
              Borg har sagt det flera gånger, och det händer ingenting. Jag
              noterar att det inte står i interpellationssvaret när utredningen
              ska tillsättas, utan det står bara att man avser därför att och
              så vidare. När då? När ska det vara färdigt? Det är detta som
              är problemet. Vi har haft den här debatten i sex år, och det är
              likadant fortfarande. Det händer tyvärr ingenting, Anders Borg,
              mer än att det sker en ökad utflaggning. Det vi varnade för för
              fem sex år sedan sker ju nu.
            </seg>
            <seg xml:id="i-37e75b286835e71d-0">
              Låt mig nämna några siffror. I januari 2009 hade vi 240 fartyg
              i den svenskflaggade handelsflottan. I år är det 137. Det är 100
              färre. Man räknar med att det flaggas ut ytterligare 15 fartyg
              nu i höst. Rederier lämnar Sverige. Maersk har beslutat att deras
              dotterbolag Broströmsrederiet i Göteborg ska flytta till Köpenhamn,
              och andra rederier flyttar till Helsingfors. Men här händer ingenting.
              5 000 jobb har gått förlorade på fem år, och finansministern säger
              att detta måste utredas mer grundligt.
            </seg>
            <seg xml:id="i-0b4749398fe09b07-0">
              Jag kan bara konstatera att på det här området ska man tydligen
              ha koll på vartenda kommatecken, men man sänker momsen för restauranger
              med 5,4 miljarder genom att knäppa med fingrarna. Det ger jobb,
              säger man, men det vet man inte. Det kostar 5,4 miljarder. Det
              var inga problem.
            </seg>
            <seg xml:id="i-39fc85a34d2511c9-0">
              Sjöfartsstödet ligger för närvarande på 1,4 miljarder. Det är
              det totala sjöfartsstödet, men sedan ska man komma ihåg att sjöfartsnäringen
              betalar farledsavgifter på 950 miljoner kronor till staten. Den
              betalar dessutom lotsavgifter på 464 miljoner kronor. Näringen
              finansierar hela Sjöfartsverkets verksamhet direkt utan att det
              går via statskassan. Så är det inte när det gäller Trafikverket.
              Där sker det genom riksdagens beslut. Anslaget är 1,4 miljarder,
              men Sjöfartsverket finansieras fullt ut av sjöfarten själv. Det
              är inte bara så att sjöfarten kostar pengar, utan den betalar
              också en hel del av de kostnader som staten har för att vi ska
              kunna ha en sjöfart i Sverige.
            </seg>
            <seg xml:id="i-79f80165d7c2445b-0">
              Det är därför som den här debatten blir så orimlig. Finansministern
              hänvisar hela tiden till att vi måste se över den latenta skatteskulden
              och använder detta som ett skäl till varför man inte vill införa
              tonnageskatt i Sverige.
            </seg>
            <seg xml:id="i-84cf6b8f42f1745e-0">
              Jag sitter inte på Finansdepartementet, men jag har träffat väldigt
              många socialdemokratiska finansministrar under åren. Det har alltid
              uppstått skatteproblem i olika näringar, men man har satt sig
              ned och pratat med näringen och försökt att lösa de frågorna.
              Jag vet att finansministern inte har satt sig ned med rederinäringen
              för att lösa den här frågan. Det tycker jag är beklagligt.
            </seg>
            <seg xml:id="i-1c7b3fc79d60bfee-0">
              Det var precis samma diskussion när det gäller den så kallade
              sjöfartsstrategin som regeringen arbetar med. Infrastrukturministern
              hade tänkt presentera en sjöfartsstrategi i maj i våras i Göteborg.
              Men när hon fick kritik för att hon inte hade träffat sjöfartsnäringen
              blev det ingen sjöfartsstrategi. Catharina Elmsäter-Svärd insåg
              själv att hon måste träffa sjöfartsnäringen först, och det var
              det hon gjorde i Göteborg. Men någon strategi har vi inte sett,
              och de har inte heller sett något förslag på en strategi. Det
              lär väl dröja även på den punkten.
            </seg>
          </u>
          <note type="speaker" xml:id="i-77ef01afb67ed7ba-0">
            Anf. 18 JESSICA ROSENCRANTZ (M):
          </note>
          <u who="jessica_rosencrantz_3b5891" next="cont" xml:id="i-a0225eee86a88490-0">
            <seg xml:id="i-a3d45ba978631fad-0">
              Fru talman! Oppositionen säger sig vara bekymrad över en utveckling
              där svenska fartyg flaggar ut. Det råder ingen oenighet om detta.
              Alliansen är lika bekymrad över utvecklingen. Vi behöver inte
              slåss om vem som är mest bekymrad, men jag vill åter poängtera
              att utflaggningen är större och mer komplex än vad jag tycker
              att oppositionen gör gällande.
            </seg>
            <seg xml:id="i-f2a27d8173d8542a-0">
              Tonnageskatten kan mycket väl vara en lösning, men den är varken
              en enkel lösning eller den enda lösningen. Den är inte enkel därför
              att det finns så många utestående frågetecken. Oavsett vad man
              tycker har tidigare utredningar inte kunnat presentera hållbara
              förslag på lösningar på hur skulden ska hanteras. Det rör stora
              belopp. Det är direkt avgörande att reda ut detta innan man kan
              gå vidare, och det har som sagt inte kunnat lösas tidigare.
            </seg>
            <seg xml:id="i-8acccdadefff05a7-0">
              Det är inte heller den enda lösningen eftersom det krävs ett
              samlat grepp. Vi talar om en sjöfartsnäring som står inför en
              rad utmaningar, och det handlar inte bara om att byta skatt.
            </seg>
            <seg xml:id="i-3f4347fac3d0c591-0">
              Så sent som i dag kom ett pressmeddelande från Näringsdepartementet
              om att regeringen tillskjuter extra medel för att möjliggöra fler
              praktikplatser på sjöfartsutbildningarna. Det innebär att fler
              sjöfartselever kan genomföra sin praktik till sjöss. Detta är
              bara en av många viktiga och möjliga åtgärder. Tillsammans kan
              vi se till att vi kan presentera en hållbar och långsiktig lösning
              på sjöfartens utmaningar.
            </seg>
            <seg xml:id="i-ea0b4bd56a6c746f-0">
              Vi i Alliansen kan lova att vi tar utflaggningen på största möjliga
              allvar. Det bedrivs ett omfattande arbete i regeringen, och sjöfartsstrategin
              kommer att presenteras under hösten. Där ingår sjöfartsstöd, regelförenklingar
              och att se över sjöfartsforskning med mera.
            </seg>
            <seg xml:id="i-978b4fb43ce67e44-0">
              Sjöfartsnäringen är värd mer än populistiska utspel. Sjöfartsnäringen
              är värd genomtänkta och långsiktiga lösningar, och sådana kommer
              bland annat sjöfartsstrategin att presentera under hösten.
            </seg>
          </u>
          <note xml:id="i-74fa432c5d3ac8b0-0">
            Anf. 19 GUNNAR ANDRÉN (FP):
          </note>
          <u who="jessica_rosencrantz_3b5891" prev="cont" xml:id="i-d48a7dc0a2e8e1a5-0">
            <seg xml:id="i-3bf90b8cf662fb78-0">
              Fru talman! När man lyssnar till den här debatten kan man lätt
              få för sig att Socialdemokraterna alltid har varit för tonnageskatt.
              Om man dock går något längre tillbaka i tiden än vad Lars Johansson
              föreslår, sex år tillbaka, vill jag för historieskrivningens och
              de ärade åhörarnas skull erinra om att det inte är på det sättet.
            </seg>
            <seg xml:id="i-09dfd6f4cbdd9843-0">
              Före valet 2006 hade jag själv tillfälle att ställa en skriftlig
              fråga till den tidigare finansministern herr Bosse Ringholm om
              när tonnageskatt skulle införas. Av det skriftliga svaret fick
              jag veta att detta var en främmande skattesort för Sverige och
              att Socialdemokraterna helt var emot den.
            </seg>
            <seg xml:id="i-b5e621adb1453b85-0">
              Så småningom ställde dock herr Brandin från Göteborg en fråga
              i samma ärende, och då hade Socialdemokraterna och herr finansministern
              Bosse Ringholm ändrat åsikt och sade att detta var något som man
              borde fundera över. Därefter kom Göran Ekströms utredning, och
              jag håller med finansminister Anders Borg om att denna utredning
              saknade en väsentlig del och det har också socialdemokrater i
              denna kammare medgivit nämligen hanteringen av de latenta skatteskulderna.
              Detta måste man se över. Jag tycker att det är bra att det sker
              just nu.
            </seg>
            <seg xml:id="i-000caa3e7d0d5638-0">
              Herr talman! Jag ville bara erinra om detta med anledning av
              den debatt som pågår här där man kan få intrycket att Socialdemokraterna
              har varit pådrivande i denna fråga. Jag har själv varit med när
              motioner från mitt lilla parti om införande eller utredning av
              tonnageskatt avslagits av den socialdemokratiska, vänsterpartistiska
              och miljöpartistiska oppositionen under ett stort antal år.
            </seg>
          </u>
          <note type="speaker" xml:id="i-8f978c0413954033-0">
            Anf. 20 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-6">
            <seg xml:id="i-2ad434bcb05ec732-0">
              Herr talman! Diskussionen om tonnageskatt ger intryck av att
              vi är djupt oeniga i den här frågan. Ett annat intryck är att
              vi faktiskt är eniga på två punkter eller åtminstone har varit
              eniga på två punkter. Den ena är att vi nu ska göra en bred översyn
              av sjöfartsnäringen för att se vad som behövs för att den här
              branschen ska ha rimliga förutsättningar att verka. Den andra,
              som man kanske kan uppfatta det som att vi är oeniga om men som
              jag tror att vi i realiteten är eniga om, är att de latenta skatteskulderna
              är ett mycket avgörande problem.
            </seg>
            <seg xml:id="i-deb43ed0a7d118aa-0">
              Jag har till exempel här framför mig det särskilda yttrande som
              Finansdepartementets experter gjorde till den förra tonnageskatteutredningen
              där man, naturligtvis under en socialdemokratisk finansminister,
              noggrant redogör för varför de här problemen är mycket besvärliga
              och svåra att hantera. De är svåra att hantera. Det finns inte
              något förslag från socialdemokratiskt håll eller från någon annan
              som enkelt löser detta, utan det är genuint svårt att veta hur
              vi ska utforma en tonnageskatt som inte samtidigt öppnar för att
              man slipper latenta skatteskulder och därmed kan flagga ut ännu
              fler båtar ur Sverige.
            </seg>
            <seg xml:id="i-bd5a966264346e39-0">
              Det går inte att som Lars Johansson säga att vi ska sätta oss
              och förhandla med branschen. Vi har inte en skattelagstiftning
              som är byggd på att vi förhandlar med branscher om hur mycket
              av de här skulderna som ska betalas eller inte, utan normalt sett
              är det så i Sverige att man betalar sina skatter. Det är den ordning
              vi har.
            </seg>
            <seg xml:id="i-a2aa134b0764cb4f-0">
              Vad jag föreställer mig att man måste göra är att hitta någon
              teknisk modell som hanterar frågeställningen. Vet jag hur man
              ska göra det? Nej, Lars Johansson, jag vet inte det. Jag vet inte
              hur vi ska lösa problemen med latenta skatteskulder i sjöfarten.
              Det kanske går, och då kan man komma fram med ett förslag som
              i sådana fall har bättre förutsättningar att fungera.
            </seg>
            <seg xml:id="i-0c9eab56ae275bdb-0">
              När jag på nytt läser det särskilda yttrande som skrevs förra
              gången tycker jag att det inte är alldeles enkelt att se hur den
              här frågan ska hanteras ens med en ny utredning.
            </seg>
            <seg xml:id="i-cb23fbe43ec04728-0">
              Jag tycker nog ändå att det är rätt relevant att vi tar in hur
              skattevillkoren ser ut för sjöfarten. Vi har avskaffat så väl
              inkomstskatt som arbetsgivaravgifter och har en ordning med väldigt
              låga bolagsskatter. Det är alltså inte så att sjöfartsnäringen
              i relation till andra branscher i Sverige är kraftigt missgynnade,
              utan tvärtom har vi villkor där som vi faktiskt inte har på något
              annat område.
            </seg>
            <seg xml:id="i-d9cf311b70db73a5-0">
              Låt mig påpeka att på energi- och miljöskattesidan råder det
              också betydande undantag för just sjöfarten, till exempel när
              det gäller koldioxidbeskattning. Här har man alldeles uppenbart
              villkor som inte gäller för andra näringar.
            </seg>
            <seg xml:id="i-88b81e69c671cea3-0">
              Vad är då slutsatsen? Den är att vi behöver se över sjöfartsnäringens
              villkor. Det har skett en utflaggning. Finland har infört tonnageskatt.
              Det behövs följaktligen en bred översyn. Jag tycker att interpellationssvaret
              har varit tydligt på den punkten.
            </seg>
            <seg xml:id="i-ed51a6180a2b7af9-0">
              Före årsskiftet kommer vi med direktiv till den här utredningen
              som då kommer att sätta i gång att arbeta. Skälet till att man
              måste lägga lite tid på att få fram direktiv till en sådan här
              utredning är att vi måste ha någon bra idé om hur den komplicerade
              frågan om de latenta skatteskulderna ska hanteras. Det är klart
              att man kan hålla anföranden här om att vi ska göra det ena och
              det andra, men sanningen är att jag som Alliansens finansminister
              och socialdemokratiska finansministrar har haft samma åsikt när
              det gäller att detta är en tekniskt och ekonomiskt mycket komplicerad
              fråga där det inte finns någon enkel lösning.
            </seg>
            <seg xml:id="i-3ca1084cc1784f81-0">
              Vi ska nu göra ett nytt försök eftersom det finns en stark vilja
              brett i Sveriges riksdag där många partier stöder detta att hitta
              en sådan lösning, men jag måste vara tydlig med att detta är komplicerat,
              och även en ny utredning kommer att hamna i betydande svårigheter.
            </seg>
          </u>
          <note type="speaker" xml:id="i-9593dda850c6247b-0">
            Anf. 21 LEIF JAKOBSSON (S):
          </note>
          <u who="leif_jakobsson_79f517" xml:id="i-e4b3fb5c59a923ef-5">
            <seg xml:id="i-a83917bb1276aa6b-0">
              Herr talman! Jag måste vara tydlig med att de latenta skatteskulderna
              inte är någonting som vi tar lätt på. Det är inte på något sätt
              i världen det som vi säger. Det är självklart någonting som måste
              lösas på ett sådant sätt att de pengarna kommer Sverige till del.
              Det är alldeles självklart. Det är inte det som är poängen med
              den här debatten, utan den är att riksdagen i fem års tid har
              uppmanat regeringen att ta i det här. Först nu är direktiven på
              väg. Vi hörde av Lars Johansson att sedan 2009 har 43 procent
              av handelsflottan försvunnit. Direktiven kommer under året ja,
              det är tolv fartyg till! Utredningen ska ha sin gång, den ska
              remissbehandlas och det ska komma fram ett förslag. Jag är väldigt
              orolig att den dag när det väl finns ett förslag för förhoppningsvis
              kommer det ett kommer det att vara en väldigt liten del av vår
              handelsflotta som finns kvar. Då hjälper det inte speciellt mycket
              att ge pengar för praktikplatser, för då finns det antagligen
              inte så många båtar att göra praktik på.
            </seg>
            <seg xml:id="i-573f80699ca1f45a-0">
              Det är med lite sorg i sinnet jag konstaterar att det först nu
              händer någonting när en så stor del av vår näring faktiskt redan
              har försvunnit ur landet. Vi har legat på länge och sagt att man
              måste ta tag i detta men med respekt för de stora problem som
              finns i att hitta en vettig lösning framför allt på de latenta
              skatteskulderna.
            </seg>
          </u>
          <note type="speaker" xml:id="i-a3183cbdb16ab633-0">
            Anf. 22 LARS JOHANSSON (S):
          </note>
          <u who="lars_johansson_de76bc" xml:id="i-1aca562e99bce132-2">
            <seg xml:id="i-b8a08959ced24312-0">
              Herr talman! Till Gunnar Andrén vill jag säga att vi är medvetna
              om att riksdagen fattade ett beslut 2005 första gången, tror jag,
              som ledde till att den socialdemokratiska regeringen då utredde
              frågan om tonnageskatt. Vi tycker att det är märkligt att man
              inte har kunnat gå vidare i den frågan. Jag blir inte lugn när
              finansministern säger: Nu ska vi gå igenom direktiven noga, och
              vi ska ha detta klart före årsskiftet.
            </seg>
            <seg xml:id="i-09fb84c5587b8985-0">
              Det är faktiskt så att det stod i budgetpropositionen hösten
              2008 att man skulle göra det. Det har nu tagit fyra år att gå
              igenom dessa direktiv, och det kommer att ta närmare fyra och
              ett halvt år innan dessa direktiv är klara för denna utredning.
              Om det går så långsamt på andra områden i Finansdepartementet
              är det oerhört bekymmersamt.
            </seg>
            <seg xml:id="i-885e5f82b1008728-0">
              Jag tycker att det saknas politisk vilja i frågan. Det är framför
              allt det jag vänder mig mot. Det har varit en nonchalans från
              regeringens och finansministerns sida.
            </seg>
            <seg xml:id="i-297886344b5724a3-0">
              Jag menar inte att man ska sitta och förhandla om huruvida det
              ska betalas skatt. Det var inte det jag sade i mitt tidigare inlägg.
              Jag menar naturligtvis en överläggning där man diskuterar med
              branschen hur man så småningom ska kunna lösa upp frågeställningen
              i form av en proposition. Det är detta jag avser, ingenting annat.
            </seg>
            <seg xml:id="i-c688b05664d9105d-0">
              Det är märkligt: När det gäller den här frågan är det inte lika
              viktigt att vi ska ha likvärdiga konkurrensvillkor. Jag noterade
              i dag att regeringen presenterade ett förslag om sänkt bolagsskatt,
              med motiveringen att skatten i Sverige inte ska vara högre än
              i andra länder; det ska vara likvärdiga förutsättningar för svenska
              företag oavsett om man skattar i Sverige eller i ett annat land.
              Ja, precis! Det är samma debatt och samma frågeställning. Varför
              kan inte detta gälla sjöfarten? Jag kan inte få in i min skalle
              hur man hela tiden kan avstå från att göra en viktig reform som
              skapar möjligheter för svenska jobb inom sjöfarten.
            </seg>
          </u>
          <note type="speaker" xml:id="i-0a401a19a2c7ae38-0">
            Anf. 23 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-7">
            <seg xml:id="i-5b6d83e00dfb42bf-0">
              Herr talman! Låt mig börja med att välkomna de besked som Lars
              Johansson här ger om den socialdemokratiska hållningen. Man vill
              hantera frågan om latenta skatteskulder. Man tar frågan på allvar.
              Det handlar delvis om pengar, men ännu mer om hur man förhindrar
              att den här typen av beskattning leder till ännu mer utflaggning.
              Det är bra att både Lars Johansson och Leif Jakobsson tar detta
              på allvar.
            </seg>
            <seg xml:id="i-c983e23965715f22-0">
              Det är inte så att detta handlar om att ha politisk handlingskraft
              och vilja och att ta tag i frågan. Man kommer inte igenom ett
              svårt tekniskt problem snabbare för att man säger att man tar
              tag i det. Detta problem är gediget komplicerat att lösa.
            </seg>
            <seg xml:id="i-9d45752d99447c57-0">
              Vi brukar normalt sett tillsätta utredningar när vi har en relativt
              klar bild av att det finns en lösning. Jag kan inte garantera
              att vi ser en sådan lösning här. Jag tror att den förra utredningen
              gjorde så gott den kunde, men den landade i ett förslag som var
              ogenomförbart. Låt oss göra ett nytt försök! Det har hänt mycket,
              både den ekonomiska krisen med konkurrensen i världsekonomin och
              det finländska beslutet. Då får vi göra ett försök att lösa det
              här.
            </seg>
            <seg xml:id="i-dda10fafb84bbd1e-0">
              Men vi måste ändå vara medvetna om att detta är en bransch som
              har andra skattevillkor redan från starten. Vi har väldigt generösa
              skattevillkor för sjöfarten i Sverige när det gäller inkomstskatter,
              bolagsskatter, miljöskatter och arbetsgivaravgifter. Trots det
              har vi de här svårigheterna.
            </seg>
            <seg xml:id="i-fc93df88dbaec871-0">
              Att det skulle finnas någon enkel väg för att lösa detta tror
              jag tyvärr inte är fallet. Vi ska göra en utredning, och den ska
              naturligtvis ske så grundligt och med så klara direktiv att vi
              kan hitta en lösning. Jag skulle givetvis välkomna om man till
              slut kunde göra det, så att vi därmed kan hantera frågan på ett
              bra sätt. Men det återstår att se vad vi kommer fram till.
            </seg>
          </u>
          <note xml:id="i-c18e93cf38d09772-1">
            Överläggningen var härmed avslutad.
          </note>
          <note xml:id="i-9525a6f7bf99558f-0">
            10 § Svar på interpellation 2011/12:435 om den ekonomiska politiken
            och jobben
          </note>
          <note type="speaker" xml:id="i-e521616ea263c1c7-0">
            Anf. 24 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-8">
            <seg xml:id="i-1e0a27bacdd870c7-0">
              Herr talman! Hans Olsson har frågat mig vilka åtgärder regeringen
              ska vidta för att få ned arbetslösheten och utanförskapet samt
              öka rättvisan.
            </seg>
            <seg xml:id="i-66bed78b5beefc23-0">
              Målet för regeringens politik är full sysselsättning. Regeringen
              har sedan den tillträdde 2006 konsekvent fört en politik för jobben
              för att stärka drivkrafterna till arbete och minska utanförskapet.
              Vår politik innehåller åtgärder som stimulerar både utbud och
              efterfrågan på arbetskraft samt åtgärder som stimulerar matchningen
              på arbetsmarknaden.
            </seg>
            <seg xml:id="i-2482c6e1c97456bb-0">
              Finans- och skuldkriser har sedan 2008 härjat oavbrutet i vår
              omvärld och slagit mot Sveriges öppna och exportorienterade ekonomi.
              Samtidigt har utanförskapet minskat med drygt 200 000 personer
              och sysselsättningen ökat med drygt 200 000 personer jämfört med
              2006. Regeringens politik har stärkt Sveriges motståndskraft i
              en orolig tid.
            </seg>
            <seg xml:id="i-f43424f464ad47d9-0">
              Bedömningen att regeringens politik skapar jobb delas av tunga
              instanser. Konjunkturinstitutet och Riksbanken gör bedömningen
              att jämviktsarbetslösheten på lång sikt minskar med 1,1 respektive
              0,62,1 procentenheter till följd av regeringens politik.
            </seg>
            <seg xml:id="i-65e2755fbe499b5b-0">
              För den absoluta majoriteten av befolkningen är det egna arbetet
              den viktigaste inkomstkällan, och den vanligaste orsaken till
              en svag ekonomi är avsaknaden av arbete. Ökad sysselsättning och
              minskat utanförskap är därför kärnan i regeringens fördelningspolitik.
              När fler arbetar och färre försörjs av sociala ersättningar minskar
              inkomstskillnaderna i samhället.
            </seg>
            <seg xml:id="i-75a4b0df44da318a-0">
              Förutsättningarna för jobb, tillväxt och välfärd i hela landet
              ska fortsätta att stärkas inom ramen för en hållbar ekonomisk
              politik. I budgetpropositionen för 2013 kommer regeringen att
              föreslå omfattande satsningar som stärker tillväxtmöjligheterna
              samtidigt som de motverkar att arbetslösheten biter sig fast på
              en hög nivå.
            </seg>
          </u>
          <note type="speaker" xml:id="i-7f82afc954e20c18-0">
            Anf. 25 HANS OLSSON (S):
          </note>
          <u who="hans_olsson_abb306" xml:id="i-3d60a1c82148dac9-0">
            <seg xml:id="i-73074f0d991253fb-0">
              Herr talman! Jag tackar finansministern så mycket för svaret.
              Jag vet inte om jag kanske också ska tacka finansministern å den
              gamla socialdemokratiska regeringens vägnar, den som avgick 2006.
              När Anders Borg presenterade sin första budget här i riksdagen
              2006 sade han följande: Alliansregeringens arbete kommer att präglas
              av kampen mot massarbetslösheten. Så kommer det: Svensk ekonomi
              står stark. Vi har hög tillväxt, vi har låg inflation och vi har
              överskott i de offentliga finanserna. Så såg det ut när Anders
              Borg tog över efter den socialdemokratiska regeringen. Anders
              Borg sade vidare som ny finansminister att man skulle prioritera
              kampen mot massarbetslösheten. Han pekade ut några grupper som
              det var viktigt att jobba för: kvinnor, ungdomar och invandrare.
              De stod längst från arbetsmarknaden, och det var de som behövde
              den ekonomiska politiken.
            </seg>
            <seg xml:id="i-d89150555642a44f-0">
              Lösningen på problemet som Anders Borg såg som ny finansminister
              var att man skulle sänka trösklarna in i arbetslivet. Man skulle
              göra det lättare. Det skulle bli lönsamt att arbeta, och i första
              hand skulle det vända sig mot de här grupperna. Det stora som
              skulle användas var jobbskatteavdraget. Jobbskatteavdraget var
              den grundbult som pekades ut i den ekonomiska politik som skulle
              lösa massarbetslösheten.
            </seg>
            <seg xml:id="i-bcf7624ae11c8576-0">
              Den intressanta frågan är: Hur gick det då? Ja, i början av året
              kom en forskningsrapport från Arbetsmarknadsdepartementet. Inga
              nya jobb med jobbskatteavdraget, var deras slutsats. Det är många
              som är tveksamma till om det verkligen har gjort nytta. Jag vet
              dock att Anders Borg hävdar att så är fallet.
            </seg>
            <seg xml:id="i-7fbc60b8ffd858d2-0">
              När jag nu har finansministern här måste jag nog passa på att
              ställa en väldigt intressant fråga som jag själv har funderat
              mycket över.
            </seg>
            <seg xml:id="i-fd30f43b03bfb363-0">
              Jobbskatteavdraget, som var grundbulten i den ekonomiska politiken,
              skulle göra det attraktivare att arbeta, sänka trösklarna och
              få exempelvis ungdomar ut i arbete. Av regeringens fyra partier
              verkar det som att två nu vill ha sänkta ingångslöner på svensk
              arbetsmarknad. Som jag kan förstå detta höjer man då trösklarna.
              Men det sades att det skulle bli mer lönsamt att arbeta.
            </seg>
            <seg xml:id="i-9c7b279a73daadd3-0">
              Då är den stora frågeställningen: Har inte Centerpartiet och
              Folkpartiet, som är hälften av regeringen, förstått den ekonomiska
              politiken och jobbskatteavdragets funktion? Eller tror de inte
              på den ekonomiska politiken längre? Eftersom jag är en positiv
              människa väljer jag naturligtvis att tro att de har förstått den
              ekonomiska politiken. Då återstår bara slutsatsen att de inte
              längre tror på att den ekonomiska politik som förs leder till
              att man klarar sysselsättningen och sänker arbetslösheten. Hälften
              av regeringen tror alltså inte på den ekonomiska politiken.
            </seg>
          </u>
          <note type="speaker" xml:id="i-25fa289eece7dbcd-0">
            Anf. 26 HILLEVI LARSSON (S):
          </note>
          <u who="hillevi_larsson_81d8b4" next="cont" xml:id="i-ab86ec3de2f5f56b-0">
            <seg xml:id="i-0dbe2d4837db13eb-0">
              Herr talman! Att lösa arbetslösheten är ingen lätt uppgift för
              någon regering. Men när man ser att man har misslyckats med den
              förda politiken måste man kunna tänka om. Det är det jag hoppas
              att regeringen ska göra. Utvecklingen går åt helt fel håll. De
              grupper som redan tidigare stod längst från arbetsmarknaden har
              vuxit. Ungdomsarbetslösheten och långtidsarbetslösheten har ökat.
            </seg>
            <seg xml:id="i-b5ff9a96571cfeff-0">
              Precis som nämnts i interpellationen kan vi också se att personer
              med invandrarbakgrund och kvinnor har extra svårigheter och naturligtvis
              även extra problem med sin ekonomi. Det är också många som har
              utförsäkrats. Vi kan se att förändringarna i a-kassan och sjukförsäkringen
              inte har lett till att dessa människor har fått jobb, utan väldigt
              många av dem har bara blivit fattiga.
            </seg>
            <seg xml:id="i-a870ca1c01cd9421-0">
              När vi diskuterar arbetslösheten vill jag inte göra någon uppdelning
              i närande och tärande sektor. Det är tyvärr en del som gör det
              ibland. Jag ser tvärtom att vi ska ha ett näringsliv som fungerar
              bra och också en offentlig sektor som fungerar bra. Om vi inte
              har bra sjukvård, bra skola och bra förskola har vi heller ingen
              bra grund för att skapa jobb i det privata näringslivet. Dessutom
              är det värdefulla jobb som finns där, låt mig ta vården som exempel.
              Där handlar det om liv eller död att rädda människoliv. Viktigare
              jobb än så kan man knappt tänka sig. Det är likadant med förskolan
              och skolan. Det handlar om att ge förutsättningar för en ung människa
              att gå vidare i livet.
            </seg>
            <seg xml:id="i-b7cf4b0651a2e164-0">
              Därför är det extra tråkigt att man har dragit bort resurser
              från välfärden. Det förstör tryggheten, och det skapar också sämre
              förutsättningar för jobb. Vi kan se att många av dem som har gått
              från a-kassa och sjukförsäkring har gått till socialbidrag i kommunerna.
              Då är det kommunerna som får bära den bördan. Det leder i sin
              tur till att välfärden naggas i kanten. Man har anställningsstopp
              i många verksamheter där det verkligen skulle behövas personal.
              Det finns till och risk att bli arbetslös inom de sektorerna,
              trots att de jobben är så viktiga.
            </seg>
            <seg xml:id="i-0d0e7ddfe62e0c8f-0">
              Mot bakgrund av jobbskatteavdraget borde man analysera detta
              tillsammans med sjukförsäkringen och a-kassan, för detta hänger
              ihop. Det skulle löna sig mer att arbeta, och det skulle löna
              sig mindre att vara arbetslös eller sjuk, och konsekvensen av
              detta är en långtgående och faktiskt om man räknar in den offentliga
              sektorn och den press på kommunerna som detta har inneburit i
              form av ökade socialbidragskostnader en högre arbetslöshet än
              vad fallet skulle vara om man inte hade infört jobbskatteavdraget
              och försämringarna i a-kassan och sjukförsäkringen.
            </seg>
            <seg xml:id="i-91ee6e8c37c0c894-0">
              Jag skulle önska att regeringen hade ett större helhetsperspektiv
              över konsekvenserna av den förda politiken. Något av det allra
              viktigaste för att få jobb och att bekämpa arbetslösheten är att
              människors liv börjar på ett bra sätt. Det gör det inte för väldigt
              många barn och ungdomar. Allt färre lyckas ta sig igenom utbildningssystemet,
              och har man inte gymnasieexamen vet vi att det är väldigt svårt
              att få jobb.
            </seg>
            <seg xml:id="i-7d2832ed9ff268fd-0">
              Många unga är inte bara arbetslösa och saknar fullgod examen,
              de saknar också bostad, vilket i sig är ett problem när de ska
              gå vidare med sitt liv. De saknar pengar, är fattiga och skuldsätter
              sig. Detta är verkligen ingen bra början på arbetslivet. Vi riskerar
              att få en helt förlorad generation om ingenting görs.
            </seg>
          </u>
          <note xml:id="i-3e7bf5680f95ee1e-0">
            Anf. 27 GUNNAR ANDRÉN (FP):
          </note>
          <u who="hillevi_larsson_81d8b4" prev="cont" xml:id="i-fdbc3653f00ec3c6-0">
            <seg xml:id="i-559123a92ef092d5-0">
              Herr talman! Eftersom detta är den sista riksmötesdagen vill
              jag passa på tillfället att tacka talmannen för gott jobb. Jag
              vill också erinra om att Elisabet Hasselberg Olsson, som har gjort
              den stora vävnad som finns här bakom oss, avled häromdagen vid
              90 års ålder. Vävnaden har suttit uppe sedan 1983, och den är
              en fantastisk landskapsbild av Sverige, om den nu är från Skåne
              med någon som klafsar i leran eller om det är en svensk sjö i
              Norrland som syns här. Vi tackar Elisabet Hasselberg Olsson för
              denna fantastiska bild som vi alla njuter av när vi sitter här
              i kammaren.
            </seg>
            <seg xml:id="i-77a2d52d300df377-0">
              Därmed åter till en annan verklighet: den ekonomiska politiken.
              Jag tror att vi var många som lyssnade till Stefan Löfven i Almedalen.
              Vi hörde där en resonerande politiker som lade sina ord väl. Jag
              tror inte att han stötte bort en enda väljare från det socialdemokratiska
              partiet. Man kan alltid fundera över vad som var hans huvudbudskap.
              Det var egentligen att vi måste säkra våra skattebaser. Han talade
              mycket om företagens villkor och så vidare.
            </seg>
            <seg xml:id="i-10c8473cfee354b8-0">
              Då är det några saker han väljer bort att tala om. Under lång
              tid vi erinrades om detta för bara två tre år sedan i debattartikel
              efter debattartikel av Thomas Östros med flera har vi från socialdemokratiskt
              håll hört att man vill ha väldiga miljardanslag till den kommunala
              sektorn. Det förekommer för närvarande inte. Här tror jag att
              det som statsrådet Borg säger i svaret är viktigt: Regeringens
              politik har stärkt Sveriges motståndskraft i en orolig tid. Det
              är en central mening. Vi har glädje av att vi har kunnat hålla
              en sådan politisk linje i denna mycket oroliga tid.
            </seg>
            <seg xml:id="i-36b0805b9ea0e1fc-0">
              Det andra som Löfven inte talade om men som det finns skäl att
              erinra om i den här debatten är synen på hur vi får fler ungdomar
              i arbete. Hans Olsson har tagit upp detta på ett förträffligt
              sätt.
            </seg>
            <seg xml:id="i-1b2783524963afc1-0">
              Jag vet inte om ni socialdemokrater läser era egna motioner.
              I den vårmotion för 2012 som finns ser vi det var detta som Löfven
              inte talade om att om man tar bort sänkningen av arbetsgivaravgiften
              för ungdomar mellan 16 och 26 års ålder ökar det kostnaderna för
              företag och kommuner med 16 tusen miljoner kronor, alltså 16 miljarder
              kronor. Även för finansministern är 16 miljarder kronor en betydande
              summa.
            </seg>
            <seg xml:id="i-ab4ca9af2ef94702-0">
              Det ska bli väldigt intressant att se hur man hanterar den här
              frågan. Ska man höja trösklarna för att anställa ungdomar genom
              att kostnaderna ökar med 16 miljarder kronor vilket sedan enligt
              er egen RUT-utredning blir 17 miljarder de närmaste åren?
            </seg>
            <seg xml:id="i-5ebb20c25f8780bb-0">
              Att stärka skattebaserna genom att ha en stabil ekonomisk politik
              och stärka Sveriges motståndskraft i en orolig värld är den absolut
              bästa försäkringen mot ökad arbetslöshet.
            </seg>
          </u>
          <note type="speaker" xml:id="i-18a0bd55627d0e17-0">
            Anf. 28 MONICA GREEN (S):
          </note>
          <u who="monica_green_e58cbb" xml:id="i-aa38e56dbfe816a7-3">
            <seg xml:id="i-e37e04d58464bb79-0">
              Herr talman! Eftersom regeringen har misslyckats med sin viktigaste
              fråga tycker jag att man borde tänka om. Det råder massarbetslöshet,
              och arbetslösheten har ökat. Det är ett hopplöst läge så beskriver
              många arbetslösa sin situation. De har nu varit arbetslösa i tre,
              fyra eller fem år för att de inte får den hjälp, den utbildning
              eller den push de behöver.
            </seg>
            <seg xml:id="i-ed5bf917b9bd3048-0">
              Långtidsarbetslösheten har ökat med närmare 45 000 personer sedan
              2008, och ungdomsarbetslösheten har ökat katastrofalt trots åtgärder,
              eller på grund av dem. De åtgärder som regeringen har vidtagit
              har inte bitit. De har inte hjälpt.
            </seg>
            <seg xml:id="i-8a07263d91e0a558-0">
              Numera pratar regeringen inte om sysselsättningsgrad eftersom
              det inte är någon bra siffra för regeringen. Nu pratar man om
              antal i stället, för att det ska låta bättre. Men man måste räkna
              alla på arbetsmarknaden. Man måste räkna sysselsättningsgraden.
            </seg>
            <seg xml:id="i-8e6ab90e1c64d6be-0">
              Ni har övervältrat kostnaden på kommunerna. De ska numera ta
              hand om och bära de arbetslösa, de sjuka, de unga och de långtidsarbetslösa,
              som nu måste begära försörjningsstöd eller socialbidrag. De kostnaderna
              har rusat i höjden för kommunerna.
            </seg>
            <seg xml:id="i-202e79f0e514798e-0">
              Ni har också prackat på dem extrakostnader när det gäller infrastruktur.
              Nu ska de betala nya vägar och järnvägar också. De kostnader som
              ni prackar på kommunerna gör att de inte vågar satsa.
            </seg>
            <seg xml:id="i-11c6c6e778cfcc2c-0">
              Under valåret gjorde ni en tillfällig satsning för att det skulle
              bli populärt och ni skulle köpa röster. Där satsade ni på kommunerna.
              Men om de bara får ett tillfälligt stöd under valåret vågar kommunerna
              inte satsa på skolan, vården och omsorgen.
            </seg>
            <seg xml:id="i-75065bc01522f6c3-0">
              Det låter så bra när Anders Borg säger: Ja, men vi förändrar
              människors situation genom att ge dem ett arbete, för det är då
              de tar sig ur fattigdomen, och det är då vi minskar klyftorna.
            </seg>
            <seg xml:id="i-25b6a6f16dfcef18-0">
              Ja, i teorin låter det alldeles fantastiskt. Det är bara det
              att Anders Borgs politik inte fungerar i praktiken. Massarbetslösheten
              ökar. Långtidsarbetslösheten har bitit sig fast. Var är jobben?
              När det gäller er viktigaste fråga, nämligen att fixa fram jobben,
              har ni misslyckats.
            </seg>
            <seg xml:id="i-7e3c0778978ea61e-0">
              Vi hade en hög tillväxt 2006. Vi hade ett överskott. Vi hade
              ordning och reda i de offentliga finanserna. Anders Borg brukade
              i början av sin karriär som finansminister berömma Göran Persson
              för det. Nu försöker han ta åt sig äran själv.
            </seg>
            <seg xml:id="i-985a2ccac5b573cd-0">
              Men läget är katastrofalt. Varför då inte satsa? Varför då inte
              se till att arbetslösa kommer i arbete?
            </seg>
            <seg xml:id="i-f504cf1abf7ed097-0">
              Jag tycker att ni ska satsa rejält på att bygga nya bostäder
              och bygga miljöanpassade bostäder. Jag tycker att ni ska satsa
              på infrastruktur och se till att kommunerna vågar anställa inom
              barnomsorgen och fritidshemmen. När det gäller landstingen handlar
              det om sjukvården. Och det handlar om att våga se till att man
              har fler anställda inom äldrevården. Det är väl alldeles utmärkta
              idéer som ni skulle kunna realisera om ni ville?
            </seg>
          </u>
          <note type="speaker" xml:id="i-e0198743525e4145-0">
            Anf. 29 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-9">
            <seg xml:id="i-a62e4af775f7eb1d-0">
              Herr talman! Låt oss ta den här diskussionen ur rätt perspektiv.
              I morgon bitti åker jag till Cypern för att delta i informella
              Ekofin. Där ska vi fördjupa diskussionen om den kris som pågår
              i Europa. Det är en kris som har drivit upp arbetslöshetsnivåerna
              till nya rekordnivåer. Arbetslösheten i Europa ligger nu på över
              11 procent.
            </seg>
            <seg xml:id="i-18189b881c031f90-0">
              Den här krisen har pågått 2008, 2009, 2010, 2011 och 2012 och
              är på det sättet unik i sin längd. Inte någon gång tidigare i
              modern tid har vi haft en så långvarig och besvärlig kris som
              denna.
            </seg>
            <seg xml:id="i-3f4cd1e6e9ab93e5-0">
              I de allra flesta länder har arbetslösheten ökat och sysselsättningen
              minskat. Offentliga finanser är förödda, och tillväxten har legat
              och stampat nära noll.
            </seg>
            <seg xml:id="i-16554385e973dbd8-0">
              Sverige har i praktiskt taget alla avseenden klarat krisen bättre
              än de andra europeiska länderna, bättre än de som ligger närmast
              oss, som Danmark och Finland, och bättre än de flesta jämförbara
              länder i hela Europeiska unionen. Låt mig beskriva vad det beror
              på!
            </seg>
            <seg xml:id="i-abe82736c13dc091-0">
              Ja, vi har alltså starkare offentliga finanser än något annat
              land. Vi kan tala om att göra stimulanspaket när de som har ungefär
              samma läge i offentliga finanser som vi, som till exempel Tyskland
              och Finland, höjer skatter och skär ned i sina offentliga utgifter.
              Vi kan gå åt motsatt håll, sänka skatter och öka offentliga utgifter,
              eftersom vi har en styrka i våra offentliga finanser.
            </seg>
            <seg xml:id="i-321ba5e96d5bf447-0">
              Vi har en tillväxt. Även nu när krisen sliter och drar i Europa
              tillhör Sverige och våra grannländer dem som växer snabbast. Då
              ska man komma ihåg att dem vi jämför oss med är länder som ligger
              på en mycket lägre utvecklingsnivå, som de baltiska länderna och
              Polen, och som följaktligen måste komma i kapp oss andra.
            </seg>
            <seg xml:id="i-56a207e4d4dfa8ce-0">
              När det gäller sysselsättning och arbetslöshet är det alldeles
              uppenbart att Sverige i dag står starkare än vad vi gjorde 2006.
              Då hade vi haft en period när arbetslösheten, med mycket god tillväxt,
              steg. Nu har vi haft en period med den värsta krisen sedan depressionen,
              och sysselsättningen har ökat. I privat sektor kan man knappt
              hitta ett land som har haft en starkare sysselsättningsökning
              än Sverige, och det råder inget tvivel om att det här till del
              beror på regeringens ekonomiska politik.
            </seg>
            <seg xml:id="i-6a6da87f2e29738f-0">
              KI har gång efter annan jobbat igenom frågan och landat i att
              regeringens åtgärder förbättrar arbetsmarknadens funktionssätt
              och leder till att fler människor kommer i arbete. Arbetsutbudet
              ökar, och därigenom får vi långsiktigt en högre sysselsättning.
            </seg>
            <seg xml:id="i-29be2330e1ce316f-0">
              Riksbanken har så sent som i sin förra inflationsrapport gått
              igenom frågan och pekat ut att det är en betydande nedgång av
              jämviktsarbetslösheten som följer av regeringens åtgärder. Om
              jag gör en snabb sifferomräkning i huvudet tror jag att det handlar
              om i runda slängar mellan 40 000 och 80 000 personer när det gäller
              hur Riksbanken tror att arbetslösheten har minskat på grund av
              de här åtgärderna.
            </seg>
            <seg xml:id="i-a6cce3b783c8218a-0">
              Det finns omfattande analyser av Finanspolitiska rådet, SNS,
              OECD, IMF och andra som pekar i samma riktning.
            </seg>
            <seg xml:id="i-1fec879869ff8860-0">
              Jobbskatteavdrag, bättre fungerande försäkringssystem med tydligare
              drivkrafter att komma tillbaka, en bättre arbetsmarknadspolitik
              och en större flexibilitet i ekonomin är naturligtvis viktiga
              saker. Men det är inte de enda. När andra får spara, skära ned
              och höja skatter kan vi prioritera de långsiktiga framtidsfrågorna.
              Det kan handla om infrastruktur och forskning eller om att förbättra
              företagsklimatet. Ja, där kan Sverige gå framåt när andra får
              backa.
            </seg>
            <seg xml:id="i-2a43cc33ba588478-0">
              Vi kan alltså skapa bättre förutsättningar för både jobb och
              tillväxt och på lång sikt också välfärd. Det beror på att vi i
              grund och botten har en samhällsmodell som är mer stryktålig och
              som regeringen har säkrat under besvärliga tider. Det är därför
              Sverige och den svenska modellen och regeringens politik av många
              lyfts fram som ett föredöme.
            </seg>
          </u>
          <note type="speaker" xml:id="i-1130beecb7a3aa08-0">
            Anf. 30 HANS OLSSON (S):
          </note>
          <u who="hans_olsson_abb306" xml:id="i-3d60a1c82148dac9-1">
            <seg xml:id="i-7447cada59504210-0">
              Herr talman! I mitt förra inlägg sade jag att hälften av regeringens
              partier inte längre tror på den förda ekonomiska politiken. När
              jag satt och lyssnade på Anders Borg kom jag faktiskt att tänka
              på en skådespelerska Julia Roberts, tror jag att hon heter som
              spelar i en jättebra film som heter Sova med fienden . Det kan
              väl lite grann illustrera regeringens arbete. Hälften av regeringen
              tror inte på den ekonomiska politiken, eftersom man vill höja
              trösklarna in till arbetslivet.
            </seg>
            <seg xml:id="i-9440dc408e773f14-0">
              Sedan var det detta med krisen. Nu försökte jag prata om Sverige,
              och då får vi en internationell utblick. Men det är inte så att
              det bara har varit problem nu. Finansministern är ung, och jag
              är lite äldre. Det är någon som har sagt så här: Att åldras är
              som att bestiga ett berg. Man blir mer andfådd ju längre upp man
              kommer, men man får en stor överblick.
            </seg>
            <seg xml:id="i-806ba18350d5a4b0-0">
              Jag var med på 90-talet och under krisen efter den förra borgerliga
              regeringen. När Sverige skulle betala ut en krona hade Sverige
              40 öre. 60 öre fick vi låna. Då var det kris, finansministern.
              Då hade vi 500 procents styrränta. Det tillkom 500 000 nya jobb
              under den socialdemokratiska regeringens tid, under 90-talskrisen.
            </seg>
            <seg xml:id="i-c5026b7835bbb007-0">
              Men låt oss inte fastna i den, utan låt oss ta reda på hur det
              blev efter de här sex borgerliga åren. Det är faktiskt så, finansministern,
              att det är fler arbetslösa nu. Det är högre ungdomsarbetslöshet
              än när finansministern tillträdde. Allting talar liksom emot vad
              regeringen säger.
            </seg>
            <seg xml:id="i-7244c665d95921d9-0">
              Massarbetslösheten skulle lösas 2006. Det har blivit precis tvärtom.
              Om det var massarbetslöshet 2006, med de arbetslöshetssiffrorna,
              vad är det då i dag, 2012? Är det massarbetslöshet gånger två?
            </seg>
            <seg xml:id="i-edccf46a244abe0d-0">
              Låt mig återge vad Zlatan, en fotbollsspelare, sade. Han sade
              något väldigt klokt. Det var en svensk spelare som var sur för
              att han inte fick spela i svenska landslaget. Då sade Zlatan så
              här: Prata inte så mycket med munnen, utan prata med fötterna!
            </seg>
            <seg xml:id="i-24cce33d6a1ac567-0">
              Nu är det lite grann så att resultatet för regeringen säger en
              sak, och finansministern säger en annan sak. Det är så. Det är
              högre arbetslöshet i dag än 2006 och då var det massarbetslöshet.
              Det är högre ungdomsarbetslöshet i dag än 2006. Okej, det har
              varit kris i Europa, men det var kris i Europa också på 90-talet,
              när vi tog över efter förra borgerliga regeringen.
            </seg>
            <seg xml:id="i-a96214d9eb016d25-0">
              Jag står inte här och försöker vara tyken och elak mot finansministern,
              utan jag känner att vi tillsammans, vi som har fått förtroendet
              att sitta i Sveriges riksdag eller i Sveriges regering, har ett
              ansvar för att Sverige ska hålla ihop och inte slitas isär. Om
              vi då tillsammans kan se att det här inte riktigt funkar, att
              den här ekonomiska teorin inte funkar i verkligheten, måste vi
              ta vårt ansvar och hjälpas åt.
            </seg>
            <seg xml:id="i-176350945741ba14-0">
              Jag står inte här för att vara elak och förstöra Anders Borgs
              dag, utan jag står här för att jag är orolig för Sverige. Då tycker
              jag att vi tillsammans ska försöka rätta till detta. Man får inte
              vara sämre karl än att man kan ändra sig.
            </seg>
          </u>
          <note type="speaker" xml:id="i-f289065cfe03c868-0">
            Anf. 31 HILLEVI LARSSON (S):
          </note>
          <u who="hillevi_larsson_81d8b4" xml:id="i-fa1e2f6f408e6708-0">
            <seg xml:id="i-0a109132269ec3b7-0">
              Herr talman! Vi har nu sett resultatet av de satsningar som regeringen
              har gjort. Man kan konstatera att jobbskatteavdraget framför allt
              har lett till att de som redan hade det bra har fått det bättre
              medan de som hade det dåligt har fått det sämre i form av försämrad
              sjukförsäkring och a-kassa. Man kan säga att det inte ledde till
              några nya jobb.
            </seg>
            <seg xml:id="i-e5d203e41527e922-0">
              Om man tittar på de andra satsningarna kan man se att det har
              varit massor av kravlösa bidrag till företagen. Vi har till exempel
              den halverade krogmomsen, utan några som helst krav på att det
              ska leda till nya jobb eller ens till lägre priser för konsumenterna.
              Det är helt kravlöst.
            </seg>
            <seg xml:id="i-a15fefb586917704-0">
              Vi har halveringen av arbetsgivaravgiften för yngre anställda.
              Inte heller där finns något krav på att man ska anställa fler
              unga. Det finns också många företag som inte har gjort det utan
              som, utan att lyfta ett finger för att göra någonting, har kasserat
              in miljoninkomster till följd av detta. Men det leder inte till
              att några nya unga blir anställda.
            </seg>
            <seg xml:id="i-514694f245032451-0">
              Fas 3 är nu Sveriges största arbetsgivare, och det har bara inneburit
              gratis arbetskraft. Det har inte lett till några riktiga nya jobb,
              utan det har bara lett till att folk får jobba för 65 procent
              av sin tidigare a-kasse- eller socialbidragsnivå. Det har bara
              lett till fattigdom, och vi kan se att det är väldigt få i fas
              3 som går vidare till riktiga jobb eller ens till utbildning.
            </seg>
            <seg xml:id="i-c1cc079a94424f5a-0">
              Det här är alltså ett stort misslyckande. Det är klart att de
              företag som får in gratis arbetskraft på det här sättet och till
              och med får 5 000 kronor i månaden per person är glada. Men det
              leder inte till fler jobb, och därför vill jag säga att det här
              är felsatsningar. Alla de här miljarderna skulle vi i stället
              kunna använda till framtidssatsningar. Det är mitt budskap här
              i dag: Tänk om!
            </seg>
          </u>
          <note type="speaker" xml:id="i-60cc02b7f1dc540e-0">
            Anf. 32 MONICA GREEN (S):
          </note>
          <u who="monica_green_e58cbb" xml:id="i-aa38e56dbfe816a7-4">
            <seg xml:id="i-24c265f9ee8a1b9b-0">
              Herr talman! Jag kan haka på där Hillevi Larsson slutade när
              det gäller fas 3. Är man i fas 3 är man till och med förbjuden
              att utbilda sig. Man får inte gå i skolan om man går i fas 3.
              Man är förbjuden att göra det. Det tycker inte jag hör hemma i
              ett välfärdsland.
            </seg>
            <seg xml:id="i-d0276a7e09fa2755-0">
              Tänk om, Anders Borg! Er politik har inte fungerat. Sveriges
              ekonomi är stark för att vi gjorde starka och stabila finanser
              efter 90-talskrisen. Vi hade ett överskott, och vi har ordning
              och reda i offentliga finanser, men ni använder pengarna på fel
              sätt. Klyftorna ökar. Barn till fattiga föräldrar har inte råd
              att köpa glasögon eller åka på utflykt. Arbetslösheten biter sig
              fast, och det är bara att konstatera att massarbetslösheten är
              betydligt högre i dag än 2006 det ni hånade oss för. Göran Persson
              hade rätt. Jobben kom, men nu är vi tillbaka i mycket högre siffror
              och i ett betydligt sämre läge.
            </seg>
            <seg xml:id="i-416a57c265b73bb4-0">
              Jag ska lämna debatten nu av ganska tråkiga skäl. Jag ska åka
              till Carina Mobergs begravning. Carina Moberg var en av de ledamöter
              som slogs för fler och bättre bostäder. Vad vore bättre än att
              hylla hennes minne genom att satsa rejält på en nyinvestering
              i nya bostäder och att renovera gamla bostäder och se till att
              de blir miljöanpassade! Det skapar både jobb och bättre bostäder
              i städer där det finns trångboddhet. På olika sätt kan vi lösa
              arbetslösheten genom att satsa på investeringar.
            </seg>
            <seg xml:id="i-2cf411ec5d034d4b-0">
              Jag tycker att det vore fantastiskt för Carina Mobergs eftermäle
              om vi kunde göra en sådan satsning för hennes och för alla andras
              skull.
            </seg>
          </u>
          <note xml:id="i-13391ae6e1ee8bae-0">
            I detta anförande instämde Hillevi Larsson (S).
          </note>
          <note type="speaker" xml:id="i-471567445dee87f5-0">
            Anf. 33 JÖRGEN ANDERSSON (M):
          </note>
          <u who="jorgen_andersson_b53b44" xml:id="i-41eeec299862472c-0">
            <seg xml:id="i-0f404c50c986a80e-0">
              Herr talman! Det absolut viktigaste för att jobben ska komma
              till är att vi har en konkurrenskraft som står sig i ett internationellt
              perspektiv. Under alliansregeringens tid har svensk konkurrenskraft
              stadigt ökat till att närmast bli den mest konkurrenskraftiga
              i hela världen.
            </seg>
            <seg xml:id="i-9c52f67b6757b96a-0">
              Från socialdemokratiskt håll pratas det om en misslyckad politik.
              Jag är inte så säker på att vår omgivning håller med om det omdömet.
              Eftersom jag vet att vår finansminister ogärna skryter alltför
              mycket om sina egna insatser får jag passa på att göra det åt
              honom, för det är faktiskt så att ekonomer runt om i Europa och
              från andra länder vallfärdar för att se hur det kan komma sig
              att Sverige klarar sig så bra när ingen annan klarar av det. Hur
              kan det komma sig att svensk ekonomi går så starkt när alla andra
              går kräftgång?
            </seg>
            <seg xml:id="i-870343eff57773cf-0">
              Jag är inte så säker på att dessa ekonomer håller med om att
              det i alla stycken är en misslyckad politik. Jag tror faktiskt
              att de hävdar motsatsen. Jag vet också att Socialdemokraterna
              gärna vill bortse från vår omgivning och vad som händer runt omkring
              oss, för det passar inte riktigt in i deras retorik. Sverige har
              en av de starkaste offentliga finanserna, inte minst i ett Europaperspektiv,
              och vi har faktiskt haft en tillväxt i sysselsättningen under
              den här djupa krisen, vilket finansministern tydligt redogjorde
              för tidigare.
            </seg>
            <seg xml:id="i-01a2e6d14cd7b1a7-0">
              Jag vill därför gärna komma in lite på vad det är Socialdemokraterna
              vill. Här i kammaren får man lätt intrycket av att de vill riva
              ned allting, göra om och ta bort alla reformerna och gå tillbaka
              till det gamla. Man drömmer sig tillbaka till en svunnen tid och
              vill ta bort de reformer som har skapat det unika förhållande
              och den unika situation vi har i Sverige.
            </seg>
            <seg xml:id="i-dbaa42418f132c9a-0">
              Är det vad Socialdemokraterna vill? Ja, åtminstone får man det
              intrycket här i kammaren. Lyssnar man på Stefan Löfven får man
              lätt ett annat intryck. Där är det snarare så att man accepterar
              alla reformer som har gjorts och tycker att de är rätt bra. Möjligen
              kan det vara så att man kan tänka sig fortsätta på samma bana.
            </seg>
            <seg xml:id="i-3ad83c7b1606b83a-0">
              Men vad är beskedet från Socialdemokraterna här i kammaren? Ska
              vi ta bort alla dessa reformer? Ska vi ta bort jobbskatteavdragen,
              som var så viktiga och skapade de förutsättningar och den unika
              situation som Sverige befinner sig i med en ekonomi och finanser
              starkare än något annat land, och gå tillbaka till det gamla?
            </seg>
          </u>
          <note type="speaker" xml:id="i-aab9b18184c023f4-0">
            Anf. 34 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-10">
            <seg xml:id="i-4db7f96c2f9cbf6b-0">
              Herr talman! När jag lyssnar på Socialdemokraterna hör jag i
              praktiken bara en refräng: Allting har blivit sämre i Sverige.
              Det är sämre än i något annat land, och allting har blivit sämre
              från 2006 och framåt.
            </seg>
            <seg xml:id="i-b0bf18adadeabd86-0">
              Detta är med förlov sagt inte en verklighetsbild som man kan
              ta på allvar. I morgon bitti åker jag som sagt till Arlanda för
              att flyga till Cypern för att tala med mina kolleger i 27 EU-länder.
              Vi är på väg in i en situation där land efter land följer Grekland,
              Irland, Spanien och Portugal. Nu får vi nya länder med bekymmer
              i samma riktning, där offentliga finanser är förödda, där tillväxten
              kollapsar, där sysselsättningen minskar och arbetslösheten ökar
              och där vi får höra om ungdomsarbetslöshetstal som ligger på både
              40 och 50 procent. Det är en situation som naturligtvis är djupt
              besvärlig.
            </seg>
            <seg xml:id="i-3fc052b379cecb38-0">
              Så är det inte i Sverige. Vi kommer att ha offentliga finanser
              som är jämförbara med kanske något enstaka europeiskt land, till
              exempel Finland och Tyskland som faktiskt genomför hårda åtstramningar.
              Vi har en tillväxt som passeras av baltiska länder men knappast
              av några andra än de öst- och centraleuropeiska länder som nu
              försöker komma upp och i fatt efter en hård kris. Vi har en ökning
              av sysselsättningen med 200 000 personer och en minskning av utanförskapet
              med 200 000 personer jämfört med när vi tillträdde.
            </seg>
            <seg xml:id="i-eabe2c1682ef1d3e-0">
              Nu säger Socialdemokraterna att den här politiken inte fungerar.
              Låt oss då fråga dem som kan bedöma det. Finansdepartementets
              ekonomer har gjort grundliga analyser, och vi har till och med
              publicerat en departementspromemoria kring detta, en bok, där
              vi tydligt redovisar hur pass stora effekterna är. Det har gjorts
              beräkningar av både Konjunkturinstitutet och Riksbanken med exakt
              samma innebörd. Att sedan OECD, IMF och alla andra har gjort liknande
              bedömningar förstärker bara dessa resultat.
            </seg>
            <seg xml:id="i-9a0a011c8192f36a-0">
              Det finns ingenting som tyder på att regeringens politik har
              gett mindre effekter än väntat, snarare tvärtom. Allting tyder
              på att svensk arbetsmarknad har klarat sig bättre än vad den skulle
              ha gjort givet det stora tillväxtfall som vi hade i början av
              krisen och det svåra internationella läge som vi har. Allting
              tyder på att svensk arbetsmarknad har klarat sig bättre än vad
              vi trodde.
            </seg>
            <seg xml:id="i-1aa6e3dffbd7c14a-0">
              Hans Olsson gör en stor poäng av att regeringens samarbete skulle
              präglas av dramatiska slitningar och svåra parlamentariska kriser.
              Jag kan försäkra Hans Olsson att så inte är fallet. Vi är nu på
              väg att avsluta vår sjunde budgetförhandling, och det har skett
              under utomordentligt goda samarbetsformer.
            </seg>
            <seg xml:id="i-96d5f75804e42762-0">
              Nu får vi väl förmodligen besked från de rödgröna, för såvitt
              jag förstår efter att ha läst opinionssiffrorna finns det inte
              en sportslig chans att Socialdemokraterna får egen majoritet i
              nästa val utan man ska samarbeta med Miljöpartiet och Vänsterpartiet.
            </seg>
            <seg xml:id="i-733ed029288fc14d-0">
              Då finns det några spännande frågeställningar att ta upp, till
              exempel om man är överens om att höja ungdomsarbetsgivaravgifterna,
              om man är överens om att ovanpå det lägga omfattande höjningar
              av miljöskatter och om man är överens om att ovanpå det lägga
              omfattande höjningar av förmögenhetsskatt och fastighetsskatt.
            </seg>
            <seg xml:id="i-3077f83bb20ebb2d-0">
              Är det det program man är beredd att gå till val på? Ja, det
              är ju det som är det mest troliga utfallet av ett rödgrönt samarbete.
              Det är omfattande och betydande skattehöjningar, som skulle göra
              det dyrare och mer kostsamt att anställa, som skulle göra det
              mindre lönsamt att äga och driva företag, som skulle göra det
              mindre lönsamt att utbilda sig och som skulle göra det mindre
              lönsamt att investera.
            </seg>
            <seg xml:id="i-b06afb1046fb1507-0">
              Det är klart att en sådan politik skulle leda till att färre
              människor kommer i arbete.
            </seg>
            <seg xml:id="i-541dda6f9f01a07b-0">
              Eftersom Hans Olsson så gärna vill utvärdera de två regeringsalternativen
              skulle det vara intressant att se om de rödgröna i oktober kan
              redovisa någon gemensam politik eller om man helt enkelt tänker
              försöka ducka fram till valdagen på den punkten.
            </seg>
          </u>
          <note type="speaker" xml:id="i-b744ea3f29a4e00e-0">
            Anf. 35 HANS OLSSON (S):
          </note>
          <u who="hans_olsson_abb306" xml:id="i-3d60a1c82148dac9-2">
            <seg xml:id="i-aa2d6a00eec03b30-0">
              Herr talman! Hur blev nu detta? Jag tänkte att vi skulle gå igenom
              och ta reda på vad det blev av det, alltså prata med fötterna
              i stället för munnen.
            </seg>
            <seg xml:id="i-6a6950fe7e626774-0">
              Vi går till Borås, som jag kommer från. Hur har det gått för
              regeringens politik när det gäller att få folk i arbete, som ju
              var det viktiga för att lösa massarbetslösheten? Man pekade ut
              ungdomarna som den absolut viktigaste gruppen. Låt oss då se på
              facit för detta.
            </seg>
            <seg xml:id="i-ec942cddbc33b9bc-0">
              Vi kan titta på ungdomsarbetslösheten i Borås. År 2006 var det
              443 arbetslösa, och 2012 var det 1 054. Ungdomsarbetslösheten,
              som var en av de viktigaste frågorna för denna regering, har alltså
              inte fördubblats hemma i min kommun utan ökat med 138 procent!
              Och här står finansministern med hjälpredor och är nöjd med vad
              som händer i landet.
            </seg>
            <seg xml:id="i-f010108bf4ef98a9-0">
              Det är klart att det är oroligt ute i världen. Men det var ju
              så, som jag sade och skrev i min interpellation, att finansministern
              kom till ett dukat bord. Hur såg den svenska ekonomin ut? Det
              var ganska lätt att ratta vidare.
            </seg>
            <seg xml:id="i-fd06fc6b50334a04-0">
              Nej, jag tror så här: Är det någonting som har räddat Sverige
              under alla år är det den svenska välfärdsmodellen som ni moderater
              alltid har motarbetat. Det är den svenska välfärdsmodellen som
              gör att Sverige är så unikt.
            </seg>
            <seg xml:id="i-dc1e802034002820-0">
              Jag ska säga er avslutningsvis, eftersom jag inte får säga mer
              nu, att om det är någonting som jag är orolig för och som jag
              tror att ni kanske kommer att ha ordnat till efter dessa år är
              det att ni har skapat ett utanförskap av utanförskapet, för människor
              har hamnat riktigt mellan stolarna.
            </seg>
          </u>
          <note type="speaker" xml:id="i-0bad8a6f16e03a30-0">
            Anf. 36 JÖRGEN ANDERSSON (M):
          </note>
          <u who="jorgen_andersson_b53b44" xml:id="i-41eeec299862472c-1">
            <seg xml:id="i-c1e7423692072060-0">
              Herr talman! Den här interpellationsdebatten har handlat om jobben
              och hur de kommer till i framtiden. Vi kom även in på regeringsfrågan,
              som är en mycket intressant fråga. Vad ska svenska folket förvänta
              sig? Vi har under alliansregeringens tid sett att man har fört
              en politik som har fungerat.
            </seg>
            <seg xml:id="i-666d3eefc3726feb-0">
              Vi är i hög grad beroende av omgivningen. Eftersom vi är ett
              exportland som exporterar en stor del till Europa är vi naturligtvis
              väldigt beroende av vad som händer där. Men trots den starka kris
              och den oro som har varit där har vi stått starka, som det har
              redogjorts för här. Jag har svårt att se någonting annat än att
              det är tack vare en politik som har fungerat.
            </seg>
            <seg xml:id="i-051a9a572f4b1b21-0">
              Då kommer vi till regeringsfrågan, som faktiskt är väldigt intressant.
              Vad är alternativet? Vad ska svenska folket förvänta sig? Ska
              man välja någonting som man vet fungerar, eller ska man välja
              någonting som vägrar att ge besked? Å ena sidan ger man här i
              kammaren intryck av att allting ska rivas upp och allting ska
              bli som förut, men å andra sidan säger man i olika sammanhang
              motsatsen. Ett tredje scenario är att vi får skattechocker på
              arbete och på företagande.
            </seg>
            <seg xml:id="i-e0e4cbf3802a3416-0">
              Nej, jag tror nog att det är säkrast att hålla sig till det alternativ
              där vi vet vad vi får: en politik som fungerar. Det är det som
              skapar jobb, det är det som skapar konkurrenskraft och det är
              det vi har sett. För svenska folkets skull måste vi hålla oss
              till den politik som fungerar.
            </seg>
          </u>
          <note type="speaker" xml:id="i-8a9f7286d46a5910-0">
            Anf. 37 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-11">
            <seg xml:id="i-90c14f2a9a411e69-0">
              Herr talman! Åter: Allt går åt pipan i Sverige. De svarta molnen
              ligger så tjockt här att man knappt kan se handen framför sig
              i det socialdemokratiska Sverige en svensk modell som ligger i
              ruiner och massarbetslöshet som präglar oss.
            </seg>
            <seg xml:id="i-dbda2b7b732dd3d2-0">
              Vem kan tro på denna verklighetsbeskrivning?
            </seg>
            <seg xml:id="i-2711fe1424625135-0">
              Om jag tog med mig de här inläggen och läste upp dem på Ekofin
              i morgon skulle folk tro att jag var snurrig om jag som svensk
              sade att vi är de som drabbats av den här krisen och att vårt
              samhälle är raderat. Det är ingen som uppfattar situationen på
              det sättet.
            </seg>
            <seg xml:id="i-ba78dbd08cca5662-0">
              Nu säger Hans Olsson att vi ska jämföra oss med Europa och ska
              spela fotboll igen fast denna gång i ekonomi. Ja, låt oss göra
              det! Låt oss titta på när vi spelar mot euroländerna eller mot
              EU!
            </seg>
            <seg xml:id="i-6c6ebd08c48efea1-0">
              Vad heter grenarna? Den första omgången får vi kalla sysselsättning.
              Vad blir resultatet? Det blir 10 till Sverige. Vi är jämfört med
              Europa i en situation där vår sysselsättning är högre än före
              krisen. I Europa har den stått och stampat.
            </seg>
            <seg xml:id="i-9640b6924dde7e3e-0">
              Nästa match handlar om arbetslösheten. I Sverige har den legat
              still, gått upp något under krisen, gått ned något och står och
              stampar. I Europa har den ökat rekordartat. Det spelar ingen roll
              om vi talar om EU-27 eller om euroområdet.
            </seg>
            <seg xml:id="i-5baf5073babf82aa-0">
              Den tredje grenen är offentliga finanser. Det är en viktig gren,
              kanske den gren som är allra viktigast när det gäller att skapa
              stabilitet kring ett land. SverigeEuropa: 10. Det är klockrent
              det blir nästan läggmatch i den avdelningen.
            </seg>
            <seg xml:id="i-f349434123b6aae8-0">
              Sammanhållning: Sverige är ett land där Gini-koefficienten inte
              har ökat under krisen och där den grupp som har låg materiell
              standard inte har ökat kraftigt under krisen. SverigeEuropa: 10.
            </seg>
            <seg xml:id="i-a722f72a87e3f0d1-0">
              I varje del har vi klarat oss bättre. Betyder det att vi inte
              behöver göra något eller att vi inte ska bekymra oss? Nej, det
              är precis tvärtom! Europa står och stampar och kan stå och stampa
              under lång tid. Då kan Sverige gå framåt och investera i tåg,
              investera i forskning, investera i företagsklimat och bygga ett
              Sverige som står starkt också efter krisen.
            </seg>
          </u>
          <note xml:id="i-c18e93cf38d09772-2">
            Överläggningen var härmed avslutad.
          </note>
          <note xml:id="i-4cc6445ac210f59b-0">
            11 § Svar på interpellation 2011/12:444 om trängselskatt för
            utländska fordon
          </note>
          <note type="speaker" xml:id="i-79cfe83bcce60401-0">
            Anf. 38 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-12">
            <seg xml:id="i-99210fb7326cc46b-0">
              Herr talman! Lars Johansson har frågat mig om jag har för avsikt
              att skynda på utredaren i 2011 års vägtullsutredning när det gäller
              frågan om trängselskatt på utländska fordon. Om så inte sker,
              undrar Lars Johansson om regeringen avser att kompensera Göteborg
              för de minskade inkomster som bortfallet av utländska fordon innebär.
            </seg>
            <seg xml:id="i-adc34cbf5f891a81-0">
              Jag vill börja med att understryka att regeringen anser att frågan
              om trängselskatt för utländska fordon är angelägen. Det har dock
              tidigare konstaterats att svårigheter kan förväntas när det gäller
              att kontrollera att skatten har betalats och att driva in sanktionsbelopp
              vid utebliven betalning. Regeringen har därför tillsatt en utredning
              som bland annat ska ta fram förslag på hur trängselskatt ska tas
              ut på utländska fordon. I utredningens uppdrag ingår även flera
              andra komplexa frågor. Som jag tidigare sagt bör trängselskatt
              tas ut av utländska fordon så snabbt det är möjligt. Detta förutsätter
              att det går att få fram ett förslag som är tekniskt genomförbart.
            </seg>
            <seg xml:id="i-11a9ae5d803f8c80-0">
              Den utredning som tillsatts fick i juni 2012 ytterligare uppgifter,
              vilket medfört att utredningstiden förlängts. Utredningen fick
              i uppdrag att lämna förslag på hur ett EU-beslut om ett elektroniskt
              vägtullssystem ska genomföras i svensk rätt. Genomförandet av
              det här beslutet brådskar och kan komma att påverka hur trängselskatt
              tas ut på utländska fordon. Mot denna bakgrund ska utredningen
              redovisa den del av arbetet som rör genomförandet av EU-beslutet
              i ett delbetänkande. I sitt slutbetänkande ska utredningen redovisa
              flera frågor som rör trängselskatten. Det är givetvis viktigt
              att utredningen har möjlighet att lämna väl genomarbetade förslag.
              Den tid utredningen fått till sitt förfogande är nödvändig för
              att det ska vara möjligt att ta fram ett bra förslag.
            </seg>
            <seg xml:id="i-667e3271b624c114-0">
              När det gäller frågan om kompensation vill jag framhålla att
              skatt på utländska fordon inte har tagits med vid beräkningarna
              av intäkterna från trängselskatten i Göteborg.
            </seg>
          </u>
          <note type="speaker" xml:id="i-4ef79c511b608ba2-0">
            Anf. 39 LARS JOHANSSON (S):
          </note>
          <u who="lars_johansson_de76bc" xml:id="i-1aca562e99bce132-3">
            <seg xml:id="i-64691759b27a235f-0">
              Herr talman! Jag får tacka för svaret från finansministern. Det
              här är en fråga som är väldigt angelägen i min valkrets i Göteborg.
            </seg>
            <seg xml:id="i-427d0387533cef0d-0">
              Det är en mycket stor debatt om trängselskatten, vad syftet med
              den är och vad den kommer att innebära. Vi har en omfattande pedagogisk
              uppgift i Göteborg att förklara för människor i Göteborg med omnejd
              varför trängselskatten är avgörande för att vi ska kunna genomföra
              det västsvenska paketet med väldigt omfattande investeringar inom
              såväl kollektivtrafik som väginvesteringar. Detta är föranlett
              av en överenskommelse mellan regeringen, Västra Götalandsregionen
              och Göteborgs kommun om hur det hela ska läggas upp.
            </seg>
            <seg xml:id="i-759094908539ca64-0">
              När riksdagen fattade sitt beslut våren 2010 om att ge möjligheter
              att införa trängselskatt i Göteborg, för att på det viset få en
              delfinansiering av det stora västsvenska infrastrukturpaketet,
              ingick det i uppdraget som riksdagen fattade beslut om då att
              regeringen skulle utreda frågan om hur utlandsregistrerade fordon
              skulle kunna omfattas av trängselskatten.
            </seg>
            <seg xml:id="i-5c749a1a44dd9fc5-0">
              Jag hade med finansministern en debatt om detta i maj månad.
              Finansministern sade då att utredningen som tillsattes, som vi
              också diskuterade då, ett år efter att riksdagen hade fattat sitt
              beslut ni hade sölat med frågan i tolv månader skulle vara klar
              i september i år. Det står också så i det interpellationssvar
              som jag fick i våras. Nu svarar finansministern här i dag att
              det inte blir så, utan att utredningen måste ha fått tilläggsdirektiv,
              vilket den fick så sent som i juni månad, och att utredningen
              inte blir klar förrän i februari nästa år den 15 februari närmare
              bestämt, såvitt jag förstår.
            </seg>
            <seg xml:id="i-ad3ede57a4e82c9e-0">
              Det här ställer till det. Trängselskatten införs ju från den
              1 januari. Då omfattar den alla svenskregistrerade fordon men
              inte utlandsregistrerade fordon. Det upplevs som en stor orättvisa.
            </seg>
            <seg xml:id="i-58593c768c5ded69-0">
              Vi har också ett konkurrensproblem i det sammanhanget, nämligen
              den svenska åkeribranschen. Trafikmyndigheten gjorde en beräkning
              under försommaren att 13 procent av de tunga fordon med en vikt
              över 3 ½ ton som passerar genom Göteborg är utlandsregistrerade,
              så det är ingen obetydlig andel. Med den utveckling vi nu kan
              se inom åkeribranschen ökar andelen utlandsregistrerade fordon
              som transporterar varor i Sverige. Det här ställer till det för
              många.
            </seg>
            <seg xml:id="i-676ef43c470ef2d4-0">
              Jag är lite förvånad över svaret på en punkt, nämligen att den
              intäkt som enligt Transportmyndigheten motsvarar ungefär 35 miljoner
              kronor inte var medräknad. Det förvånar mig något, därför att
              vi ju inte vet hur stor den uteblivna intäkten kommer att bli
              eftersom omfattningen av utländska fordon har en tendens att öka
              ytterligare. Att det blir ett inkomstbortfall kommer man aldrig
              runt. Det tycker jag är något som man måste ta med i beräkningen
              när det faktiskt är regeringen som har förhalat utredningen genom
              att inte tillsätta den i tid. Det är därför som jag har ställt
              frågan till finansministern.
            </seg>
          </u>
          <note type="speaker" xml:id="i-0608815fc39b966a-0">
            Anf. 40 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-13">
            <seg xml:id="i-ffda2b4276e23ddc-0">
              Herr talman! Låt mig understryka att Lars Johansson och jag är
              överens på praktiskt taget varje punkt i den här diskussionen
              och gemensamt står bakom den trängselskatt- och infrastruktursatsning
              som nu görs i Göteborg som är av historiska dimensioner, bara
              så att vi inte glömmer bort det. Vi löser ut Götaälvfrågan, dubbelspår
              på järnvägen och en lång rad andra saker i Göteborgsregionen,
              och det blir en trängselskatt.
            </seg>
            <seg xml:id="i-36fe7f1fd6395195-0">
              Det är kontroversiellt när man får trängselskatter. Det var kontroversiellt
              också här i Helsingfors. Men låt mig bara påpeka att det dog ut
              relativt snabbt. Jag skulle säga att de flesta stockholmare i
              dag är beredda att betala lite i trängselskatt för att få bra
              infrastrukturlösningar. Och det är väldigt bra politik. Människor
              betalar en avgift som gör att trängseln minskar, och man kan å
              andra sidan göra investeringar i vägar, tunnelbanor eller vad
              det nu är som man för diskussioner kring. Det är väldigt bra.
            </seg>
            <seg xml:id="i-b91eee8ba4965e81-0">
              Lars Johansson vill ofta antyda att vi sitter och sölar på Finansdepartementet.
              Jag kan förstå att man som oppositionspolitiker gärna vill hävda
              det. Jag vill bara påpeka att vi jobbar på med de här frågorna,
              som ofta är komplicerade och tekniska, inte minst därför att EU
              skickar in komplikationer till oss, så fort som det över huvud
              taget går. Det är naturligtvis också sant på det här området.
            </seg>
            <seg xml:id="i-d4157c7e49dc90e5-0">
              Låt oss nu komma till de utländska fordonen. Här ska jag lägga
              ett rejält köttben på bordet till Lars Johansson för att underlätta
              hans debatt hemma i Göteborg. Mina tjänstemän tycker att det är
              väldigt oövervägt gjort. Men låt mig formulera det så här: Våra
              beräkningar är naturligtvis byggda på de förutsättningar som är
              kända vid beslutet. Då har vi alltså inte räknat in några intäkter
              från utländska fordon. Visar det sig nu att vi får intäkter från
              de utländska fordonen där är vi mer optimistiska än vad vi tidigare
              har varit och gör bedömningen att när vi får utredningen på plats
              är det relativt goda förutsättningar att få in de här pengarna
              ska de naturligtvis gå till Göteborgsregionen. Då ska pengarna
              användas till ny infrastruktur i Göteborgsregionen. Då får man
              justera beräkningarna, se hur siffrorna ser ut och se om det är
              något ytterligare som kan göras för att återinvestera i bättre
              trafiklösningar för Göteborg. Det är naturligtvis så en förändring
              av de beräkningarna ska användas. Får vi in mer pengar, vilket
              vi har bättre förutsättningar för, låt oss då se över vad de i
              sådana fall kan användas till för att ytterligare förstärka trafiklösningarna
              i Göteborgsregionen.
            </seg>
            <seg xml:id="i-ea8f18edf3c2d9e8-0">
              Låt mig också påpeka att det faktum att vi nu får en kraftig
              utbyggnad av järnvägen i Göteborgsområdet, i och med att vi bygger
              ut snabbtåget till Göteborg, i kombination med Götaälvförbindelsen
              och nytt spår i hamnen gör att Göteborgsregionen som helhet kommer
              att få en väsentligt bättre infrastruktur.
            </seg>
            <seg xml:id="i-47f2ba35c9b09e7a-0">
              Låt oss inte göra den här diskussionen en otjänst genom att få
              den att handla om ett tidsperspektiv på beskattning av utländska
              fordon. Vi ska lösa den frågan. Och leder det till större intäkter
              ska pengarna tillbaka till Västra Götaland och Göteborgsregionen
              så att vi får ännu bättre infrastruktur. Det tycker jag att jag
              och Lars Johansson ska vara överens om.
            </seg>
          </u>
          <note type="speaker" xml:id="i-73a855d6cbf9d47c-0">
            Anf. 41 LARS JOHANSSON (S):
          </note>
          <u who="lars_johansson_de76bc" xml:id="i-1aca562e99bce132-4">
            <seg xml:id="i-e1c859d62447a1bd-0">
              Herr talman! Det kan jag gärna vara överens med finansministern
              om. Jag tycker att det är en alldeles utmärkt ingång i den här
              diskussionen att de intäkterna ska gå till Göteborgsregionen för
              att vara med och finansiera de infrastruktursatsningar som vi
              alla är i behov av. Det som är utgångspunkten för hela trängselskattediskussionen
              är att vi kan använda resurserna på det sättet. Men det kvarstår
              ett problem i sammanhanget, och det är att det under det första
              året kommer att upplevas som en orättvisa eftersom vi inte kommer
              att ha det här systemet.
            </seg>
            <seg xml:id="i-16a19c1627a990ac-0">
              Jag är klar över att man ska utreda frågor ordentligt före ett
              genomförande så att vi vet att det håller också utifrån ett EU-perspektiv.
              Jag är bara lite förvånad över att interpellationssvaret i dag
              inte riktigt är detsamma som i våras. Det är lite trist att Finansdepartementet
              inte hade riktig koll på frågeställningen när finansministern
              svarade mig i maj, eftersom han kom med tilläggsdirektiv strax
              därefter. Jag vill säga det därför att för oss som är väldigt
              måna om att hålla fast vid den överenskommelse som är gjord är
              det oerhört angeläget att de olika delarna i överenskommelsen
              fullföljs till punkt och pricka hela vägen.
            </seg>
            <seg xml:id="i-b58731e8c59871a6-0">
              Jag vill påminna om att det var en debatt i somras där Trafikverket
              gick ut och sade: Nej, ni kan inte få köra alla era tåg från Ale
              till Göteborg med 15 minuters trafik. Det blev en debatt om det
              också och skapade väldigt mycket oro. Det ledde till att man gjorde
              en överenskommelse med Trafikverket för ett par veckor sedan,
              så nu är den frågan, såvitt jag kan förstå, löst, vilket är väldigt
              angeläget och positivt. Men det är svårt att förklara för människor
              varför det är så viktigt att alla är med och betalar trängselskatten.
              Och all genomfartstrafik går genom Göteborg. Så är det ju inte
              i Helsingfors. Här ligger ju Essingeleden vid sidan om. I Göteborg
              är det all genomfartstrafik. Det är all trafik från E6 och E20
              genom Göteborg.
            </seg>
            <seg xml:id="i-9fb167220aeec3ed-0">
              Alla måste vara med och betala trängselskatten, och det är därför
              av stor betydelse att de utländska fordonen också ska omfattas.
              Av det skälet är åkeribranschen väldigt oroad just nu.
            </seg>
            <seg xml:id="i-77e39b177b63fbcf-0">
              Jag tackar för finansministerns svar. Inlägget var positivt i
              den meningen att resurserna kommer till Västsverige och till det
              infrastrukturpaket som vi har varit överens om att vi ska genomföra
              fullt ut.
            </seg>
          </u>
          <note type="speaker" xml:id="i-8d8b3e667b04d436-0">
            Anf. 42 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-14">
            <seg xml:id="i-154e5e6ef323cf4c-0">
              Herr talman! Både Göteborgs- och Helsingforsspolitikerna har
              tagit stort ansvar när de har kombinerat trängselskatt och infrastrukturinvesteringar.
            </seg>
            <seg xml:id="i-e1ea1182d64f029e-0">
              Vi har väldiga infrastrukturbehov. Det är klart att vi kan höja
              anslagen, och det gör vi ständigt och jämt på detta område. Men
              vi ska också vara medvetna om att det är en ytterligare källa
              till finansiering där stat och kommun gemensamt kan finna lösningar
              och där vi använder de låga räntor som svenska staten betalar
              för att förskottera framtida intäkter av en trängselskatt och
              därmed öppnar för omedelbara investeringar som förbättrar trafiklösningar.
            </seg>
            <seg xml:id="i-2d6341f228555d39-0">
              Det är också centralt att vi får en bra infrastrukturlösning
              för Göteborg. Det är viktigt inte bara för Göteborg utan för hela
              Sverige eftersom Göteborg i stor utsträckning utgör Sveriges handelscentrum.
            </seg>
            <seg xml:id="i-3b387cd66901dcc8-0">
              Jag förstår att diskussionen är kontroversiell i Göteborg, precis
              som den var i Helsingfors. Jag är dock övertygad om att när man
              väl har infört trängselskatterna och får en spaden-i-jorden-effekt
              och börjar se de stora infrastrukturinvesteringarna komma på plats
              kommer människor att inse att detta var klokt och ansvarsfullt.
              Det är en bra uppgörelse som har brett stöd i Göteborg och som
              också ska ha brett stöd i regeringen.
            </seg>
            <seg xml:id="i-60986b5c9fac9ffe-0">
              Ser vi att intäkterna kan öka får vi se om det inte kan tillföras
              Göteborgsregionen och på så sätt få en ännu tydligare satsning
              där.
            </seg>
            <seg xml:id="i-400aa1d3d3f9509d-0">
              Herr talman! På det sättet välkomnar jag Lars Johanssons interpellation
              och frågeställning.
            </seg>
          </u>
          <note type="speaker" xml:id="i-f8429102e3adbea7-0">
            Anf. 43 LARS JOHANSSON (S):
          </note>
          <u who="lars_johansson_de76bc" xml:id="i-1aca562e99bce132-5">
            <seg xml:id="i-8f0a60497384ced0-0">
              Herr talman! Det är angeläget att påminna om att det i Göteborg
              inte är enbart persontrafiken som är stor och omfattande, utan
              vi har även en omfattande godshantering. Inte minst krävs det
              stora investeringar när det gäller järnvägens infrastruktur med
              utgångspunkt i att godset måste kunna komma till och från Göteborgs
              hamn där ungefär 50 procent av all sjöfart utgår i Sverige.
            </seg>
            <seg xml:id="i-35c13644e6a2f12c-0">
              Här har vi fått en positiv utveckling med tågpendel, som numera
              är omfattande och drar sig ända upp till Sundsvall. Det är 26
              olika tågpendlar som går och som ersätter lastbilstrafiken för
              de långa transporterna i Sverige till och från Göteborgs hamn.
              Då är det viktigt med järnvägsinvesteringar så att vi kan lösa
              det med Marieholmsleden hela vägen förbi Norra Älvstranden fram
              till Skandiahamnen. Det är en del plus att vi givetvis också måste
              kunna klara persontrafiken.
            </seg>
            <seg xml:id="i-6d45aa988ec17d47-0">
              Det handlar om många viktiga investeringar som är viktiga inte
              bara för Göteborg och Västsverige utan för hela landets möjlighet
              att ha en bra exporthamn.
            </seg>
            <seg xml:id="i-0d8f1e1b40a30b37-0">
              Jag håller med finansministern om att när det gäller finansiering
              av stora infrastruktursatsningar i storstadsområden är trängselskatt
              en bra intäktskälla. Det är bättre än att till exempel via kommunala
              skattemedel förskottera infrastrukturinvesteringar. Det är bättre
              att fordonen är med och finansierar denna typ av angelägna infrastruktursatsningar,
              inte minst av miljöskäl men också av trängselskäl och för att
              förbättra infrastrukturen och möjligheten att resa kollektivt.
            </seg>
          </u>
          <note type="speaker" xml:id="i-87f1ffe9b961073e-0">
            Anf. 44 Finansminister ANDERS BORG (M):
          </note>
          <u who="unknown" xml:id="i-5d62e3c168b0ff12-15">
            <seg xml:id="i-067b3c8295487515-0">
              Herr talman! Jag delar mycket av det som Lars Johansson säger.
              Vi måste hitta moderna trafiklösningar för vårt samhälle. Det
              måste handla om såväl tåg som vägtrafik. Vi måste brett förbättra
              förutsättningarna för transporter av gods och människor, både
              för att det är en del av vår välfärd i och med utrikeshandeln
              och för att det bygger ihop vår arbetsmarknad på ett sätt som
              gör att människor kan få arbete. Det är viktigt i hela Västra
              Götaland och i hela Sverige. Det är också en central del i vad
              vi kan göra för att säkra förutsättningarna för Sverige långsiktigt.
            </seg>
            <seg xml:id="i-487257574b6de692-0">
              Jag delar också Lars Johanssons syn att givet att vi alltid kommer
              att ha knappa budgetmedel så länge vi för en ansvarsfull politik
              är trängselskatt ett rimligt sätt att finansiera infrastrukturlösningar.
              Därför är det bra och positivt att både Helsingforsspolitiker
              och Göteborgspolitiker på ett föredömligt sätt gemensamt har funnit
              en samsyn om detta. Man kunde gott överväga om det var möjligt
              i andra delar av landet också.
            </seg>
            <seg xml:id="i-6beab07f7aa23daf-0">
              Men det är givetvis storstadsområdena som har problem med trängsel
              och som kanske därtill har ett tilltagande behov av infrastrukturinvesteringar.
            </seg>
            <seg xml:id="i-f9d9c20972b7a43c-0">
              Jag garanterar Lars Johansson att vi försöker göra detta så långt
              det går, och vi bör i största möjliga utsträckning eftersträva
              att även utländska fordon betalar fordonsskatt så att det därmed
              blir en del av att finansiera trafiklösningar. Det här är ingen
              stadstull som vi tar av svenska och utländska transporter, utan
              även de drar nytta av att trafiklösningar fungerar bättre, att
              genomfarten i Göteborg blir enklare och att gods och varor lättare
              kan passera in i och ut ur Sverige.
            </seg>
            <seg xml:id="i-7a304beefae2d30f-0">
              Jag tackar Lars Johansson för interpellationen och hoppas att
              vi kan fortsätta diskussionen.
            </seg>
          </u>
          <note xml:id="i-c18e93cf38d09772-3">
            Överläggningen var härmed avslutad.
          </note>
          <note xml:id="i-ffaa813a885cf4ca-0">
            12 § Svar på interpellation 2011/12:448 om tobaksdirektivet
          </note>
          <note type="speaker" xml:id="i-09e19cc844b49d8b-0">
            Anf. 45 Statsrådet MARIA LARSSON (KD):
          </note>
          <u who="nina_larsson_698017" next="cont" xml:id="i-03339e187380599a-0">
            <seg xml:id="i-4408d602e5dd3858-0">
              Herr talman! Kenneth G Forslund har frågat mig vilka åtgärder
              jag har vidtagit för att påverka EU:s pågående översyn av tobaksdirektivet
              och vilka ytterligare åtgärder jag tänker vidta.
            </seg>
          </u>
          <note xml:id="i-850c887f9249552a-0">
            Europeiska kommissionen förväntas presentera ett förslag till
            reviderat tobaksdirektiv i slutet av år 2012. Kommissionen genomförde
            under hösten 2010 en offentlig konsultationsrunda med anledning
            av den kommande översynen av tobaksdirektivet.
          </note>
          <u who="nina_larsson_698017" prev="cont" xml:id="i-7584ae90f4e96ace-0">
            <seg xml:id="i-b1b828faf0f5c55d-0">
              I svar på kommissionens konsultation har regeringen framfört
              ståndpunkter inom olika områden som är aktuella i samband med
              revideringen av direktivet. Regleringen av rökfria tobaksprodukter
              var ett av dessa områden. Vad gäller exportförbudet av det svenska
              snuset framfördes bland annat att det inte är logiskt att snus
              som enda tobaksprodukt är förbjudet inom EU. För Sverige är det
              angeläget att detta förbud av en svensk produkt, som är betydligt
              mindre skadlig än cigaretter, upphävs. Det svenska snuset bör
              behandlas som övriga tobaksprodukter och därmed kunna saluföras
              i Europa liksom andra tobaksprodukter.
            </seg>
            <seg xml:id="i-f36840c9b937b4cb-0">
              Vidare har regeringen i handelsministerns brev till kommissionär
              Dalli den 14 juli 2011 Uniform and responsible regulation of all
              tobacco products framfört förslag om en enhetlig och ansvarsfull
              tobaksreglering för samtliga tobaksprodukter. Sveriges förslag
              till en enhetlig och ansvarsfull tobaksreglering innebär dels
              en möjlighet till striktare tobaksreglering än nuvarande med fokus
              på högt hälsoskydd och förstärkt konsumentskydd, dels att ingen
              särreglering i form av förbud krävs för en enskild tobaksprodukt.
            </seg>
            <seg xml:id="i-973436c9258cfc3b-0">
              Sverige har löpande kontakter med olika delar av kommissionen,
              inklusive direktoratet för hälsa och konsumentfrågor, och andra
              medlemsstater med anledning av den kommande revideringen av tobaksdirektivet.
              Regeringen kommer att fortsätta driva frågan om en enhetlig och
              ansvarsfull tobaksreglering med en förhoppning att åstadkomma
              en modernisering av den europeiska lagstiftningen som håller en
              hög standard, ett förstärkt konsumentskydd och ett tydligare regelverk.
            </seg>
            <seg xml:id="i-76cd77e7eb78eed9-0">
              Det finns ännu inget förslag till nytt tobaksdirektiv från kommissionen,
              och jag vill inte heller spekulera i vad ett sådant förslag kan
              komma att innehålla. När kommissionen presenterar sitt förslag
              kommer vi att analysera detta, och därefter återstår förhandlingar
              innan vi kan se ett nytt tobaksdirektiv.
            </seg>
          </u>
          <note type="speaker" xml:id="i-c9d6bdb04f187830-0">
            Anf. 46 KENNETH G FORSLUND (S):
          </note>
          <u who="kenneth_g_forslund_6e39e5" xml:id="i-df71d5702e1b62db-0">
            <seg xml:id="i-635d514a2544a0c7-0">
              Herr talman! Jag vill inledningsvis rikta ett stort tack till
              statsrådet Maria Larsson för svaret. Det är ett mycket bra svar
              som ger en bra redogörelse för det arbete regeringen bedriver
              på detta område.
            </seg>
            <seg xml:id="i-bf9acbce48f8a2ab-0">
              Det är ett mycket bra svar ända fram till det sista stycket.
              Det sista stycket hade svaret faktiskt tjänat på att vara utan.
              Det hade blivit dubbelt så bra utan det minst. Här träder nämligen
              Maria Larsson in i ett förhållningssätt gentemot EU och EU-kommissionen
              som inte Maria Larsson personligen ska lastas för. Inte ens den
              moderatledda regeringen vill jag som socialdemokrat lasta för
              detta. Det är dock den typiskt svenska attityden gentemot EU:
              Vi är lite de ärliga och aningslösa kusinerna från landet när
              vi kommer ned till Bryssel. Vi ska spela ärligt, förhandla och
              göra som man ska.
            </seg>
            <seg xml:id="i-1860a95080fe37b7-0">
              Här tror jag att vi måste ändra strategi från Sveriges sida.
              Vi måste vara betydligt mer offensiva, stå upp för det vi tycker
              är viktigt, vara lite högljudda och faktiskt bete oss i EU som
              vi ser att andra länder beter sig när det gäller deras hjärtefrågor.
              Det får inte finnas någon tvekan runt om i Europa om att detta
              är en viktig hjärtefråga för Sverige. Det finns tydliga beslut
              från riksdagen om att vi ser förbudet mot export av svenskt snus
              som ett handelshinder.
            </seg>
            <seg xml:id="i-dcefc34eab371d84-0">
              Detta anammar också Maria Larsson och regeringen i svaret och
              pekar på det mycket bra arbete regeringen och framför allt handelsministern
              har gjort kring detta för att försöka få bort just exportförbudet
              för snus. Nu är det dock uppenbart det har vi kunnat se i tidningsartiklar
              bara de senaste två dagarna att frågan står och väger. Det finns
              en process i gång i Bryssel med arbetet med det nya tobaksdirektivet
              från EU. Då är det inte riktigt rätt tillfälle att sluta sig,
              luta sig tillbaka och säga att vi nu ska avvakta och se vad som
              kommer fram. Det är nu frågan sannolikt avgörs och vi verkligen
              måste påverka säga vad vi tycker, driva debatten och driva frågan.
            </seg>
            <seg xml:id="i-d59e49a9a1daf4a1-0">
              Det är nämligen så att utvecklingen riskerar att gå i en helt
              annan riktning än den vi har beslutat om i riksdagen att vi vill
              se, nämligen ett hävande av exportförbudet. Det jobbar också regeringen
              för, vilket vi får ett tydligt kvitto på i interpellationssvaret.
              I stället kan frågan gå en helt annan väg, vilket i värsta fall
              kan sluta med ett totalförbud mot svenskt snus. Man väljer nämligen
              kanske inte att förbjuda snus utan ger sig i stället in på att
              förbjuda olika beståndsdelar och smakämnen och därmed omöjliggöra
              produkter. Det är naturligtvis ett mycket förslaget sätt att komma
              åt det bindande undantag som Sverige egentligen har med EU vad
              gäller att få behålla snuset.
            </seg>
            <seg xml:id="i-4a7fc59878a16c13-0">
              Vi har ett undantag. EU ska inte kunna förbjuda snus i Sverige,
              och allt annat än en normalisering av handelsförbindelserna mellan
              Sverige och resten av EU måste vara att betrakta som ett politiskt
              misslyckande.
            </seg>
          </u>
          <note type="speaker" xml:id="i-04283cbb0278bade-0">
            Anf. 47 Statsrådet MARIA LARSSON (KD):
          </note>
          <u who="nina_larsson_698017" xml:id="i-4a7ea4ada7be4298-0">
            <seg xml:id="i-639b228df4657b55-0">
              Herr talman! Jag skulle vilja påstå att regeringen när det gäller
              denna fråga är långt ifrån någon aningslös kusin från landet.
              Det har skett ett mycket aktivt arbete. Faktum är att jag för
              egen del satt med i näringsutskottet 2003 när näringsutskottet
              beslöt att anta den skrivelse som nu ligger till grund för vår
              början på denna resa.
            </seg>
            <seg xml:id="i-47dffbacf18852b3-0">
              Det har förekommit ett mycket aktivt arbete från regeringens
              sida i denna fråga, och det har bedrivits på flera olika plan
              och naturligtvis i flera olika ministerråd. Frågan har nämligen
              bäring på inremarknadsperspektivet och det är det som är vår utgångspunkt
              men hanteras av DG Sanco, och därför måste man arbeta på flera
              fronter. Är det någon fråga som verkligen har förberetts inför
              det arbete kommissionen nu gör är det alltså denna fråga.
            </seg>
            <seg xml:id="i-dbc92fa8520b7e8d-0">
              Sedan är vi ganska aktiva i väldigt många frågor, och det har
              man också påtalat från Bryssels sida. Det skedde en väldig aktivitetsökning
              när den nya regeringen tillträdde 2006; det fick vi faktiskt särskilt
              påtalat.
            </seg>
            <seg xml:id="i-42888defa3823003-0">
              Vi ska inte vara tystlåtna i denna fråga, utan vi ska fortsätta
              att vara högljudda. Man ska dock också vara medveten om att vi
              inte har särskilt många vänner i Europa. Vi försöker skaffa oss
              de vännerna genom att ge kunskap och information vidare. Det finns
              dock i dagsläget inget förslag från kommissionen. De arbetar för
              fullt, och vi försöker så gott det går att följa vad de har att
              göra. Jag har senast i dag träffat vårt hälsoråd som finns i den
              svenska representationen i Bryssel för att förhöra mig om utvecklingen
              och vad som eventuellt behövs av ytterligare svenska insatser,
              i det korta perspektivet och i det långa perspektivet.
            </seg>
            <seg xml:id="i-9185d11c1fa498ed-0">
              Låt mig återigen försäkra interpellanten om att detta är en fråga
              som verkligen prioriteras när det gäller hög aktivitetsnivå från
              svensk sida.
            </seg>
          </u>
          <note type="speaker" xml:id="i-aaba43ee82c2239d-0">
            Anf. 48 KENNETH G FORSLUND (S):
          </note>
          <u who="kenneth_g_forslund_6e39e5" xml:id="i-df71d5702e1b62db-1">
            <seg xml:id="i-3e26f4c5cdb85345-0">
              Herr talman! Maria Larsson pekar på att Sverige skulle ha gjort
              en väsentlig aktivitetshöjning i EU-arbetet i största allmänhet
              2006 och att man skulle ha fått vittnesmål om detta från Bryssel.
              Jag kan väl säga att det finns en del andra vittnesmål som möjligen
              motsäger den bilden. Det handlar väl också lite om kvaliteten
              på insatserna. Vi kan dock säkert ägna en annan interpellationsdebatt
              åt det spörsmålet nu handlar det om snuset och hur vi ska rädda
              svenskt snus kvar i Sverige samt helst också häva exportförbudet
              gentemot resten av EU för svenskt snus.
            </seg>
            <seg xml:id="i-ffb687dcb8a9a1d7-0">
              Maria Larsson pekar på hur regeringen har varit aktiv och att
              den också fortsätter att vara aktiv. Det gläder mig att man fortsätter
              att vara det. Men det är faktiskt så att svaret hade varit mycket
              bättre utan det sista stycket om att täta till och inte säga någonting
              just nu utan att vi i stället ska följa arbetet, se vad resultatet
              blir och sedan förhandla om det. Det hade varit bättre om Maria
              Larsson i stället hade framhävt hur man nu går vidare i det fortsatta
              arbetet.
            </seg>
            <seg xml:id="i-22d4f5744cca373d-0">
              Det är nämligen helt klart nu arbetet med att forma förslaget
              till tobaksdirektivet intensifieras, och vad som händer kanske
              de närmaste dagarna eller veckorna vad vet jag blir helt avgörande
              för hur det kommer att se ut och därmed också för framtiden för
              svenskt snus.
            </seg>
            <seg xml:id="i-4453de396d5b395a-0">
              Då kvarstår min fråga, som också är den ursprungliga frågan i
              interpellationen, nämligen: Vad gör Maria Larsson nu för att påverka
              det fortsatta arbetet med att forma EU:s tobaksdirektiv, så att
              vi kan rädda svenskt snus?
            </seg>
          </u>
          <note type="speaker" xml:id="i-9a324dfd277da7cd-0">
            Anf. 49 Statsrådet MARIA LARSSON (KD):
          </note>
          <u who="nina_larsson_698017" xml:id="i-4a7ea4ada7be4298-1">
            <seg xml:id="i-c9a0083b3ef8f2ff-0">
              Herr talman! En aningslös kusin från landet skulle kanske berätta
              exakt varje mått och steg man tar, men interpellanten vet precis
              lika väl som jag att det kanske inte alltid är lämpligast och
              inte alltid mest framgångsrikt att göra just det. Det tycker jag
              är svar nog på frågan: Så länge inget finns som tydligt uttrycker
              kommissionens vilja går vi inte heller i clinch. Man kan inte
              gå i clinch offentligt mot ett förslag som ännu inte finns.
            </seg>
            <seg xml:id="i-4a3b7e875dfd905d-0">
              Det hindrar inte att man aktivt arbetar vidare på väldigt många
              plan för att få fram ett förslag som blir så smakfullt som möjligt
              ur svensk synvinkel. Det vi vill ha är en ansvarsfull och enhetlig
              produktreglering som omfattar alla tobaksprodukter. Vi tycker
              att det är orimligt med exportförbud för just svenskt snus när
              det finns många liknande produkter som får cirkulera fritt i Europa
              i princip helt oreglerade.
            </seg>
            <seg xml:id="i-ae92ac7448c9b865-0">
              Det är utgångspunkten. Vi vill ha ett starkt konsumentskydd,
              och vi vill förbättra hälsoskyddet genom en gemensam, enhetlig
              produktreglering. Då är det naturligtvis en orimlighet att en
              enda produkt ska vara förbjuden att cirkulera. Vi menar att vägen
              via en enhetlig produktreglering där man jämställer alla produkter
              är den väg vi kan gå med bästa möjliga resultat.
            </seg>
            <seg xml:id="i-d3ff399ca84ac7ae-0">
              Låt mig dock återigen upprepa att vi har ett ganska massivt motstånd
              att bryta ned på detta område. Det har vi också identifierat.
              Därför gäller det att agera klokt, strategiskt och naturligtvis
              med hög aktivitetsnivå.
            </seg>
          </u>
          <note type="speaker" xml:id="i-62f6bc284e909020-0">
            Anf. 50 KENNETH G FORSLUND (S):
          </note>
          <u who="kenneth_g_forslund_6e39e5" xml:id="i-df71d5702e1b62db-2">
            <seg xml:id="i-ccdc48656879affe-0">
              Herr talman! Det är intressant att höra Maria Larsson säga att
              vi har ont om kompisar i EU. Maria Larsson företräder en regering
              som framför allt de första åren närmast hade som mantra att vi
              skulle tillhöra Europas kärna. Man har talat tyst om det på senare
              år. Jag vet inte om det är för att kompisarna uteblev eller hur
              vi ska tolka det.
            </seg>
            <seg xml:id="i-49a8a52c219b653f-0">
              Precis som Maria Larsson säger ska man dock naturligtvis som
              skicklig förhandlare i EU och som skicklig aktör som ska få som
              den vill i EU inte visa alla sina kort det håller jag helt och
              hållet med om. Det hade också varit att vara de aningslösa kusinerna
              från landet om man gjorde så. Men en sak är viktig, tycker jag
              nu. Den är osvensk, men jag vill verkligen uppmana Maria Larsson
              och den moderatledda regering som just nu styr Sverige om detta:
              Det är viktigt att vara osvensk nu. Det är viktigt att stampa
              till ordentligt med foten och stå upp för svenska hjärtefrågor,
              som denna med snuset. Det handlar om att vara lite osvensk, lite
              otraditionell, kanske lite mer sydländskt utagerande så att de
              börjar känna igen sig nere i Bryssel i hur politiker faktiskt
              agerar när de vill få som de vill.
            </seg>
            <seg xml:id="i-4baac4c4c5b8e68b-0">
              Sedan vet jag inte om det egentligen är så ont om kompisar. Vi
              ser att detta förslag och det som läcker ut om det upprör även
              andra medlemsstater i EU. Såvitt jag förstår har både Tyskland,
              Frankrike och några andra stora medlemsländer allvarliga synpunkter
              på detta. Möjligheterna att skaffa nya kompisar i den mån man
              har misslyckats hittills är faktiskt ganska goda. Mitt råd till
              Maria Larsson och den borgerliga regeringen är ändå: Stampa till
              ordentligt nu, stå upp för svenska hjärtefrågor, var lite osvenska
              och skaffa de kompisar som behövs!
            </seg>
          </u>
          <note type="speaker" xml:id="i-20b0c1e6d1628510-0">
            Anf. 51 Statsrådet MARIA LARSSON (KD):
          </note>
          <u who="nina_larsson_698017" xml:id="i-4a7ea4ada7be4298-2">
            <seg xml:id="i-eac9db332001eb55-0">
              Herr talman! Jag tackar för de glada tillropen. Det är naturligtvis
              en gemensam angelägenhet för oss att se till att det svenska snuset
              kan få samma möjligheter som andra rökfria tobaksprodukter att
              försäljas i Europa, inte för att det nödvändigtvis är en nyttig
              produkt utan för att det ska vara jämställda villkor för alla
              produkter av likartat slag på den inre marknaden. Det som nu finns
              för handen är en orimlighet, nämligen att det svenska snuset inte
              har en särställning i diskriminerande mening.
            </seg>
            <seg xml:id="i-9d6fe6c4f7962ab2-0">
              Jag skulle vilja säga att vi kanske redan har varit osvenska
              och tänker fortsätta att vara det. Vi är mycket envisa i denna
              fråga. Vi är inte alldeles utan kompisar, men vi behöver fler
              kompisar för att nå framgång i denna fråga. Vi söker efter dem.
              Vi försöker vara listiga och smarta och ha en bra strategi för
              hur vi ska göra detta arbete. Vi tror att det är en bra väg att
              gå att säga att vi behöver en produktreglering i fråga om alla
              tobaksprodukter för att gynna konsumenterna. Vi tror att det är
              en framkomlig väg och också en möjlig väg att sälja in för att
              få ett gehör från många fler av medlemsländerna och att allt fler
              ska kunna se behovet av en sådan reglering och att vi därmed också
              kan skaffa fler vänner i Europa.
            </seg>
          </u>
          <note xml:id="i-c18e93cf38d09772-4">
            Överläggningen var härmed avslutad.
          </note>
          <note xml:id="i-bd159547841e5b8b-0">
            13 § Svar på interpellation 2011/12:449 om järnvägsinvesteringar
          </note>
          <note type="speaker" xml:id="i-23de75a5b1904983-0">
            Anf. 52 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-5d62e3c168b0ff12-16">
            <seg xml:id="i-3a5e8c787c3a8ea9-0">
              Herr talman! Peter Hultqvist har frågat mig vilka åtgärder jag
              avser att vidta för att säkra möjligheten att nödvändiga investeringar
              för att möjliggöra gruvdrift i Västerbergslagsområdet och för
              att stärka exportindustrins konkurrenskraft kommer till stånd.
            </seg>
            <seg xml:id="i-66b0cfb9424768f8-0">
              Till följd av den mycket snabba tillväxten i Kina och andra asiatiska
              länder har den svenska gruvnäringen haft en mycket god utveckling
              under de senaste åren. Befintliga gruvor har gått på högvarv och
              ett flertal nya har öppnats eller kommer att öppnas. Detta skapar
              jobb, tillväxt och exportmöjligheter i många delar av landet,
              inte minst i Norrland. Arbetsförmedlingen räknar med att upp till
              5 000 arbetstillfällen kommer att skapas i gruv- och mineralindustrin
              de kommande åren.
            </seg>
            <seg xml:id="i-58d70b2a95a17c19-0">
              Den ökade brytningen exponerar dock de brister som finns i transportsystemet
              vad gäller bärighet, kapacitet, drift och underhåll med mera.
              I sin kapacitetsutredning pekar Trafikverket också på att gruvnäringens
              behov behöver tillgodoses snabbt. För att till fullo utnyttja
              de möjligheter tillväxten i gruvnäringen ger föreslår regeringen
              en satsning på gruvrelaterad infrastruktur på 3,5 miljarder kronor.
              I detta ingår inte bara investeringar i Malmbanan och i vägen
              mellan Pajala och Svappavaara utan också ytterligare satsningar
              på gruvnäringen i bland annat Bergslagen, vilka kommer att hanteras
              i den så kallade åtgärdsplaneringen.
            </seg>
          </u>
          <note type="speaker" xml:id="i-9714b82008115f65-0">
            Anf. 53 PETER HULTQVIST (S):
          </note>
          <u who="peter_hultqvist_bd16a0" xml:id="i-65e6a24305f156af-0">
            <seg xml:id="i-1e1d044db9088a14-0">
              Herr talman! Det pågår en intressant och spännande utveckling
              i Bergslagsområdet med flera nya gruvor som är på gång att starta.
              Det handlar bland annat om Håksbergs och Blötbergets gruvor. Det
              handlar också om en gruva i Grängesberg. Detta handlar om en gammal
              gruvtradition som tas upp på nytt.
            </seg>
            <seg xml:id="i-cce09f26ce4b40b7-0">
              Om sådana planer ska kunna genomföras krävs det en infrastruktur
              som fungerar. Det är oerhört viktigt. Därför krävs en ordentlig
              planering som också är realistisk och genomförbar. Det krävs också
              ekonomiska medel som håller i sammanhanget.
            </seg>
            <seg xml:id="i-b60ae4fcbdb625b9-0">
              Vad jag har förstått av det som har presenterats från regeringen
              har man till gruvrelaterad infrastruktur, som man kallar det,
              anslagit 3,5 miljarder kronor. Detta syftar i huvudsak på Malmbanan
              och vägen mellan Pajala och Svappavaara. Sedan finns det en öppning
              för ytterligare satsningar i bland annat Bergslagen.
            </seg>
            <seg xml:id="i-ed1760894af4f0fb-0">
              Då är frågan: Hur omfattande är dessa satsningar i bland annat
              Bergslagen? Hur stor andel av detta belopp handlar det om för
              Bergslagens del? Jag är rädd för att det utrymme som man antyder
              i detta sammanhang inte räcker. För att ordna en godtagbar förbindelse
              mellan Ludvika och Oxelösund som ska vara huvudtransportleden
              för malmen handlar det om ett behov av investeringar på nivån
              22 ½ miljard kronor totalt sett. Det handlar om nya mötesstationer,
              om förlängning av bangårdar, om förbättrad kraftförsörjning och
              om förstärkning till högre axellasttryck.
            </seg>
            <seg xml:id="i-e008d605af28869b-0">
              Klarar man av att verkställa detta inom ramen för de belopp som
              man nu har presenterat från regeringen? Jag känner fortfarande
              en tveksamhet till och oro för om detta är möjligt. Jag funderar
              också på om detta verkligen i detalj är genomdiskuterat med de
              aktuella företagen och med Trafikverket. Finns här de direktiv
              som behövs för att kunna fullfölja detta?
            </seg>
            <seg xml:id="i-af1c09121fe6557f-0">
              Det som presenterades inledningsvis var att beslut om detta ska
              fattas våren 2014. Frågan är om det räcker för att man ska kunna
              få i gång verksamheten till 20152016. I samband med infrastrukturpropositionen
              i höst måste man lämna ett uppdrag till Trafikverket. Sedan måste
              det göras en åtgärdsplanering i sammanhanget. Detta måste ske
              nu.
            </seg>
            <seg xml:id="i-2ebbd1c5f9809d0e-0">
              Då är frågan: Ska allt detta ske på ett sådant sätt att man kan
              komma i gång 20152016 med gruvdriften, eller ska vi räkna med
              en senare start av verksamheten? Och i vilken mån är detta förankrat
              inom Trafikverket och hos de aktuella företagen?
            </seg>
            <seg xml:id="i-3a5d86babb82c16e-0">
              Jag är alltså tveksam och fundersam till beloppets storlek och
              om pengarna räcker. Jag undrar också om planeringen är så långt
              gången att hela denna process är trovärdig.
            </seg>
          </u>
          <note type="speaker" xml:id="i-9bdfdb2420620113-0">
            Anf. 54 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-5d62e3c168b0ff12-17">
            <seg xml:id="i-e69ea7c1afcda00a-0">
              Herr talman! Jag tror att man i detta perspektiv ska ha med att
              Peter Hultqvist skrev denna interpellation samma dag eller dagen
              efter att regeringen gjorde en presentation av en del av det som
              komma ska när det gäller satsningarna på Ostlänken och delen GöteborgBorås.
              Kanske saknade man då vad som händer i Bergslagen. Men någon vecka
              senare kom partiledarna med gruvpaketet.
            </seg>
            <seg xml:id="i-26b97ebf1878d0b2-0">
              Då är frågan: Har vi tagit reda på vad som gäller? Att man ska
              påbörja ny gruvdrift i Bergslagen och i dessa tre olika gruvor
              har varit känt ett tag, och arbetet har intensifierats rätt rejält,
              inte minst i Trafikverkets regi.
            </seg>
            <seg xml:id="i-8f2c93b9b7ff63d5-0">
              Peter Hultqvist nämnde själv att man skulle ta sträckan LudvikaOxelösund.
              Det är bland annat den sträckan som man har tittat på i närtid
              eftersom detta inte gäller bara gruvnäringen. Vi har andra stora
              företag som också är beroende av att komma ut den vägen på en
              sträcka som i dag har dålig bärighet och som ger problem till
              exempel för ABB att komma ut, inte minst när det gäller tyngden
              på deras transporter.
            </seg>
            <seg xml:id="i-91b0382ab10407b3-0">
              Därför har man särskilt identifierat att om gruvdriften nu ska
              komma i gång i några av gruvorna fram till 20152016 måste en del
              av åtgärderna genomföras redan 20132015. Det handlar bland annat
              om att titta på olika kapacitets- och bärighetsåtgärder i Ludvika,
              till Ställdalen via Frövi.
            </seg>
            <seg xml:id="i-44716ff3d5e4c760-0">
              Man behöver också titta på anslutningarna i hamnen, även kopplat
              till gruvan eftersom det är viktigt att det hänger ihop. Det finns
              en hel del broar som behöver förstärkas. Men vi behöver också
              titta på kraftförsörjningen. Man har tittat på Ludvika bangård,
              och man behöver hitta en hantering.
            </seg>
            <seg xml:id="i-ba8e806486e99baa-0">
              De delar som man så här långt kommit fram till motsvarar en kostnad
              av ungefär 900 miljoner; det är det som ligger i närtid.
            </seg>
            <seg xml:id="i-90fb42744264d297-0">
              Jag tycker att det är viktigt för Peter Hultqvist att också känna
              till att de 3,5 miljarderna anslås för åren 20132017 hyfsat kopplade
              till närtid.
            </seg>
            <seg xml:id="i-0ebe0b142d6f5fcb-0">
              Infrastrukturpropositionen kommer efter budgeten och ska sträcka
              sig från år 2014 och framåt. I den ligger en stor del av drift
              och underhåll. Naturligtvis blir en del kopplat även till de här
              berörda banorna. Men då är det år längre fram därutöver.
            </seg>
            <seg xml:id="i-fdc0ab3a4d30f74f-0">
              Som svar på frågan om detaljer eller om vi ens tittat på detta
              är svaret: Ja, det har gjorts och då i nära samarbete med berörda
              företag, med såväl gruvnäringen som andra viktiga aktörer runt
              omkring som i dag är användare.
            </seg>
            <seg xml:id="i-9aa40e0943e2ac83-0">
              Det tittas också på malmtransporter på lite längre sikt. Peter
              Hultqvist nämner att man totalt kanske kommer upp till 2 miljarder.
              Det handlar om ytterligare förstärkningar i kapaciteter som behöver
              göras, kanske kopplade till Mälarbanan och även Svealandsbanan.
              Beroende på vart malmen sedan ska ta vägen inom Europa eller till
              Asien blir frågan i diskussionen om malmen på sikt ska gå ut via
              en västkustshamn. Det har talats om Lysekil och Uddevalla. Det
              jobbas också med förstärkningar kopplade till Gävle hamn.
            </seg>
            <seg xml:id="i-1ab70a0b708a8c48-0">
              Men är det Europatransporter och det fungerar med omlastning
              och inte tar för mycket tid eller kostar för mycket finns också
              båtvägen via Mälaren och ut, i och med att slussen i Södertälje
              ska vara färdig 2017. Men då är vi ytterligare steg framåt.
            </seg>
            <seg xml:id="i-545a3fd29ebaea44-0">
              Det vi har gjort handlar om att först ta reda på vad som nu behöver
              göras för att klara gruvdriften som kommer i gång 20152016. Sedan
              tittar vi vidare framåt.
            </seg>
          </u>
          <note type="speaker" xml:id="i-10bb0db6bf29d69a-0">
            Anf. 55 PETER HULTQVIST (S):
          </note>
          <u who="peter_hultqvist_bd16a0" xml:id="i-65e6a24305f156af-1">
            <seg xml:id="i-3e9ce8474768bbcf-0">
              Herr talman! Varken informationen i första steget eller informationen
              i andra steget var väl särskilt konkret. Det som kallas gruvpaketet
              och det som i officiell mening presenteras när det gäller Bergslagen
              är bara några få ord som egentligen inte med någon tydlighet beskriver
              vad regeringen avsett att göra och som inte heller beskriver vad
              man i pengar egentligen är beredd att avsätta.
            </seg>
            <seg xml:id="i-2145bf294edc85a5-0">
              Jag tycker alltså att man inte vare sig i första steget eller
              i andra steget varit särskilt tydlig från regeringens sida. Därför
              uppstår naturligtvis frågor om vad som kommer att hända och om
              det är genomarbetat.
            </seg>
            <seg xml:id="i-6aeed6e279aef56a-0">
              Ministern säger nu att 900 miljoner absolut garanterat, om jag
              förstår detta rätt, i ett första steg kommer att gå till Bergslagsdelen.
              Jag hoppas att det är korrekt uppfattat att vi nu kan räkna hem
              900 miljoner. Ministern får väl i sitt nästa inlägg vidimera om
              det är så.
            </seg>
            <seg xml:id="i-e8ce9d2cc10c70a7-0">
              Det är många saker som behövs. Ministern beskriver Svealandsbanan
              som någonting som man, uppfattar jag, i ett senare steg behöver
              ta ställning till. Jag tror att man måste ta ställning till Svealandsbanan
              och till hur man redan i första steget på ett bra sätt ska anknyta
              här. Det är ju här transporterna ska gå. Därför tror jag inte
              att man bara kan säga: Det där tar vi senare.
            </seg>
            <seg xml:id="i-3c258d38e4a0a017-0">
              Som en passning vill jag skicka med att de bitarna redan nu,
              i ett inledande skede, behöver ses över.
            </seg>
            <seg xml:id="i-4e81a14306eed83d-0">
              Det är inte bara departementet som tar kontakter i de här sammanhangen,
              utan det kan även en enskild riksdagsledamot göra. Jag får väl
              inte vare sig från de myndighetskontakter eller från de företagskontakter
              jag har samma entydiga bild av glasklarhet som ministern försöker
              ge. Det kan vara så att uppdrag till Trafikverket måste presenteras
              på ett tydligt sätt. Kanske måste det ske i infrastrukturpropositionen
              nu i höst.
            </seg>
            <seg xml:id="i-2e32bf9c186db1c5-0">
              Vidare handlar det om att Bergslagsdelens behov måste markeras
              och om att man där väldigt specificerat måste ange vad som ska
              göras så att det verkligen kommer med i den åtgärdsplanering som
              måste vara klar nästa år. Annars kommer det här inte att fungera.
            </seg>
            <seg xml:id="i-2dfda9defef65c4b-0">
              En sak är att i allmänna ordalag i olika sammanhang tala om det
              här. Men när det sedan kokar ned till penningfördelning och till
              de exakta konkreta uppgifterna som ska genomföras är det genom
              de långa ledtiderna och de planeringstider som finns i dessa sammanhang
              oerhört väsentligt att direktiven är mycket klara och tydliga.
            </seg>
            <seg xml:id="i-ca9be2c50ce773c3-0">
              Jag skulle vilja uppmana till att ytterligare en gång ordentligt
              se över detta med Svealandsbanan. Den är det tvunget att lägga
              in för att det här ska fungera.
            </seg>
            <seg xml:id="i-01cf173c5a6ebccf-0">
              Vidare handlar det om nya mötesstationer, en förlängning av bangårdar,
              en förbättrad kraftförsörjning och en förstärkning till ett högre
              axellasttryck.
            </seg>
            <seg xml:id="i-6a522bee00951beb-0">
              Det är riktigt att det här, som ministern konstaterar, inte rör
              bara gruvnäringen. Vi har också Stora Enso, SSAB, Outokumpu ja,
              en mängd olika företag. Det skulle behövas en betydligt större
              satsning på infrastrukturen för godstrafiken i hela Bergslagsregionen.
              Spåren är nedslitna. Underhåll har inte skett på det sätt som
              skulle kunna krävas i sammanhanget. Därför måste ytterligare åtgärder
              vidtas.
            </seg>
            <seg xml:id="i-48ade00f647bd67e-0">
              Det här löser alltså inte hela problemet. Möjligen är det början
              på en process. Fortfarande tycker jag att det finns saker i sammanhanget
              som regeringen och Trafikverket nog bör jobba ytterligare med
              innan man kan säga att detta är hemma.
            </seg>
          </u>
          <note type="speaker" xml:id="i-b1be9eaaf8cfc7a1-0">
            Anf. 56 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-5d62e3c168b0ff12-18">
            <seg xml:id="i-43c31ee9ca9d2825-0">
              Herr talman! I det samlade paketet i närtid, åren 20132017, avsågs
              en del även för Bergslagen. Den summa som är kvar detta blir tydligare
              i infrastrukturpropositionen är ungefär 1,4 miljarder när vi räknat
              bort det som är för Pajalaområdet och för Malmbanan.
            </seg>
            <seg xml:id="i-020ad41324bf3073-0">
              Det jag tycker är viktigt är att vi har perspektivet: Vad händer
              här och nu, på plats till exempel i gruvnäringen? Vilka behov
              har ABB, Stora Enso eller företagen runt omkring där uppe? Vad
              behöver göras i närtid?
            </seg>
            <seg xml:id="i-8a5146b0b3c98758-0">
              Nu finns det möjligheter att ta med det både i budgetpropositionen
              för år 2013 och i infrastrukturpropositionen från år 2014 och
              framåt.
            </seg>
            <seg xml:id="i-5f41b92872dc3179-0">
              Vad vi i dag vet är att några av gruvorna är i stånd att börja
              leverera och att komma ut med sina transporter 20152016. På det
              har vi tittat mer i detalj som jag inledningsvis nämnt.
            </seg>
            <seg xml:id="i-fe4418c484167a8c-0">
              Sett framåt i tiden ska vi också ha med oss att några gruvor
              inte alls har kommit i gång. Hur ser planeringen ut? Vi måste
              veta vad som behöver göras och när det kan göras för att även
              få in det i den formella gången.
            </seg>
            <seg xml:id="i-0d61b736b7692527-0">
              Det är riktigt, som Peter Hultqvist säger och kan se fram emot,
              att i den infrastrukturproposition som ska presenteras kommer
              själva ramen för infrastrukturen. Det är viktigt att tänka på
              godsstråken och arbetspendlingen men också på detta med storstad.
              Vi har också valt ut gruvnäringen som en enhet.
            </seg>
            <seg xml:id="i-26700322f6192e37-0">
              Under resten av hösten och fram till våren kommer Trafikverket
              att titta på särskilda objekt till exempel när det gäller bärighet,
              mötesstationer och vad som behöver göras var i fråga om kraftförsörjning
              och sådant som också behövs. Till våren 2013 kommer ett sådant
              förslag. Det går ut på remiss. Sedan fastställer regeringen det
              här 2014.
            </seg>
            <seg xml:id="i-1d2c5205d24d582a-0">
              För att inte tappa tempo här är det ju liksom processer som går
              i flera led har vi saker som vi vet behöver göras nu och för vilka
              pengar finns. Trafikverket tillsammans med de andra vet rätt så
              väl, men det är klart att de inte kan ge besked förrän beslut
              de facto är fattat i riksdagen. Jag tror att det är ganska viktigt
              att de håller sig till den formen.
            </seg>
            <seg xml:id="i-87d95a99020afef3-0">
              Vad händer sedan, efter år 2014 med sikte på en längre tid? Ja,
              då har vi det fortsatta arbetet. Det finns redan med i diskussionerna.
              Jag får propåer, Trafikverket får propåer och även de andra bolagen
              får propåer från västkusten, från Gävle och från Mälarhamnar.
              Alla vill de att transporterna ska gå via dem.
            </seg>
            <seg xml:id="i-f472721eb0f43e7c-0">
              Vi tittar då på en helhetslösning. Vad är behovet? Vad är det
              mest optimala? Det handlar ju också om kapaciteten. Gör man till
              exempel en dragning där tågen går åt det ena hållet behöver de
              kanske gå tomlastade på en annan bana hem för att få så mycket
              omledningsförmåga och få fram så mycket kapacitet som möjligt.
              Sådant tittas det också på.
            </seg>
            <seg xml:id="i-a23967ea88ead72c-0">
              Mitt besked till Peter Hultqvist är: Ja, vi tar det här på stort
              allvar. Ja, jag tycker att det som ska ske i närtid och som behöver
              göras kommer det att finnas möjligheter till. Beslut kommer att
              fattas när infrastrukturpropositionen och budgeten i höst antagits.
              Under tiden jobbar Trafikverket tillsammans med de andra på vad
              som behöver komma därefter. Det kommer att kunna redovisas i åtgärdsplaneringen.
            </seg>
          </u>
          <note type="speaker" xml:id="i-847f00c32a9ffbc7-0">
            Anf. 57 PETER HULTQVIST (S):
          </note>
          <u who="peter_hultqvist_bd16a0" xml:id="i-65e6a24305f156af-2">
            <seg xml:id="i-e4f2bd2bab01602c-0">
              Herr talman! Ministern beskriver det förhållandet att alla vill
              att transporterna ska gå via dem. I det ligger också olika krav
              från många håll på investeringar av olika slag. Jag känner väl
              till det lobbyarbetet. Jag förstår också att det är intensivt.
            </seg>
            <seg xml:id="i-9fda51f8b857aa8c-0">
              Här gäller det att bestämma sig. Vilka är huvudprioriteringarna
              i sammanhanget? I det här sammanhanget är sträckan LudvikaOxelösund
              oerhört viktig för att detta över huvud taget ska klaras av och
              måste nog anses som en huvudprioritering.
            </seg>
            <seg xml:id="i-36ca70caae83e118-0">
              Det gäller att göra detta grundligt så att det fungerar så långsiktigt
              som möjligt. Ibland måste man också peka ut vad det är som gäller
              för att det ska bli långsiktigt hållbart, annars kommer det att
              ligga kvar underhållsbehov och en lång rad problem som kommer
              att dyka upp. Bergslagsområdet har inte heller varit särskilt
              prioriterat när det gäller investeringar i järnvägsinfrastruktur.
            </seg>
            <seg xml:id="i-d71695580b355747-0">
              Det är bra om man kan börja göra någonting här, men jag tycker
              att en kravbild på 22 ½ miljard kronor i det här området med så
              oerhört många godstransporter är mycket modest i sammanhanget.
              Det behövs egentligen mycket mer för att klara av alla de behov
              som finns hos de tunga industrierna i det här området.
            </seg>
            <seg xml:id="i-84b07107f6b6cf4d-0">
              Det ska bli intressant att se vad som kommer i infrastrukturpropositionen
              och budgetpropositionen. Det ska bli intressant att se hur man
              hanterar frågan om åtgärdsplaneringen. För mig handlar den här
              debatten om att sätta press på ministern att fullfölja de här
              olika sakerna på ett sådant sätt att vi ser resultat. Det är oerhört
              viktigt för oss som bor och lever i det här området att gruvnäringen
              kommer att få den start som vi alla är ute efter.
            </seg>
            <seg xml:id="i-cca3702fea875cf8-0">
              Jag hoppas att budskapet är klart och att ministern följer upp
              det på ett sådant sätt att vi också ser bra resultat i praktiken.
            </seg>
          </u>
          <note type="speaker" xml:id="i-deddefc37bce6fbd-0">
            Anf. 58 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-e2c1ae606c0b2953-0">
            <seg xml:id="i-dfd454469371dda9-0">
              Herr talman! Precis som Peter Hultqvist beklagar jag att järnvägen
              har tillåtits att bli så eftersatt under så många år även i Bergslagen.
              Sedan 2006 har den här regeringen vänt detta för att se till att
              den järnväg vi har ska fungera robust och pålitligt, annars är
              det ingen som vill transportera på järnvägen. Det måste också
              passa i hela trafiksystemet i kombinationen av alla trafikslag.
              I det här sammanhanget gäller det att få transporterna på järnväg
              att sedan gå vidare med sjöfart. Det måste fungera hela vägen.
            </seg>
            <seg xml:id="i-5782b99bfe95be29-0">
              Jag tycker att det är en fantastisk möjlighet att gruvnäringen
              återigen startar efter att ha legat död under en lång tid. Det
              ger en ny möjlighet.
            </seg>
            <seg xml:id="i-2668cabd97b5b484-0">
              Låt mig repetera. Vi fokuserar på delarna från Ludvika via Frövi
              och ned till Oxelösund. Om gruvnäringen i fortsättningen inte
              skulle ha en potential som vi ser framför oss i dag är detta ändå
              åtgärder som behöver vidtas, inte minst för ABB:s och SSAB:s skull.
              De använder redan i dag Norrköpings eller Oxelösunds hamn, och
              Oxelösunds hamn är en djuphamn. Detta behöver inte vara förgävesinvesteringar,
              utan de kommer att behövas ändå.
            </seg>
            <seg xml:id="i-bf8f1137b14d103e-0">
              Därtill tittar vi på hur vi kopplar ihop det övriga järnvägssystemet
              beroende på hur utvecklingen i gruvnäringen kommer att se ut och
              vad man kommer att behöva transportera vidare. Det systemtänket
              finns i dag hos Trafikverket, och vi möjliggör det genom att vi
              höjer anslaget rejält för drift och underhåll. Vi kommer också
              att behöva göra en del nyinvesteringar, vilket också kommer att
              gagna Bergslagen.
            </seg>
          </u>
          <note xml:id="i-c18e93cf38d09772-5">
            Överläggningen var härmed avslutad.
          </note>
          <note xml:id="i-f51c4d7f0b760ac1-0">
            14 § Bordläggning och beslut om förlängd motionstid
          </note>
          <note xml:id="i-128e90cc9ed10c0d-0">
            Anmäldes och bordlades
          </note>
          <note xml:id="i-e389a39fe970d018-0">
            Kammaren biföll talmannens förslag att motionstiden för ovanstående
            propositioner och skrivelser skulle förlängas till onsdagen den
            3 oktober.
          </note>
          <note xml:id="i-6adc92d1a241f4f9-0">
            15 § Anmälan om frågor för skriftliga svar
          </note>
          <note xml:id="i-a90238b0f28c2b22-0">
            Anmäldes att följande frågor för skriftliga svar framställts
          </note>
          <note xml:id="i-c3107ee80f4e02a8-0">
            den 6 september
          </note>
          <u who="unknown" prev="cont" xml:id="i-a78b326127cddbdc-0">
            <seg xml:id="i-b9176cffa30d4759-0">
              Maritim samverkan
            </seg>
          </u>
          <note xml:id="i-ca50e8864b5a6c84-0">
            Kent Härstedt
          </note>
          <note xml:id="i-c4a13d8ae6f14225-0">
            den 7 september
          </note>
          <note xml:id="i-d059ab1f6c3f387a-0">
            Eva-Lena Jansson
          </note>
          <note xml:id="i-e98e4b7af2ee2213-0">
            Christina Oskarsson
          </note>
          <note xml:id="i-41e8aa435667a072-0">
            Annelie Enochson
          </note>
          <note xml:id="i-03fd2511507c7d33-0">
            Hans Olsson
          </note>
          <note xml:id="i-03fd2511507c7d33-1">
            Hans Olsson
          </note>
          <note xml:id="i-e98e4b7af2ee2213-1">
            Christina Oskarsson
          </note>
          <note xml:id="i-c2c9f3c13612f34a-0">
            den 11 september
          </note>
          <note xml:id="i-18614f180cae6c9d-0">
            Jens Holm
          </note>
          <note xml:id="i-c759866781248781-0">
            Sven-Erik Bucht
          </note>
          <note xml:id="i-3370df68fe80050c-0">
            Anders Karlsson
          </note>
          <note xml:id="i-3370df68fe80050c-1">
            Anders Karlsson
          </note>
          <note xml:id="i-3370df68fe80050c-2">
            Anders Karlsson
          </note>
          <note xml:id="i-c63630c5fe62e497-0">
            Maria Stenberg
          </note>
          <note xml:id="i-c63630c5fe62e497-1">
            Maria Stenberg
          </note>
          <note xml:id="i-c63630c5fe62e497-2">
            Maria Stenberg
          </note>
          <note xml:id="i-0f286e3018b53e97-0">
            den 13 september
          </note>
          <note xml:id="i-ca50e8864b5a6c84-1">
            Kent Härstedt
          </note>
          <note xml:id="i-ca50e8864b5a6c84-2">
            Kent Härstedt
          </note>
          <note xml:id="i-add0482298dfe55d-0">
            Frågorna redovisas i bilaga som fogats till riksdagens snabbprotokoll
            tisdagen den 18 september.
          </note>
          <note xml:id="i-549f78bc6e44fec5-0">
            16 § Anmälan om skriftliga svar på frågor
          </note>
          <note xml:id="i-b9e55c0043f3b1de-0">
            Anmäldes att skriftliga svar på följande frågor inkommit
          </note>
          <note xml:id="i-c3107ee80f4e02a8-1">
            den 6 september
          </note>
          <note xml:id="i-f8d6e9a929eab806-0">
            Leif Pettersson
          </note>
          <note xml:id="i-ca3d181675855102-0">
            den 10 september
          </note>
          <note xml:id="i-6b165abd3d1983b5-0">
            Peter Persson
          </note>
          <note xml:id="i-9a73191255e9ea72-0">
            Robert Halef
          </note>
          <note xml:id="i-c2c9f3c13612f34a-1">
            den 11 september
          </note>
          <note xml:id="i-03886f57adc5e8a7-0">
            Mats Pertoft
          </note>
          <note xml:id="i-c81bf515ae9b06e6-0">
            Björn Söder
          </note>
          <note xml:id="i-d903d583885c9dec-0">
            den 12 september
          </note>
          <note xml:id="i-03886f57adc5e8a7-1">
            Mats Pertoft
          </note>
          <note xml:id="i-0f286e3018b53e97-1">
            den 13 september
          </note>
          <note xml:id="i-aaa09f9e113d92bd-0">
            Solveig Zander
          </note>
          <note xml:id="i-2f75aa01873b180f-0">
            Ann-Kristine Johansson
          </note>
          <note xml:id="i-abe59c2589bb4ce7-0">
            Svaren redovisas i bilaga som fogats till riksdagens snabbprotokoll
            tisdagen den 18 september.
          </note>
          <note xml:id="i-6abcaecfdcdc9c99-0">
            17 § Kammaren åtskildes kl. 14.53.
          </note>
          <note xml:id="i-800808dc8d4841ff-0">
            Förhandlingarna leddes
          </note>
          <note xml:id="i-4b50c91915415ca1-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
