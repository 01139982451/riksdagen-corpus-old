<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2020</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2020</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--2</head>
          <docDate when="2020">2020</docDate>
        </div>
      </front>
      <body>
        <div>
          <note xml:id="i-b5c34bd61419d1c7-0">
            § 1 Riksmötets öppnande
          </note>
          <note xml:id="i-43cab15f2e8842a3-0">
            Anf. 1 TALMANNEN:
          </note>
          <note xml:id="i-8639727eb43384c3-0">
            Jag hemställer att Ers Majestät förklarar riksmötet öppnat.
          </note>
          <note xml:id="i-1d7c520a3c58af13-0">
            Anf. 2 HANS MAJESTÄT KONUNGEN :
          </note>
          <note xml:id="i-af5d1e167aae3743-0">
            Herr talman och ä rade ledamöter! I går eftermiddag hade 5 837
            svens ­ ka invånare avlidit med covid-19, till stor sorg för de
            sina och till förlust för vårt land.
          </note>
          <note xml:id="i-7ce7e38d57a3e64a-0">
            I spåren av pandemin har människor fått se sina livsverk raserade.
            Många, framför allt äldre, har behövt leva i långvarig isolering.
            Sjukvården och dess modiga medarbetare har prövats hårt och gjort
            ett enastående arbete. Vi alla är djupt tacksamma.
          </note>
          <note xml:id="i-a368a0f73e5b8ce7-0">
            I dag vet vi betydligt mer om detta virus och hur det sprids
            än vi gjorde för bara ett halvår sedan. Kunskapen är större och
            beslutsunderlaget bättre, och det är trösterikt. Ändå fortsätter
            ovissheten att vara stor. Pandemin är långt ifrån över.
          </note>
          <note xml:id="i-b38130cba5daeacf-0">
            Samtidigt kvarstår andra utmaningar. Klimatförändringen, arbetslösheten,
            kriminaliteten och den psykiska ohälsan hör till de problem som
            har stor påverkan på vår framtid och som fortsätter vänta på att
            lösas. Det arbetet får inte stanna av.
          </note>
          <note xml:id="i-c37ced3758f2ad22-0">
            Det fortsätter också vara en angelägen uppgift att värna vår
            demokrati. Under fyra år fram till 2022 pågår riksdagens firande
            av den svenska demokratins första hundra år – ett jubileum som
            får en särskild tyngd av händelseutvecklingen i vår omvärld.
          </note>
          <note xml:id="i-cfcc338ec4e46829-0">
            Herr talman och ä rade ledamöter! Pandemin har försatt Sverige
            och världen i ett läge som ställer krav på oss alla. Vi behöver
            anpassa oss, tänka om och finna nya vägar framåt. Det har Sverige
            alltid gjort, och det görs också i dag. Vi ser det i stort som
            i smått och i hela samhället – i näringslivet, kulturen, sjukvården,
            äldreomsorgen och utbildningsväsendet, i nya tekniska lösningar,
            nya sätt att arbeta, nya former för möten, umgänge och upplevelser.
            Detta gäller även riksdagens viktiga arbete.
          </note>
          <note xml:id="i-d1cf64293953ef96-0">
            Herr talman och ärade ledamöter! Riksmötets öppnande har hållits
            i den här formen sedan 1975, och under dessa år har jag nog aldrig
            sett så många tomma bänkar vid öppnandet som i dag. Från regeringen
            deltar färre statsråd än brukligt. Den diplomatiska kåren representeras
            vad jag förstått endast av en ambassadör. Även min egen familj
            har begränsat sin närvaro.
          </note>
          <note xml:id="i-6eecd5eb32e31188-0">
            Det är en annorlunda ceremoni, men den visar också på Sveriges
            för ­ måga att anpassa sig och att vara i tiden. Formerna är delvis
            nya, men tra ­ ditionen upprätthålls. Vårt samhälle fortsätter
            att fungera. Ni, ärade leda ­ möter, fortsätter att förvalta det
            förtroende som medborgarna gett er att fatta kloka och väl underbyggda
            beslut till gagn för vårt land och alla som lever här. Det är
            ett ansvar som väger särskilt tungt ett år som detta. Jag önskar
            er valda ombud för Sveriges folk kraft, mod och visdom i ert viktiga
            arbete.
          </note>
          <note xml:id="i-6e00febbc447a11f-0">
            Härmed förklarar jag 2020/21 års riksmöte öppnat.
          </note>
          <note xml:id="i-bd0ccef683eb3d14-0">
            (Applåder)
          </note>
          <note xml:id="i-67b5c660928c0fbe-0">
            Anf. 3 TALMANNEN:
          </note>
          <note xml:id="i-4e70e367efb825e7-0">
            Jag hemställer att statsministern avger sin regeringsförklaring.
          </note>
          <note type="speaker" xml:id="i-539222796d466729-0">
            Anf. 4 Statsminister STEFAN LÖFVEN (S):
          </note>
          <u who="stefan_lofven_f2f3d9" next="cont" xml:id="i-b116ac825faa04fb-0">
            <seg xml:id="i-303f7fae315ab542-0">
              Eders Majestäter! Herr talman! Ärade ledamöter av Sveriges riksdag!
              Sverige är ett land att vara stolt över. Vi är världsledande i
              klimatomställningen. Vi har en sagolik natur, levande folkrörelser
              och en enastående föräldraförsäkring. Generationerna före oss
              har tillsammans byggt ett land där var och en förväntas ta sitt
              ansvar för Sverige men där varje person också har alla möjligheter
              att bli sitt bästa jag. Vi har skyddsnät och stöd till den som
              blir arbetslös eller sjuk. Vi har fri utbildning och innovativa
              företag. Det är vårt Sverige, som vi ska vara stolta över. Det
              är vårt land, som vi ska göra ännu bättre. Att göra det är vår
              gemensamma uppgift.
            </seg>
            <seg xml:id="i-96045b937f2d61af-0">
              Herr talman! Coronakrisen prövar vårt land. Jag vill tacka riksdagens
              samtliga partier och ledamöter för ett gott samarbete under en
              svår tid för Sverige. Ni har gett varje svensk invånare skäl att
              vara stolt över vår demokrati.
            </seg>
            <seg xml:id="i-22c836c0f96a5d2d-0">
              Det nya coronaviruset kommer att prägla vårt land under lång
              tid, och samhället är också rustat för eventuella nya utbrott.
              Regeringen har beslutat att delta i EU-gemensamma upphandlingar
              av vaccin. Storskalig testning, fysiskt avstånd och smittspårning
              fortsätter. En kommission utvärderar nu samhällets samlade åtgärder
              för att hantera coronakrisen. Kommissionens första rapport kommer
              före årsskiftet, och uppdraget ska slutredovisas i februari 2022.
            </seg>
            <seg xml:id="i-d12abed25ed86332-0">
              Vi har talat mycket – ovanligt mycket – om ansvar och sammanhåll
              ­ ning under året. Varje person har behövt ta ett stort ansvar
              för att Sverige ska klara av coronakrisen, och varje person kommer
              också att behövas för att bygga vårt land starkare. Det Sverige
              som drabbades av det nya corona ­ viruset var inte perfekt, med
              brister i äldreomsorgen, pågående klimatför ­ ändringar som påverkar
              våra barns framtid och revor i den välfärd som ska garantera människors
              trygghet. Därför ska vi inte återgå till hur Sverige var före
              krisen, utan vi ska bygga någonting ännu bättre.
            </seg>
            <seg xml:id="i-a234a02fb2969455-0">
              Vi har nu möjlighet att skapa jobb och samtidigt åtgärda samhällsproblem.
              Vi ska göra det genom investeringar i sjukvården, äldreomsorgen
              och klimatomställningen.
            </seg>
            <seg xml:id="i-1985e8702ce6c766-0">
              Grunden för regeringens politik är januariavtalet, ett brett
              politiskt arbete som ger stabilitet, värnar ett öppet demokratiskt
              samhälle och som också innebär konkreta lösningar på Sveriges
              samhällsproblem.
            </seg>
            <seg xml:id="i-0ea094b6ecb967cb-0">
              Den sammanhållning som präglar vårt land under krisen behövs
              också framöver. Uppgiften att stärka Sverige är gemensam. Där
              ingår också ar ­ betsmarknadens parter, civilsamhället och enskilda
              människors engagemang.
            </seg>
            <seg xml:id="i-cf06bdd6f12918a6-0">
              Tillsammans hanterar vi det nya coronaviruset. Tillsammans ska
              vi jobba Sverige ur den ekonomiska krisen. Och tillsammans ska
              vi bygga vårt land starkare än tidigare.
            </seg>
            <seg xml:id="i-775143d18948d410-0">
              Herr talman! Det nya coronaviruset har slagit hårt mot människors
              liv och hälsa. Men också samhällsekonomin har drabbats. Många
              företagare och löntagare har ett mycket tufft år.
            </seg>
            <seg xml:id="i-68ab9c6c8b09cf94-0">
              När det nya coronaviruset kom hade Sverige den lägsta statsskulden
              sedan 1977. Den ekonomiska styrkan möjliggjorde åtgärder som korttidspermittering
              och omställningsstöd, vilket har räddat jobb och företag.
            </seg>
            <seg xml:id="i-cb26bc6ff46fb6a1-0">
              Nu går vi vidare. Vi behöver fortsätta att hålla nere smittspridningen.
              Men nu börjar också omställningen från krispolitik till långsiktiga
              investeringar. Det innebär för nästa år en historisk budget med
              förslag på över 100 miljarder kronor.
            </seg>
            <seg xml:id="i-1a92e0b26d66c0a0-0">
              Hela samhället måste vara med för att vi ska kunna jobba Sverige
              ur krisen. Genom investeringar i sjukvården, äldreomsorgen och
              klimatomställningen stärker vi Sverige, samtidigt som människor
              får jobb här och nu. Företagare ska kunna anställa och unga enklare
              få sin första anställning och bostad.
            </seg>
            <seg xml:id="i-7b50333e676bdc2a-0">
              En hög sysselsättning är avgörande för Sveriges välstånd. Men
              arbete är också avgörande för den enskilda människan, för alla
              som går upp när klockan ringer, tar en kopp starkt kaffe till
              frukosten och sedan går till jobbet. Arbete ger försörjning men
              också gemenskap och möjligheten att själv bygga sitt liv och bidra
              till sitt land. För att bättre kunna möta behoven fortsätter reformeringen
              av Arbetsförmedlingen.
            </seg>
            <seg xml:id="i-3daf393b2b90d701-0">
              Människor behöver vara rustade för de jobb som finns. Därför
              fortsätter utbyggnaden av Kunskapslyftet i hela landet, och särskilt
              fokus riktas mot bristyrkesutbildningar.
            </seg>
            <seg xml:id="i-2b184de2f03f3485-0">
              Forskning och innovation krävs för att skapa jobb och stärka
              Sveriges konkurrenskraft. En forsknings- och innovationsproposition
              kommer att presenteras i höst.
            </seg>
            <seg xml:id="i-9f5170e9a0f7868a-0">
              Arbetsrätten ska moderniseras och anpassas till dagens arbetsmarknad,
              samtidigt som balansen mellan parterna ska upprätthållas. Om arbetsmarknadens
              parter når en överenskommelse om hur lagen om anställningsskydd
              ska reformeras kommer regeringen att lägga fram förslag i enlighet
              med den.
            </seg>
            <seg xml:id="i-5735757c0cdd7cc7-0">
              Under coronakrisen har många av dem som har kunnat arbetat från
              hemmet. Distansjobb, onlinefika med kollegorna och digitala möten
              har blivit rutin. Den digitala infrastrukturen fortsätter att
              byggas ut i hela landet.
            </seg>
            <seg xml:id="i-48ec9d275644ed95-0">
              Det ska gå att leva och arbeta i hela landet. Och möjligheten
              att driva företag på landsbygden ska fortsätta att förbättras.
              Investeringar i bostäder och infrastruktur är ett effektivt sätt
              att stimulera ekonomin och samtidigt skapa arbetstillfällen i
              Sverige.
            </seg>
            <seg xml:id="i-8c501219a1f1d4a4-0">
              Vi har en historisk möjlighet att genomföra åtgärder här och
              nu som också stärker Sverige. Den möjligheten tar vi. Tillsammans
              ska vi jobba Sverige ur krisen och bygga samhället mer hållbart.
            </seg>
            <seg xml:id="i-b76506e2d74db031-0">
              Herr talman! Den globala uppvärmningen är vår tids ödesfråga.
              Konsekvenserna av ett varmare klimat – bränder, torka, stigande
              havsnivåer – fortsätter att drabba människor. Världens fattigaste
              bär minst skuld till klimatkrisen, men det är samtidigt de som
              drabbas värst.
            </seg>
            <seg xml:id="i-de04c78eccbd1df5-0">
              Sverige ska bli världens första fossilfria välfärdsland. Vi ska
              fortsätta att vara världsledande i arbetet med att motverka den
              globala uppvärmningen och i genomförandet av Agenda 2030.
            </seg>
            <seg xml:id="i-bb9dd2b7b79ee858-0">
              Att Sverige är världsledande inom klimatomställningen och elektrifieringen
              gynnar våra företag, vår export, våra arbetstagare, vår välfärd,
              vårt land.
            </seg>
            <seg xml:id="i-326d27a2fad0a7f6-0">
              En grön skatteväxling ska genomföras, vilket innebär att skatter
              höjs på miljöförstörande verksamhet och sänks på arbete och företagande.
            </seg>
            <seg xml:id="i-d6fe0cc9e551571d-0">
              Sveriges första klimathandlingsplan genomförs.
            </seg>
            <seg xml:id="i-d9ff911dbc491d21-0">
              Regeringen genomför nu också den största järnvägssatsningen i
              modern tid. Under nästa år avser regeringen att återkomma med
              en infrastrukturproposition till riksdagen med förslag till långsiktig
              utveckling av vår infrastruktur.
            </seg>
            <seg xml:id="i-f9d092cee57a0091-0">
              Den sammanhållning och beslutsamhet som samhället uppvisar under
              coronakrisen behövs också för en rättvis klimatomställning. Tillsammans
              ska vi ställa om vårt samhälle för klimatets skull och för Sveriges
              skull.
            </seg>
            <seg xml:id="i-1edee72c00a4bb10-0">
              Under denna speciella sommar har fler svenskar än tidigare upptäckt
              vårt fantastiska land på nytt. Många har nyttjat vår grundlagsskyddade
              allemansrätt och vandrat i vår vackra fjällvärld eller i våra
              djupa skogar, hört tystnaden, känt den friska luften och märkt
              hur gott en chokladkaka kan smaka efter en lång tur.
            </seg>
            <seg xml:id="i-215aa4e9c2d42f8f-0">
              Hållbar turism är viktigt för Sverige. Regeringen kommer därför
              att förbättra förutsättningarna för besöksnäringens återhämtning.
              Och den som vandrar i naturen lär sig att inte lämna något skräp
              efter sig – en princip som ska gälla annars också. Vi behöver
              ställa om från dagens ohållbara resursanvändning. Regeringen tar
              nu fram den första svenska handlingsplanen för hur en cirkulär
              ekonomi ska förverkligas. Nya regler för engångsplast införs.
            </seg>
            <seg xml:id="i-d7b8b10cd0cd6482-0">
              De svenska kusterna ska vara platser som vi är stolta över. Våra
              hav är fulla med liv. Regeringen fortsätter att arbeta med minskad
              påverkan från övergödning, att få ett hållbart fiske och att ingen
              plast ska hamna i havet. Svensk natur med stor biologisk mångfald,
              välskött skog och naturreservat är någonting som också kommande
              generationer ska kunna njuta av.
            </seg>
            <seg xml:id="i-f46a843b2ed6b17e-0">
              Herr talman! Sveriges välfärd är vår gemensamma välfärd. Vi har
              stora sjukhus och små byskolor. Vi har förskolor och hemtjänst,
              skyddsnät och språngbrädor. Vi har ett välfärdssystem byggt på
              tanken att ingen människa ska lämnas efter men inte heller hållas
              tillbaka.
            </seg>
            <seg xml:id="i-b1ea2b668d99bcb6-0">
              Regeringen började rusta svensk skola, äldreomsorg och sjukvård
              redan före krisen. Sedan 2014 har vi gjort stora investeringar
              i välfärden, som nu har 100 000 fler medarbetare. Vi behöver göra
              mer, och vi kommer att göra mer.
            </seg>
            <seg xml:id="i-9b3c7748c26e5e76-0">
              Under coronakrisen har revor i vårt samhälle blivit tydliga,
              revor som enbart kan åtgärdas genom stora satsningar och ett hårt
              politiskt arbete.
            </seg>
            <seg xml:id="i-ab79d3ad016ab7ec-0">
              De äldre som har varit med och byggt Sverige har rätt till en
              god ålderdom och en bra pension. Nu kan jag berätta att pensionärernas
              ekonomi fortsätter att förstärkas. Under nästa år införs ett särskilt
              pensionstillägg på upp till 600 kronor i månaden för den som har
              slitit ett helt yrkesliv men med låg lön. Det är pengar som kommer
              att göra skillnad. Skillnaden i beskattning mellan pension och
              lön ska tas bort helt.
            </seg>
            <seg xml:id="i-106faf8bc390fb4c-0">
              Regeringen tar samtidigt nästa steg för långsiktigt höjda pensioner
              genom fördjupade diskussioner inom Pensionsgruppen. Regeringens
              uppfattning är att inbetalningarna till pensionssystemet behöver
              öka.
            </seg>
            <seg xml:id="i-097864d8b1e3843a-0">
              Den som jobbar inom äldreomsorgen har ett viktigt och ansvarsfullt
              jobb, och det behöver tydliggöras. Catrin Jansson, undersköterska
              i hemtjänsten, skrev i sin novell De levande så här:
            </seg>
            <seg xml:id="i-2de3c6869297d65d-0">
              ” Värst är kvällarna, så många människor, så lite tid. Det är
              svårt att vara människa. Behoven är så stora, hjälpen så liten.
              Oron kommer på kvällen, tröttheten, tankarna, de återkommande
              larmen, det finns ingen tid för det plötsliga. Men det omöjliga
              blir möjligt. ”
            </seg>
            <seg xml:id="i-8064870eed3aa205-0">
              Det ska vara attraktivt att arbeta inom äldreomsorgen, och de
              som gör det ska få ett tydligt erkännande. För att höja kompetensen
              genomför regeringen ett äldreomsorgslyft. Det innebär att människor
              får möjlighet att utbilda sig till vårdbiträde eller undersköterska
              på betald arbetstid. Äldreomsorgslyftet beräknas leda till mer
              än 10 000 nya tillsvidareanställningar inom äldreomsorgen. Undersköterska
              blir en skyddad yrkestitel.
            </seg>
            <seg xml:id="i-5104a3a18edb7a54-0">
              När telefonen ringer finns det samtal som alla fruktar men som
              många har fått under detta år: att en anhörig har blivit inlagd
              på sjukhus eller att hälsotillståndet dessvärre har försämrats.
              Då stannar livet upp. Vardagsproblem som tidigare verkade stora
              blir plötsligt oviktiga.
            </seg>
            <seg xml:id="i-b9182f382c1c8bad-0">
              Sverige ska ha en jämlik sjukvård i världsklass, och den ska
              finnas där för alla. Coronakrisen har inneburit den största påfrestningen
              på vården i modern tid. Personal i vård och omsorg har visat stor
              skicklighet under mycket tuffa förhållanden. Ni har imponerat
              på ett helt land, och ni har ett helt lands tacksamhet.
            </seg>
            <seg xml:id="i-d518485feb06c942-0">
              För att säkra tillgången på akut sjukvård har många patienters
              besök eller operationer blivit uppskjutna. Sjukvården ska ha resurser
              att hantera de uppdämda vårdbehoven och den covid-19-relaterade
              sjukvården. Beho ­ ven i landet är stora. Förstärkningen av de
              allmänna bidragen till kommu ­ ner och regioner fortsätter.
            </seg>
            <seg xml:id="i-2a8bf382e294dcba-0">
              Primärvården ska reformeras. Regeringen vill göra det lättare
              att få en tid på vårdcentraler i hela landet, stärka vården för
              exempelvis äldre och utöka förutsättningarna för förebyggande
              insatser. En fast läkarkontakt är avgörande.
            </seg>
            <seg xml:id="i-e84e27fdaa97648f-0">
              Hälso- och sjukvårdens krisberedskap stärks. Offentliga såväl
              som privata aktörers ansvar för en säker försörjning av läkemedel
              utreds , liksom införandet av särskilda beredskapsapotek.
            </seg>
            <seg xml:id="i-08e18ad542caea7c-0">
              Grundskolorna har varit öppna i Sverige under våren. Det är väl
              en mening som aldrig tidigare uttalats i en regeringsförklaring.
              Under dessa nya förhållanden har lärare och annan skolpersonal
              utfört ett fantastiskt arbete.
            </seg>
            <seg xml:id="i-71b545fbc84a6936-0">
              Det ska vara ordning och reda i skolans klassrum – och ordning
              och reda i skolans styrning. En nationell plan för studiero och
              trygghet i skolan tas fram. Skolinspektionen ges ökade möjligheter
              att stänga fristående och kommunala skolor som har stora och återkommande
              brister.
            </seg>
            <seg xml:id="i-fe3dd7aa2baf2f62-0">
              Kunskap och bildning är ledstjärnor för nya reviderade kurs-
              och ämnesplaner och därmed ledstjärnor för svensk skola. Elevernas
              kunskapsresultat har förbättrats i flera internationella kunskapsmätningar
              samtidigt som preliminär statistisk från våren visar att andelen
              niondeklassare som är behöriga till gymnasieskolan ökar.
            </seg>
            <seg xml:id="i-efd557b5b8c6ca04-0">
              Regeringens fokus är att kunskaperna ska fortsätta att öka. Skolans
              resurser ska fördelas efter behov, och skolan ska bli mer jämlik.
              En utredning om statligt huvudmannaskap tillsätts. Köerna i barn-
              och ungdomspsykiatrin ska minska och elevhälsan värnas.
            </seg>
            <seg xml:id="i-0bae8198ac5c78b7-0">
              Skickliga förskollärare, lärare och rektorer är grunden för en
              framgångsrik skola. Ett professionsprogram ska utformas som syftar
              till att förskollärare, lärare och rektorer ska växa i sin profession,
              utveckla undervisningen och bidra till forskningen.
            </seg>
            <seg xml:id="i-153ffdb7ec5444eb-0">
              Svensk välfärd ska stärkas – i år och under kommande år.
            </seg>
            <seg xml:id="i-5b57f36eb3633654-0">
              Herr talman! Sveriges utrikespolitik har som mål att skapa trygghet
              i vårt land och i vår omvärld. Vår tids stora utmaningar hanteras
              bäst genom multilateralt samarbete i FN, i EU och i vårt närområde.
              Gemensam säkerhet bygger vi tillsammans. EU är vår viktigaste
              utrikes- och säkerhetspolitiska arena. Inget annat samarbete är
              så avgörande för svensk säkerhet och fred.
            </seg>
            <seg xml:id="i-daf5cd3e9f4ae5a7-0">
              EU är också centralt för svensk ekonomi och välfärd och för vårt
              klimatarbete. Krisberedskapen ska stärkas, och den inre marknaden
              ska utvecklas för stärkt konkurrenskraft i den globala ekonomin.
              Sverige ska fullt ut delta i och forma EU-samarbetet på ett sätt
              som värnar både svens ­ ka och europeiska intressen.
            </seg>
            <seg xml:id="i-c64461e4fae7ab09-0">
              EU-samarbetet bygger på våra gemensamma värderingar. Sverige
              ska fortsätta att driva på för att alla länder ska respektera
              principer som oberoende domstolar och fria medier. Länder som
              inte respekterar rättsstatens principer ska inte kunna få EU-bidrag
              på samma sätt som tidigare.
            </seg>
            <seg xml:id="i-a913063246e38cb0-0">
              Sveriges säkerhetspolitiska linje ligger fast. Den militära alliansfrihe
              ­ ten tjänar vårt land väl och bidrar till stabilitet och säkerhet
              i norra Europa. Sverige kommer inte att förhålla sig passivt om
              en katastrof eller ett angrepp drabbar ett annat land i Norden
              eller i EU. Vi förväntar oss att dessa länder agerar på samma
              sätt om Sverige drabbas.
            </seg>
            <seg xml:id="i-d691533db26723a9-0">
              Sverige står upp för Ukrainas suveränitet och territoriella integritet.
              Vi fördömer Rysslands aggression mot Ukraina och den illegala
              annektering ­ en av Krim. Vi står bakom EU:s sanktioner mot Ryssland.
              Samtidigt ska vi ha kontakter och söka dialog med Ryssland och
              det ryska samhället.
            </seg>
            <seg xml:id="i-99f45aa99c95f9ef-0">
              Vi stöder det belarusiska folkets strävan efter demokrati. Utvecklingen
              i Belarus påverkar säkerheten i Sveriges närområde.
            </seg>
            <seg xml:id="i-dbc5ff9ec39e5092-0">
              Det säkerhetspolitiska läget i Sveriges närområde och i Europa
              har över tid försämrats. Regeringen bedömer att totalförsvarets
              förmåga därför behöver fortsätta att förstärkas och öka betydligt.
              Betydande tillskott tillförs det militära försvaret. Sveriges
              bilaterala och multilaterala försvars- och säkerhetspolitiska
              samarbeten bör fortsätta och fördjupas.
            </seg>
            <seg xml:id="i-9cf1f09ec286039d-0">
              Det civila försvaret förstärks kraftigt efter många år av nedmontering.
              Arbetet med att inrätta en myndighet för psykologiskt försvar
              fortsätter. Ett nationellt cybersäkerhetscenter inrättas under
              året. En bankskatt ska införas för att finansiera satsningar på
              försvaret.
            </seg>
            <seg xml:id="i-e9fcc94fcf71f0f9-0">
              Europa måste ta ett större ansvar för sin egen säkerhet. Den
              europeiska säkerhetsordningen måste fortsätta att värnas, inklusive
              varje lands rätt att välja sin egen säkerhetspolitiska väg. År
              2021 är Sverige ordförande i Organisationen för säkerhet och samarbete
              i Europa, OSSE. Det är en ansvarsfull uppgift i en orolig tid.
            </seg>
            <seg xml:id="i-642917320ba30afc-0">
              Vi välkomnar riksdagens enighet kring skrivelsen om Sveriges
              Kinapolitik. Sverige och EU ska bedriva en aktiv politik i relation
              till Kina med utgångspunkt i våra värderingar och intressen. Vi
              står bakom principen ”ett land, två system” för att bevara Hongkongs
              självstyrande ställning.
            </seg>
            <seg xml:id="i-f6f9a23e1ca508aa-0">
              Den transatlantiska relationen är central för Sveriges och Europas
              säkerhet och välstånd.
            </seg>
            <seg xml:id="i-1655586c3c470ac1-0">
              Det nordiska samarbetet är unikt. Våra länder ska dra lärdomar
              av hanteringen av coronakrisen och stå enade i framtiden.
            </seg>
            <seg xml:id="i-7e9a47e314ac10a3-0">
              Sverige ska fortsätta att vara den ledande kraften i världen
              för en femi ­ nistisk utrikespolitik. Coronakrisen har satt behovet
              av jämlikhet, hälsa och sjukvård världen över i blixtbelysning.
              Utvecklingssamarbetets demokratifokus fortsätter. Sverige kommer
              att vara drivande internationellt för ett effektivt och ansvarsfullt
              bistånd.
            </seg>
            <seg xml:id="i-492d2713e9ef4925-0">
              Multilateralt samarbete är ledordet när FN i år fyller 75 år.
              Sverige ska fortsätta att göra sin del för fred, frihet och samarbete.
            </seg>
          </u>
          <note xml:id="i-fbf8f059e6fd84fd-0">
            Herr talman! Den 15 juni började 61 nya polisassistenter sin
            tjänstgöring i polisområde Helsingfors s yd. I polisområde n ordvästra
            Skåne var de 22 nya, och i polisområde Västerbotten var de 11
            nya.
          </note>
          <u who="stefan_lofven_f2f3d9" prev="cont" xml:id="i-6cd6dc1bda8b2803-0">
            <seg xml:id="i-a0d9d747c02616e7-0">
              Sverige har nu nästan 21 000 poliser, det högsta antalet någonsin.
              Vi är också nästan halvvägs till målet om 10 000 fler polisanställda
              till 2024, och förstärkningen av polisen fortsätter.
            </seg>
            <seg xml:id="i-6720c12239c134a0-0">
              När gängen sprider skräck och våld är det ofta hårt arbetande
              människor som bor i utsatta områden som drabbas. Samhällets uppgift
              är att trycka tillbaka den organiserade brottsligheten. Våra lagar
              gäller i varje stad, i varje kvarter och på varje torg. Inga kriminella
              personer, ligor, gäng eller familjer ska tro att de är starkare
              än samhället.
            </seg>
            <seg xml:id="i-67489181e5a6bf9e-0">
              Straffen för gängrelaterad brottslighet ska skärpas, och myndigheter
              får nya verktyg för att samarbeta mot gängen. Åtgärder för att
              bryta tystnadskulturen och stärka rättsprocessen genomförs. Straffen
              ska skärpas för bland annat rekrytering av unga till kriminalitet
              och brott med kopplingar till kriminella uppgörelser.
            </seg>
            <seg xml:id="i-49b0760d80aa5684-0">
              Regeringen föreslår att straffrabatten för unga myndiga ska avskaffas
              vid allvarlig brottslighet. Utbyggnaden av Statens institutionsstyrelses
              anläggningar och Kriminalvårdens anstalter och häkten fortsätter.
            </seg>
            <seg xml:id="i-c09456bf05192f96-0">
              Det är fullt möjligt att trycka tillbaka den grova brottsligheten.
              Alla straffskärpningar, ytterligare poliser och ökade resurser
              till rättsvårdande myndigheter har betydelse. Men för att lyckas
              är det avgörande att rekryteringen till brottslighet stoppas.
              Ingen tonåring ska se kriminalitet som sin framtid. För att klara
              det krävs ett helt samhälle som hjälps åt.
            </seg>
            <seg xml:id="i-4c252cdd03bd940d-0">
              I boken Osebol intervjuas Lars Jörlén av författaren Marit Kapla.
              Lars beskriver hur han och kollegorna på skolan åkte och hämtade
              elever vars föräldrar inte hade fått i väg dem på morgonen:
            </seg>
            <seg xml:id="i-d93fb57a430f796f-0">
              ” Det var inte vår skyldighet, men folk ställde upp. Vi hade
              den inställningen – försökte i alla fall ha den – att alla barn
              är allas barn. Även om man har föräldrar är det samhällets barn.
              ”
            </seg>
            <seg xml:id="i-2d5202975647b7cb-0">
              Socialsekreterare, lärare, fotbollstränare, skolpersonal och
              grannar – alla kan göra sin del för att stötta och styra upp en
              tonåring som håller på att hamna snett.
            </seg>
            <seg xml:id="i-1c344eae0dfebf18-0">
              Kommunerna ska få ett i lag fastställt ansvar för att förebygga
              brott. Regeringen prioriterar det förebyggande arbetet. Hela samhället
              behöver dra åt samma håll. Vi ska trycka tillbaka de kriminella
              gängen. Vi ska se till att dagens unga inte blir morgondagens
              brottslingar. Vi behöver ett helt, starkt samhälle för att klara
              av det.
            </seg>
            <seg xml:id="i-270aa0e9f71f8a9c-0">
              Herr talman! Sverige ska fortsätta att värna jämställdhet, jämlikhet
              och demokrati – här hemma och i världen.
            </seg>
            <seg xml:id="i-3b664e37d5f53857-0">
              Trots att rasismen och nazismen borde ha lagts på historiens
              skräphög för länge, länge sedan frodas de i dag. Under året har
              exempelvis afro ­ svenskar höjt sina röster mot den rasism som
              de drabbas av. Rasism i alla dess former och uttryck ska motas
              tillbaka av hela samhället.
            </seg>
            <seg xml:id="i-9a9e2b8f6859c5bb-0">
              Malmö internationella forum för hågkomst av Förintelsen och bekämpande
              av antisemitism har skjutits upp till följd av coronakrisen men
              äger rum hösten 2021.
            </seg>
            <seg xml:id="i-4d17821de49335e0-0">
              Den svenska migrationspolitiken ska vara rättssäker, effektiv
              och human. Asylrätten ska värnas. Sverige har tagit ett stort
              ansvar för att ge en fristad åt människor som lämnat sitt land
              för att söka skydd. Fler länder i EU måste ta sitt ansvar. Den
              migrationspolitiska kommittén lämnar snart sitt betänkande. Arbetet
              fortsätter då med ett långsiktigt hållbart regelverk för framtidens
              migrationspolitik.
            </seg>
            <seg xml:id="i-bcba48b7957e0b21-0">
              Den människa som kommer till Sverige men inte har rätt att stanna
              ska återvända. Men varje person som flyr till Sverige och har
              rätt att stanna ska få all hjälp att bli en del av samhället.
            </seg>
            <seg xml:id="i-9d142e51679cb1b0-0">
              Varje människa i Sverige ska vara delaktig i samhället och känna
              till sina rättigheter. Regeringen avser därför att inrätta ett
              oberoende, natio ­ nellt institut för mänskliga rättigheter under
              2021. Detta ska föregås av en bred parlamentarisk förankring.
            </seg>
            <seg xml:id="i-3c5bbdee7f225969-0">
              Sverige ska fortsätta att stärka den fria opinionsbildningen,
              skydda yttrandefriheten och stödja fria medier i hela landet.
              Samhällsinformationen till asylsökande utökas och blir en obligatorisk
              del av asylprocessen.
            </seg>
            <seg xml:id="i-8b667e58d9e25025-0">
              Inget barn ska behöva oroa sig för våld eller för att tvingas
              bli bortgift. Därför tar vi nu fram en nationell strategi för
              att motverka alla former av våld mot barn, däribland hedersrelaterat
              förtryck. Dessutom införs ett särskilt hedersbrott.
            </seg>
            <seg xml:id="i-6ad866fad2af2855-0">
              Alla i Sverige ska ha samma möjlighet att bli sitt bästa jag.
              För att det ska bli verklighet behöver den ekonomiska jämlikheten
              öka. Inget barns framtid ska heller avgöras av föräldrarnas inkomst
              – eller brist på inkomst. Jämlikhetskommissionen har lämnat viktiga
              förslag för att öka den ekonomiska jämlikheten.
            </seg>
            <seg xml:id="i-90450887e7571470-0">
              Reformerna för hbtq-personers rättigheter fortsätter. En könsneutral
              föräldraskapslagstiftning utreds.
            </seg>
            <seg xml:id="i-521b6cfa4b418d16-0">
              Sverige ska vara en kulturnation att räkna med. Kulturen förenar
              oss, vidgar perspektiv och inspirerar till nya tankar. Under coronakrisen
              har kulturen drabbats hårt. Det har påverkat alla kulturskapares
              ekonomi men också oss som land. Vardagen tappar färg när biografer,
              konserthus och teatrar är stängda.
            </seg>
            <seg xml:id="i-7bf8a4bc673b615c-0">
              Om människor ska kunna drabbas av en storslagen dikt, njuta av
              en konsert eller få en ny favoritlåt måste det finnas människor
              som skapar allt detta. Kulturskapares ekonomiska trygghet ska
              värnas. En konstnärspolitisk skrivelse läggs fram. Kultur riktad
              till barn och unga ska stärkas.
            </seg>
            <seg xml:id="i-ae75ad1fc7c6b3f8-0">
              Idrott skapar gemenskap och hälsa. Svensk idrottsrörelse ska
              få förutsättningar att klara den pågående krisen och nå alla barn
              och unga som vill idrotta.
            </seg>
            <seg xml:id="i-365be94a61aed5ae-0">
              Sverige ska fortsätta vara ett land där jämställdhet, jämlikhet
              och demokrati är självklart i samhällets alla delar.
            </seg>
            <seg xml:id="i-dc8615f4cdb20261-0">
              Herr talman! Det nya coronaviruset prövar som sagt Sverige. Men
              vi, vårt land, kommer att klara också denna prövning. Vi går igenom
              krisen tillsammans, som ett land där alla tar ansvar. De styrkor
              som krisen tydliggjort ska vi bära med oss när vi bygger vårt
              land ännu starkare än förut. Det är ansvar, sammanhållning och
              hur tydligt det har blivit att vi är beroende av varandra.
            </seg>
            <seg xml:id="i-c09b39725bbd3f4c-0">
              Vi har ett nytt politiskt läge. Den regering jag leder ska göra
              vad som krävs för att åtgärda revorna i vårt samhälle. Men för
              att lyckas måste vi möta framtiden på samma sätt som vi har mött
              krisen: som ett land, där vi fortsätter att ta ansvar för varandra,
              för Sverige, för vårt samhälle, där vi fortsätter att möta svåra
              stunder och goda tider tillsammans.
            </seg>
            <seg xml:id="i-4584394d3d19ac97-0">
              (Applåder)
            </seg>
          </u>
          <note xml:id="i-7c128222dd6e6f0e-0">
            § 2 Ceremonin avslutades kl. 14 . 52 .
          </note>
        </div>
      </body>
    </text>
  </TEI>
</teiCorpus>
