<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2017</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2017</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--7</head>
          <docDate when="2017">2017</docDate>
        </div>
      </front>
      <body>
        <div>
          <note xml:id="i-9964991583814d09-0">
            § 1 Debatt med anledning av budgetpropositionens avlämnande
          </note>
          <note xml:id="i-0b4def7d7c8ce412-0">
            Finansministern överlämnade regeringens proposition 2017/18:1
            med förslag till statens budget för 2018, finansplan och skattefrågor.
          </note>
          <note type="speaker" xml:id="i-4c3c0e8abdee3e6c-0">
            Anf. 1 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-48bc1ae7fa23bcf6-0">
            <seg xml:id="i-0e0982aa2ed32269-0">
              Herr talman! I dag presenterar regeringen sin fjärde höstbudget
              och lägger samtidigt grunden för nästa mandatperiods reformarbete.
            </seg>
            <seg xml:id="i-7470bb6181cd057b-0">
              Den borgerliga underskottsekonomin är i dag ett minne blott.
              Det är nu ordning och reda i statsfinanserna. Överskotten växer,
              och statsskulden är den lägsta sedan 1977.
            </seg>
            <seg xml:id="i-47641807e37a7c50-0">
              Regeringen har bedrivit den stramaste finanspolitiken sedan 90-talskrisen.
              Vi har gjort hårda prioriteringar och nödvändiga omläggningar.
              Ineffektiva skatterabatter som inte skapar några jobb har avskaffats.
              En ohållbar migrationspolitik har lagts om. Investeringar i samhällsbygget
              har konsekvent gått före stora, ofinansierade skattesänkningar.
            </seg>
            <seg xml:id="i-d0482538fc4970ce-0">
              Politiken ger resultat. I dag går 200 000 fler till jobbet än
              när reger ­ ingen tillträdde, och ungdomsarbetslösheten är den
              lägsta på 14 år. Detta gör att vi befinner oss i ett helt nytt
              läge – Sverige är nu i en ekonomisk styrkeposition.
            </seg>
            <seg xml:id="i-14b165a809574f21-0">
              Nu ska denna styrka användas både ansvarsfullt och rättvist.
              Statsskulden ska fortsätta att minska, samtidigt som Sveriges
              ekonomiska framgångar ska komma alla till del. Alla vet ju att
              det behövs. Det finns många utmaningar och problem som vi behöver
              lösa. Det är för många barn som inte lär sig tillräckligt i skolan.
              Det är för många som får vänta för länge i sjukvården. Det är
              för många brott som inte klaras upp. Det är för många som kämpar
              med att hitta ett jobb, varav många har kommit till Sverige från
              andra länder. Klyftorna är för stora.
            </seg>
            <seg xml:id="i-e3cf22e285f5341e-0">
              Här står Sverige inför ett politiskt vägval. Ska Sverige fortsätta
              att vara ett land som håller ihop? Ska Sverige vara tryggt också
              i en ny tid? Ska vi investera tillsammans i kunskap och framtidstro
              och vara med och konkur ­ rera om morgondagens jobb, eller ska
              vi sänka skatterna, privatisera och skära ned? För mig är valet
              självklart – vi ska utveckla den svenska mo ­ dellen.
            </seg>
            <seg xml:id="i-7f95b14b7bec3e61-0">
              Herr talman! Alla som kan jobba ska jobba. Därför vägleder målet
              om EU:s lägsta arbetslöshet regeringens politik. Att försörja
              sig själv på ett eget arbete ger människor makt och frihet att
              själva forma sina liv.
            </seg>
            <seg xml:id="i-834e083391f54625-0">
              Sverige har nu sin högsta sysselsättning sedan 1992, och nästa
              år kommer vi att ha det lägsta beroendet av våra gemensamma försäkringssystem
              sedan 1981.
            </seg>
            <seg xml:id="i-8dba7492676ef811-0">
              På den vägen ska vi fortsätta, med förändrade skatteregler för
              personal ­ optioner och förbättrade möjligheter för små, innovativa
              företag att rekry ­ tera och behålla nyckelpersoner. Fler kommer
              att våga ta steget att starta eget när det sociala skyddsnätet
              stärks för företagare, och fler kommer att kunna göra sin första
              anställning när växa-stödet utvidgas.
            </seg>
            <seg xml:id="i-e0ecf0125f45f121-0">
              Om jobben ska bli fler måste det gå att bo där det finns en jobb-
              eller studieplats. Därför finns regeringens investeringsstöd,
              som för i år beräknas bidra till att byggandet av 10 000 lägenheter
              med rimliga hyror påbörjas.
            </seg>
            <seg xml:id="i-5179aa14393c37ce-0">
              Då måste vi också investera i infrastruktur och kommunikationer,
              men framför allt måste det finnas utbildad arbetskraft. Svenska
              företag skriker i dag efter rätt kompetens.
            </seg>
            <seg xml:id="i-c47842e8dd2e2db9-0">
              På den svenska arbetsmarknaden finns i dag två stora problem,
              som tillsammans kan bli en lösning. Det första är att arbetsgivare
              har svårt att hitta rätt kompetens att anställa. Det andra gäller
              att vi måste korta vägen till jobb för nyanlända och sluta den
              jobbklyfta som finns mellan inrikes och utrikes födda.
            </seg>
            <seg xml:id="i-c344666ee8c7d529-0">
              Därför byggs Kunskapslyftet ut till att omfatta över 90 000 utbildningsmöjligheter.
              Samtidigt stärker vi kvaliteten i yrkesutbildningen, och vi stärker
              också utbildningsinsatserna för nyanlända.
            </seg>
            <seg xml:id="i-2bbb1be1501ce44c-0">
              Herr talman! Det finns fortfarande kvinnor i Sverige som väntar
              på att göra den resa som många andra kvinnor gjorde på 50-, 60-
              och 70-talen – den resa som går mot en egen försörjning och mot
              den frihet och de möjligheter som det innebär att själv fatta
              beslut om hur man vill leva sitt liv.
            </seg>
            <seg xml:id="i-963defa52932ddb8-0">
              I Sverige ska ingen behöva fastna i obetalt hemarbete. Vi har
              avskaffat högerns vårdnadsbidrag, eftersom det stängde ute kvinnor
              från arbetsmarknaden. Vi har ändrat föräldraförsäkringen för att
              nyanlända kvinnor snabbare ska komma i arbete. Vi inför nu även
              utbildningsplikt så att alla kan ta plats i klassrummen.
            </seg>
            <seg xml:id="i-5c863630ae28e84a-0">
              Det ska vara enkelt för arbetsgivare att anställa någon som står
              långt ifrån arbetsmarknaden. Ett enhetligt anställningsstöd införs
              – så kallade introduktionsjobb. Vi inför också en stimulans på
              en halv miljard kronor till kommuner som anställer extratjänster.
            </seg>
            <seg xml:id="i-d63799f13a7e7f5a-0">
              Vi har höga ambitioner med Sverige. Nyanlända behövs på arbetsmarknaden,
              och samma höga krav på att utbilda sig och göra sig anställbar
              ska ställas på alla som bor i vårt land.
            </seg>
            <seg xml:id="i-a2cd3e89ccc065e3-0">
              Därutöver behöver omställningsförmågan på svensk arbetsmarknad
              vara hög. Därför stärks socialförsäkringarna, och nästan 3 miljoner
              löntagare får en skattesänkning när skattereduktion för fackföreningsavgift
              införs. Vårt gemensamma samhällsbygge ska vara tryggt och rättvist.
            </seg>
            <seg xml:id="i-326ebb43a18a38d7-0">
              Herr talman! Skolan ska rusta alla för arbetsmarknaden, för samhällslivet
              och för vidare utbildning. Om framtiden vet vi inte särskilt mycket,
              men en sak kan vi vara helt säkra på: Morgondagens jobb kommer
              att kräva bättre kunskaper än vad som är fallet i dag. Därför
              är jag stolt över att 20 000 fler har anställts i skolan och att
              svenska kunskapsresultat nu stiger i internationella jämförelser.
            </seg>
            <seg xml:id="i-056e3d41d6444ce9-0">
              Dock är det så att kunskaperna inte fördelas jämnt. De fördelas
              inte jämnt mellan elever, och de fördelas inte jämnt mellan skolor.
              Därför kommer vi att prioritera resurser till de skolor som behöver
              dessa resurser mest. Vi förlänger därför skolplikten genom att
              förskoleklass görs obligatorisk. Vi avser också att göra yrkesprogrammen
              mer attraktiva genom att införa högskolebehörighet.
            </seg>
            <seg xml:id="i-840604d7feb499b9-0">
              Men det är inte bara kvaliteten i skolan och utbildningen som
              behöver stärkas. Ekonomiska förutsättningar ska inte vara ett
              hinder för att starta en högre utbildning, och därför höjer vi
              s tudiemedlets bidragsdel med 300 kronor i månaden.
            </seg>
            <seg xml:id="i-90a15f4fe16f9113-0">
              Dessutom får 1,3 miljoner familjer höjt barnbidrag och studiebidrag.
              Detta förbättrar vardagsekonomin för dem med minst marginaler.
              Att alla har råd med barnens fritid, lek, kläder och skor ökar
              jämlikheten. Det stärker den generella välfärden och därmed den
              svenska modellen.
            </seg>
            <seg xml:id="i-b18c02ade5b12989-0">
              Herr talman! Ska Sverige vara ett ledande välfärdsland också
              i nästa årtionde och i årtionden därefter? Mitt svar är ja, och
              min uppgift som finansminister är att garantera de ekonomiska
              förutsättningarna för detta.
            </seg>
            <seg xml:id="i-888060f00f7e08c9-0">
              Då måste det vara ordning och reda i ekonomin – det får inte
              vara några stora underskott. Då måste också alla som kan jobba
              göra detta.
            </seg>
            <seg xml:id="i-d3a9e0b5c2099534-0">
              Det som händer nu är att Sverige växer. Vi lever allt längre,
              samtidigt som vi föder allt fler barn. Detta är en styrka för
              samhället. Det är någonting bra, men det ställer också krav på
              att välfärden växer i takt med befolkningen.
            </seg>
            <seg xml:id="i-a10deb1b07645727-0">
              Därför har regeringen sedan 2014 avsatt 35 miljarder kronor mer
              till vård, skola och omsorg. Med den budget som jag presenterar
              i dag uppgår tillskotten till välfärdsverksamheterna till hela
              50 miljarder kronor till år 2020. Detta förutsätter att väljarna
              hjälper till med prioriteringarna, så att de resurstillskott som
              vi planerar efter 2018 inte omvandlas till orättvisa skattesänkningar.
              Det är detta som väljarna kommer att ta ställning till i nästa
              års val.
            </seg>
            <seg xml:id="i-a9202e4af3a86feb-0">
              Mitt val är tydligt: Vårdköerna ska kortas, samordningen i vården
              ska förbättras, bemanningen ska öka och förlossningsvården ska
              stärkas. I den här budgeten investerar vi närmare 5,5 miljarder
              i sjukvården. Det är den största satsning på sjukvården som har
              gjorts i modern tid.
            </seg>
            <seg xml:id="i-a201bd0832ea2b49-0">
              (Applåder)
            </seg>
            <seg xml:id="i-133837eb42970520-0">
              Satsningen på ökad bemanning i äldreomsorgen fortsätter under
              2018. Regeringens permanenta förstärkning till kommuner, landsting
              och regio ­ ner på 10 miljarder ökas till 15 miljarder år 2019
              och sedan till 20 miljarder per år från och med år 2020. Omsorgen
              om våra barn och våra äldre ska tryggas.
            </seg>
            <seg xml:id="i-4f6d3e21d1b373b4-0">
              Vi ska också säkerställa att människor får den välfärd som de
              betalar skatt för. Vinstjakten driver upp kostnaderna, leder till
              omotiverade medicinska ingrepp, pekar ut patienter och elever
              som olönsamma och pressar ned personaltäthet och löner. Det ser
              människor. Därför finns det en bred majoritet hos svenska folket
              för att skattepengar ska gå till vård, skola och omsorg, inte
              till stora vinstuttag. Regeringen kommer att lägga fram förslag
              om vinstbegränsning under riksdagsåret.
            </seg>
            <seg xml:id="i-2ac88f56cc0e4f96-0">
              Herr talman! Sverige ska vara ett säkert land. Regeringen är
              överens med Moderaterna och Centerpartiet om en fortsatt förmågehöjning
              i krigsförband och totalförsvar om totalt 2,7 miljarder kronor
              per år. Under mandatperioden har regeringen gjort tillskott till
              det militära försvaret med 25 procent fram till 2020. Det innebär
              att vi anpassar försvarets förmåga efter det försämrade säkerhetspolitiska
              läget.
            </seg>
            <seg xml:id="i-033480eeeff5d745-0">
              Ska Sverige fortsätta att vara ett öppet land krävs ordning och
              reda vid landets gränser. Den illegala handeln med sprit, narkotika
              och vapen göder grov organiserad brottslighet och måste bekämpas.
              Därför får Tullverket sitt största tillskott på mer än ett decennium.
            </seg>
            <seg xml:id="i-8faa52ec672c8ae4-0">
              Kampen mot terrorismen ska bedrivas, och den demokratiska rättsstat
              ­ en ska försvaras med full kraft. Den organiserade brottsligheten
              och vålds ­ brotten ska tryckas tillbaka och beivras, för medborgarnas
              förtroende för rättsstaten skadas när polisens utredningar inte
              hinns med. Därför tillförs polisen 2 miljarder 2018 och ännu mer
              åren därpå, dubbelt så mycket som polisen har begärt i sina budgetunderlag.
              Vi ska vara trygga i Sverige.
            </seg>
            <seg xml:id="i-1bd29b80469c289e-0">
              Herr talman! Polisen ska bekämpa brottslighet, men vi ska också
              hind ­ ra att den växer fram. Hopplöshet och utanförskap måste
              ersättas av samhörighet och tillit mellan människor. En förutsättning
              för detta är att vi kan se oss själva i andra, att vi tar vår
              personliga del av ansvaret men också kan lita på att andra gör
              det. Och ska vi känna igen oss i andra måste Sverige vara ett
              land som håller ihop, ett land där klyftorna minskar. Det kräver
              full sysselsättning, en gemensamt finansierad välfärd och en bra
              skola för alla. Det kräver ordning och reda i ekonomin, det kräver
              lag och ordning i landet och det kräver en konkret politik med
              sikte på både jämlikhet och jämställdhet.
            </seg>
            <seg xml:id="i-d7142f89099e4809-0">
              Svensk ekonomi är nu i ett nytt läge. Sveriges framgångar ska
              nu kom ­ ma alla till del i hela landet. Vi ska bekämpa de växande
              klyftorna. Att framgångarna ska komma alla till del gäller särskilt
              dem som har varit med och byggt upp det här fantastiska landet
              – de som har lagt grunden för den välfärd och byggt upp det Sverige
              som vi alla är så stolta över. Den orättvisa skatteklyftan mellan
              löntagare och pensionärer, som infördes av den förra regeringen,
              är oanständig och ska avskaffas.
            </seg>
            <seg xml:id="i-a201bd0832ea2b49-1">
              (Applåder)
            </seg>
            <seg xml:id="i-280bb31529f81d14-0">
              Regeringen sänker skatten för 1,5 miljoner pensionärer redan
              2018. Tre av fyra pensionärer får sänkt skatt. År 2020 tar vi
              bort klyftan helt. Äldre ska hedras, inte straffbeskattas.
            </seg>
            <seg xml:id="i-a00e556f9be34515-0">
              De reformer som regeringen tillsammans med Vänsterpartiet föreslår
              i den här budgetpropositionen lägger grunden för vårt framtida
              välstånd och utvecklar den svenska modellen.
            </seg>
            <seg xml:id="i-a201bd0832ea2b49-2">
              (Applåder)
            </seg>
          </u>
          <note type="speaker" xml:id="i-25bbc5d3a3bcffba-0">
            Anf. 2 ULF KRISTERSSON (M) replik:
          </note>
          <u who="ulf_kristersson_6b335b" xml:id="i-8108776202f72115-0">
            <seg xml:id="i-a45e10f90a7850b1-0">
              Herr talman! Jag var lite osäker på vilken Andersson, Magdalena
              Andersson eller Ulla Andersson, som rent fysiskt skulle stå här
              och presentera budgeten i dag.
            </seg>
            <seg xml:id="i-05dfc7acb850cebf-0">
              De senaste veckorna har Vänsterpartiet presenterat utgift efter
              utgift och de senaste åren skattehöjning efter skattehöjning,
              och det verkar mer vara Vänsterpartiets syn på allmänekonomisk
              politik som nu styr reger ­ ing ­ en. Staten ska göra mer av precis
              allting utom sina riktiga kärnuppgifter.
            </seg>
            <seg xml:id="i-63516f8bc1143e08-0">
              Regeringen tycker sig ha 40 miljarder att spendera i en högkonjunktur.
              12 av dessa miljarder har uttryckligen beställts och kommunicerats
              av Vänsterpartiet. Det är också Vänsterpartiet som styr regeringens
              syn på val ­ frihet och välfärd, det vill säga att Reepalus stopp
              för privata välfärds ­ företag ska läggas fram mot bättre vetande
              genom Vänsterpartiets krav. Regeringens mer liberala ministrar
              kan trösta sig med att vi har lovat att vi kommer att avslå förslaget.
              Det kommer inte att genomföras. Vänster ­ par ­ tiet har nu också
              sitt finger med i det slarviga skatteutspel som slutade med att
              Nordea valde att lämna Sverige.
            </seg>
            <seg xml:id="i-95c9c2f45ee1282e-0">
              Mot all denna vänsterpolitik står OECD:s lite mer lågmälda krav
              förra veckan på långsiktiga reformer för jobb och för företagande.
              OECD påpekar på sitt sätt att Sverige är det rika land där det
              lönar sig allra sämst att skaffa sig en hög utbildning och att
              det är dåligt för svensk tillväxt.
            </seg>
            <seg xml:id="i-c17e67b4545e9ef5-0">
              Min fråga är mycket enkel: Hur gick det till när ni bestämde
              er för att kapitulera inför Vänsterpartiets syn på ekonomisk politik?
            </seg>
          </u>
          <note type="speaker" xml:id="i-4121f19e631be28f-0">
            Anf. 3 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-1">
            <seg xml:id="i-e0d5b456a0a02123-0">
              Herr talman! När vi socialdemokrater har varit i regeringsställning
              har vi alltid drivit en ansvarsfull ekonomisk politik. Vi har
              tre gånger av tre städat upp efter borgerliga regeringar som har
              lämnat stora budgetunderskott efter sig, så också den här gången.
            </seg>
            <seg xml:id="i-6ceae5dab86a6fe9-0">
              Det vi har gjort är att vända det underskott som Ulf Kristersson
              lämnade efter sig på 60 miljarder till ett överskott på 80 miljarder
              nästa år. Överskottet använder vi helt i enlighet med riksdagens
              regler och våra finanspolitiska mål. Vi använder 40 miljarder,
              drygt 1 procent av bnp, till att betala av på statsskulden. Det
              gör att vi får den lägsta statsskulden sedan 1977, och lika mycket,
              40 miljarder, använder vi för att stärka den svenska modellen.
            </seg>
            <seg xml:id="i-7a1d7b7924da2258-0">
              Det är viktiga strukturreformer för att stärka den svenska modellen,
              för vi har ju utmaningar att ta tag i. Föräldrar oroar sig för
              att barnen inte lär sig tillräckligt i skolan, gravida kvinnor
              oroar sig för sin förlossning och vi ser att polisen lägger våldtäktsanmälningar
              på hög för att de inte hinner utreda dem.
            </seg>
            <seg xml:id="i-b3c8e08a474c8eed-0">
              Självklart ska vi betala av på statsskulden. Men en ansvarsfull
              regering ser också till att ta itu med de utmaningar som vi ser,
              och det är det som vi gör med den här budgeten.
            </seg>
            <seg xml:id="i-a201bd0832ea2b49-3">
              (Applåder)
            </seg>
          </u>
          <note type="speaker" xml:id="i-c7db651d75bc0784-0">
            Anf. 4 ULF KRISTERSSON (M) replik:
          </note>
          <u who="ulf_kristersson_6b335b" xml:id="i-8108776202f72115-1">
            <seg xml:id="i-c14f6d78e80f2303-0">
              Herr talman! Regeringen sänker en enda skatt. Vi välkomnar detta
              undantag från huvudregeln. Ni sänker skatten för landets pensionärer.
              Det kommer vi också att göra.
            </seg>
            <seg xml:id="i-8eedb2a52b30ecc9-0">
              Det är också bra att ni uttryckligen säger att ni gör det därför
              att vi har skapat klyftan i beskattning genom att först sänka
              skatten för dem som arbetar.
            </seg>
            <seg xml:id="i-c44dc9daf22cfd9f-0">
              Kan du med handen på hjärtat säga, finansministern, att ni skulle
              ha sänkt skatten för landets pensionärer om vi inte först hade
              sänkt skatten för dem som arbetar? Det är min första fråga.
            </seg>
            <seg xml:id="i-7d1601f0feccd290-0">
              Jag har en andra fråga. Ekonom efter ekonom underkänner nu reger
              ­ ingens spenderbyxa i den här budg eten. Överhettning är ett
              citat; riskabel, obalanserad, tunn på strukturella reformer är
              andra. Dessutom gör Finansdepartementet mer optimistiska prognoser
              än alla andra bedömare.
            </seg>
            <seg xml:id="i-b085707815e773ec-0">
              Vad är det som ni har förstått som alla andra har missförstått?
            </seg>
            <seg xml:id="i-a201bd0832ea2b49-4">
              (Applåder)
            </seg>
          </u>
          <note type="speaker" xml:id="i-6d1b19aec885b1d8-0">
            Anf. 5 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-2">
            <seg xml:id="i-6d5ef18133b952b6-0">
              Herr talman! Jag träffade OECD, EU-kommissionen och mina finansministerkollegor
              i Tallinn förra veckan. Det var ingen som hade den uppfattning
              som Ulf Kristersson ger uttryck för, nämligen att det skulle vara
              en oansvarig ekonomisk politik att ha 1 procent i överskott i
              de offentliga finanserna – tvärtom.
            </seg>
            <seg xml:id="i-a201bd0832ea2b49-5">
              (Applåder)
            </seg>
            <seg xml:id="i-be626bba1a03a0d1-0">
              Socialdemokraterna, Miljöpartiet och Vänsterpartiet tycker att
              det är fel att pensionärer ska betala högre skatt än löntagare.
              Här har det varit en klyfta i politiken. Nu avskaffar vi den skatteklyftan,
              och jag hoppas givetvis att Ulf Kristersson kommer att ställa
              upp på det och därmed inte heller införa ett sjätte jobbskatteavdrag
              som skulle vidga den ytterligare.
            </seg>
            <seg xml:id="i-a201bd0832ea2b49-6">
              (Applåder)
            </seg>
          </u>
          <note type="speaker" xml:id="i-b5f5c779ee2d689d-0">
            Anf. 6 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-0">
            <seg xml:id="i-47fc5aa541c4d304-0">
              Herr talman! Regeringen har tidigare slopat möjligheten att spara
              privat till pensionen – och detta i ett läge då man starkt kan
              ifrågasätta om det offentliga ålderspensionssystemet verkligen
              levererar som det ska. Långtidsprognoser gör gällande att den
              generation som jag själv tillhör kommer att få mindre än hälften
              av sin slutlön i pension.
            </seg>
            <seg xml:id="i-b13c1a7d20e07d71-0">
              Andelen så kallade fattigpensionärer, vilket man kan mäta på
              lite olika sätt, ökar. Till skillnad från i våra nordiska grannländer
              går alltså trenden i fel riktning. Antalet äldre med en inkomst
              understigande 60 procent av medianen uppgår till en bra bit över
              en kvarts miljon.
            </seg>
            <seg xml:id="i-221a853184c58d98-0">
              Många svenskar väljer därför att spara i de sparformer som finns
              tillgängliga och som regeringen nu vill straffbeskatta.
            </seg>
            <seg xml:id="i-08c7a9cf553379ae-0">
              Jag har tre frågor om det.
            </seg>
            <seg xml:id="i-152cda1295457a11-0">
              Ett: Varför i hela friden väljer man att straffbeskatta i stället
              för att uppmuntra till sparande ? Och påstå nu inte att det bara
              drabbar de rika, vilket vi har hört, för det drabbar i lika hög
              grad småspararen som kan månadsspara ett par hundralappar.
            </seg>
            <seg xml:id="i-70b57e521c07673a-0">
              Två: Kommer regeringen att överväga att återinföra möjligheten
              att spara privat till sin pension?
            </seg>
            <seg xml:id="i-ad98d6b70a4edd34-0">
              Tre: Kommer regeringen att överväga att höja garantipensionen
              för de allra fattigaste äldre?
            </seg>
          </u>
          <note type="speaker" xml:id="i-816eac6c4cff4fb4-0">
            Anf. 7 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-3">
            <seg xml:id="i-26bf34c13522669b-0">
              Herr talman! Man bör fundera på vad straffbeskattning innebär.
              Skatten på ett investeringssparkonto är betydligt lägre än på
              annat sparande. Med den skatteförändring vi gör kommer skatten
              på ett investeringssparkonto att vara ungefär 23 procent medan
              den på annat sparande är 30 procent. Det är en ny definition av
              straffbeskattning när man har en skatterabatt.
            </seg>
            <seg xml:id="i-4a2b5daf194d86ee-0">
              Det är också viktigt att ha klart för sig vad det är för beloppsstorlek
              vi talar om. Den som har sparat några hundra kronor i månaden
              i många år och kommit upp i ett sparande på 50 000 får en skattehöjning
              på 37,50 kronor om året. Det är inte 37,50 kronor om året för
              alla, som det lät som på Oscar Sjöstedt, utan det är för den som
              har ett vanligt sparande. Har man däremot väldigt mycket pengar
              på ett investeringssparkonto får man betala mer i skatt. Människor
              som har gott om pengar och höga inkomster får betala mer i skatt
              på sitt investeringssparande än vanliga löntagare.
            </seg>
            <seg xml:id="i-a201bd0832ea2b49-7">
              (Applåder)
            </seg>
          </u>
          <note type="speaker" xml:id="i-709e2b05f8f396dd-0">
            Anf. 8 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-1">
            <seg xml:id="i-b37ed6ad2de65145-0">
              Herr talman! Jag tycker att man missar något här, medvetet eller
              omedvetet. Finansministern har en gedigen utbildning, men den
              dagen då man gick igenom ränta-på-ränta-effekt var finansministern
              kanske frånvarande från skolan. Jag vet inte.
            </seg>
            <seg xml:id="i-6baaf235f1d44673-0">
              Man kan inte se detta vid ett tillfälle. Om detta är svenska
              folkets alternativ till pensionssparande, som regeringen har tagit
              bort, måste man se det under ett helt yrkesliv. Det är inte 37
              kronor, inte ens för småsparare. Det rör sig om sexsiffriga belopp
              även för den som bara sparar små belopp.
            </seg>
            <seg xml:id="i-7c54fb032824ada2-0">
              Vi kommer att göra en hel del i vår budget. Vi kommer att gå
              fram med bostadstillägg mer aggressivt än vad regeringen har gjort,
              höja garantipensionen och göra större skattesänkningar för de
              äldre.
            </seg>
            <seg xml:id="i-ef8b7c7f668e26ed-0">
              Åter till huvudfrågan. Om man inte vill att folk ska spara privat
              men samtidigt tillhandahåller ett offentligt ålderspensionssystem
              som inte levererar som det ska, vad är finansministerns råd till
              exempelvis 80-talisterna om de nu inte vill bli fattigpensionärer?
            </seg>
          </u>
          <note type="speaker" xml:id="i-56d6730e00c5d435-0">
            Anf. 9 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-4">
            <seg xml:id="i-59ac970d7940e6fd-0">
              Herr talman! Jag såg faktiskt ett exempel där man kunde komma
              upp i ganska höga belopp, och det var om en person hade 1 miljon
              på sitt investeringssparkonto i 40 år. Det kanske är de väljarna
              som Oscar Sjöstedt försöker inrikta Sverigedemokraterna på.
            </seg>
            <seg xml:id="i-b257d0ee281885c4-0">
              Det är självklart att vi ska ha ett väl fungerande pensionssystem
              för vanliga löntagare. Garantipensionen är en viktig fråga som
              diskuteras i Pensionsarbetsgruppen. Den utreds nu, och man återkommer
              till våren.
            </seg>
            <seg xml:id="i-b827eafa3cdddd13-0">
              Det vi gör i budgeten är att säkra tryggheten för alla våra pensionärer.
              Vi gör det genom att avskaffa den orättvisa skatteklyftan. Det
              första steget i det stoppade Sverigedemokraterna i riksdagen tillsammans
              med de borgerliga partierna. Vi höjer också bostadstillägget och
              säkerställer att det är hög kvalitet i hemtjänsten runt om i landet.
              Våra äldre ska vara trygga under sin ålderdom. Dem ska vi hedra.
            </seg>
            <seg xml:id="i-a201bd0832ea2b49-8">
              (Applåder)
            </seg>
          </u>
          <note type="speaker" xml:id="i-8cce286f641a0ef8-0">
            Anf. 10 EMIL KÄLLSTRÖM (C) replik:
          </note>
          <u who="emil_kallstrom_2ea1a7" xml:id="i-dd55bfdf12a706fd-0">
            <seg xml:id="i-8fc80cf374705f12-0">
              Herr talman! När vi politiker presenterar förslag och tar initiativ
              är det ganska vanligt att vi försöker komma ut i medierna för
              att berätta för så många som möjligt om vad vi gör. Magdalena
              Andersson har en ny take på detta beteende. Hon blir numera förstasidesnyhet
              för att hon inte gör något.
            </seg>
            <seg xml:id="i-ee39a9de61b00aae-0">
              I måndagens Dagens industri konstaterar man under rubriken Reform
              ­ ivern som försvann det vi är flera som har kritiserat under
              lång tid: Denna regering gör inte något åt Sveriges långsiktiga
              problem.
            </seg>
            <seg xml:id="i-9e75e08fee91e649-0">
              Den senaste strukturreformen i Sverige, alltså en reform som
              i grunden förbättrar den svenska ekonomins funktionssätt, gjordes
              i och med Alliansens jobbskatteavdrag, Under 90-talet togs ganska
              många sådana grepp, riksbank, finanspolitiskt ramverk och så vidare.
              Men denna regering har inte levererat någonting.
            </seg>
            <seg xml:id="i-bd33981abbbcce1d-0">
              Det är inte ont om grepp att ta för den som en gång kallade sig
              samarbetsregering. Vi har en bostadsmarknad som fungerar alldeles
              för dåligt. Vi har en arbetsmarknad som håller människor ute trots
              en extrem högkonjunktur. Vi har ett skattesystem som fungerar
              allt sämre. Det finns gott om saker att ta tag i.
            </seg>
            <seg xml:id="i-98c946217ea4bf50-0">
              Men regeringen är på alla punkter motvalls. Man är en stoppkloss.
              När vi kommer med förslag om en bättre fungerande arbetsmarknad
              så att fler kommer in av dem som i dag hålls ute är det nej. När
              vi kommer med förslag om att hitta en kompromiss på bostadsmarknaden,
              inklusive att fasa ut ränteavdrag och liknande, är det nej från
              Magdalena Andersson. Det är nej, nej och nej.
            </seg>
            <seg xml:id="i-194e740d5f2baf89-0">
              Man höjer skatten på jobb och företagande när de flesta är överens
              om att det kloka vore att göra en skatteöverenskommelse som sänker
              skatten kraftigt på detta.
            </seg>
            <seg xml:id="i-623b1c528e3e5cff-0">
              Magdalena Andersson! Är du nöjd med att din och din regerings
              passivitet numera är förstasidesstoff?
            </seg>
            <seg xml:id="i-a201bd0832ea2b49-9">
              (Applåder)
            </seg>
          </u>
          <note type="speaker" xml:id="i-45bd198958ba19f0-0">
            Anf. 11 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-5">
            <seg xml:id="i-da31023b204a4911-0">
              Herr talman! Man ska ha historien tydlig för sig, Emil Källström,
              och inte försöka förvanska. Vi bjöd in alla borgerliga partier
              till bostadssamtal för att kunna reformera den svenska bostadsmarknaden.
              Ni lämnade de samtalen. Det var ert val. Du vet också vad vi hade
              för samtal efteråt: om det fanns möjlighet att göra en uppgörelse
              med några färre partier om inte alla var med. Svaret från dig
              var nej.
            </seg>
            <seg xml:id="i-aaecd1c78c61a88c-0">
              Det är viktigt att veta vad en strukturreform är, för det är
              en djupt ideo ­ logisk fråga. Strukturreformer är inte vad som
              helst. Det är en sak för borg ­ erliga politiker; det är något
              annat för socialdemokrater och vänsterpoliti ­ ker.
            </seg>
            <seg xml:id="i-d06bedaa49e434db-0">
              Vi genomför viktiga strukturreformer i budgeten för att stärka
              den svenska modellen, minska klyftorna och se till att alla människor
              kan komma i arbete. Vi genomför ett stort kunskapslyft så att
              vi får 20 procent fler yrkesutbildningsplatser i Sverige. Det
              är en stor och viktig strukturreform. Vi genomför Skolkommissionens
              förslag för att stärka likvärdigheten i skolan och avsätter 6
              miljarder kronor till detta från och med 2020. Det är en mycket
              viktig strukturreform.
            </seg>
            <seg xml:id="i-ca91c4ff3cf5a72c-0">
              Vi säkerställer att den svenska modellen fungerar. Det är viktigt,
              för när vi tittar runt om i världen på vad som händer när klyftorna
              blir för stora ser vi att politiska krafter kliver fram som långsiktigt
              inte är bra för ekonomin och som leder till ökad protektionism.
            </seg>
            <seg xml:id="i-1079bc3421efc934-0">
              Denna debatt ser vi runt om i världen, och där pekar man på den
              sven ­ ska modellen och vår struktur som en förebild för att vi
              lyckas kombinera hög sysselsättning, hög tillväxt och hög jämlikhet.
            </seg>
            <seg xml:id="i-d84d1797192fe19d-0">
              Det är denna struktur vi värnar i budgeten, till skillnad från
              Centerparti ­ et som vill sänka lönerna och höja hyrorna. Vart
              leder det? Inte till bra liv.
            </seg>
            <seg xml:id="i-a201bd0832ea2b49-10">
              (Applåder)
            </seg>
          </u>
          <note type="speaker" xml:id="i-80f97cc71d52092f-0">
            Anf. 12 EMIL KÄLLSTRÖM (C) replik:
          </note>
          <u who="emil_kallstrom_2ea1a7" xml:id="i-dd55bfdf12a706fd-1">
            <seg xml:id="i-ec2a4d99fc92c4b0-0">
              Herr talman! Detta var ett innovativt grepp: Man tar relativt
              små budgetposter och döper om dem, och så har man löst problemet.
              Så kan man inte jobba.
            </seg>
            <seg xml:id="i-def539d287d3c5a5-0">
              Det är intressant att Magdalena Andersson nämner de bostadssamtal
              som faktiskt fanns. Man ska vara försiktig med att redogöra för
              vad som sägs bakom stängda dörrar. Jag kan konstatera att det
              runt bordet satt ett antal röda stoppklossar. Jag var inte en
              av dem.
            </seg>
            <seg xml:id="i-ead2d2614bb235d3-0">
              Frågan är: Har alla fel – alla som säger att vi har en arbetsmarknad
              som måste moderniseras för att släppa in fler? Vi har en bostadsmarknad
              som måste liberaliseras och moderniseras för ökad rörlighet. Har
              de fel allihop?
            </seg>
            <seg xml:id="i-9544b7ebff9ebaf3-0">
              Regeringen Bildt avreglerade stora delar av Sossesverige. Regeringen
              Persson sanerade tillsammans med Centerpartiet finanserna. Regeringen
              Reinfeldt gjorde det åter lönsamt att arbeta. Magdalena Andersson
              var i vägen för en högkonjunktur – det är inte något bra betyg
              på en regering.
            </seg>
            <seg xml:id="i-a201bd0832ea2b49-11">
              (Applåder)
            </seg>
          </u>
          <note type="speaker" xml:id="i-ec96f47843d3d08b-0">
            Anf. 13 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-6">
            <seg xml:id="i-b25855e8e72cf38d-0">
              Herr talman! Det är inte alla som tycker att sänkta löner, höjda
              hyror och ökade klyftor är den enda vägen framåt. Det finns ett
              antal intresseorganisationer, högerekonomer och högerpolitiker
              i Sverige som tycker det, men i resten av världen befinner sig
              debatten någon helt annanstans. I Davos var temat för mötet i
              februari i World Economic Forum, som inte direkt är någon vänstertankesmedja,
              inkluderande tillväxt. Det var det också på mötet i Internationella
              valutafonden, som inte heller är någon vänstertankesmedja.
            </seg>
            <seg xml:id="i-2c5d6f7ac8b6c139-0">
              Den internationella ekonomiska diskussionen gäller hur man kan
              förena hög tillväxt, hög sysselsättning och hög jämlikhet. Här
              sticker den svenska modellen ut som ett lysande exempel på hur
              vi kan skapa ett bra samhälle för alla. Det är precis denna svenska
              modell som vi stärker i budgeten.
            </seg>
            <seg xml:id="i-a201bd0832ea2b49-12">
              (Applåder)
            </seg>
          </u>
          <note type="speaker" xml:id="i-2960eef78ed4d0f8-0">
            Anf. 14 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-0">
            <seg xml:id="i-ba48aac6188eee4f-0">
              Herr talman! Mitt i högkonjunkturen växer sig gruppen utsatta
              på svensk arbetsmarknad allt större. Nästa år kommer 300 000 människor
              att finnas i den gruppen – ofta unga som har hoppat av gymnasiet
              och nyanlända med kort utbildning som inte kommer in på arbetsmarknaden.
              Det är människor som inte har ett jobb att gå till och som saknar
              arbetsplatsens gemenskap och känslan av tillhörighet och sammanhang.
            </seg>
            <seg xml:id="i-bacbdb0f2b513a88-0">
              Vi ser nu framväxten av en ny underklass i Sverige där bidragsberoende
              riskerar att gå i arv. Det är vårt gemensamma ansvar som politiker
              att se detta samhällsproblem.
            </seg>
            <seg xml:id="i-7d569186726b89d0-0">
              När finansministern i dag lägger sin budget på riksdagens bord
              ser vi en total avsaknad av reformer för att ge fler människor
              möjlighet att komma in på den svenska arbetsmarknaden. Vi ser
              inga initiativ för fler enkla, riktiga jobb. Vi ser inga initiativ
              för att göra det mer lönsamt att gå från bidrag till arbete. Vi
              ser inga reformer som handlar om att ha höga förväntningar på
              att bidragstagare ska söka jobb och vara en aktiv del av de insatser
              som finns på arbetsmarknaden.
            </seg>
            <seg xml:id="i-19b7f6d79c8c7946-0">
              Före valet lovade Socialdemokraterna att Sverige ska ha EU:s
              lägsta arbetslöshet. Hur har det gått? Sverige faller i den europeiska
              jobbligan och ligger på 15:e plats, samtidigt som 300 000 människor
              befinner sig utanför arbetsmarknaden och knackar på och vill komma
              in.
            </seg>
            <seg xml:id="i-4037a2f91caf495f-0">
              Trots att regeringen har en mycket mer optimistisk syn på om
              jobben ska växa till än vad alla oberoende experter har kommer
              ni att misslyckas med ert jobbmål. Magdalena Andersson! Hur känns
              det att bryta ditt löfte till svenska folket?
            </seg>
            <seg xml:id="i-a201bd0832ea2b49-13">
              (Applåder)
            </seg>
          </u>
          <note type="speaker" xml:id="i-8af6d284f5b974a9-0">
            Anf. 15 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-7">
            <seg xml:id="i-ddb3c0a70b0bdadd-0">
              Herr talman! Det är en omdefinition av ett löfte. Vi har sagt
              att vi ska nå målet till år 2020, men vi befinner oss inte där.
              Däremot ser vi att reger ­ ingens politik har haft effekt. Arbetslösheten
              har sjunkit, och över hälften av minskningen beror enligt beräkningar
              på regeringens politik.
            </seg>
            <seg xml:id="i-d52279c95cf43d7f-0">
              Nästa år sjunker arbetslösheten under 6 procent, och 0,4 procentenheter
              av detta beror på regeringens politik. Ska vi tro på den prognosen
              eller inte? Ja, till skillnad från när Liberalerna satt i regeringsställning
              har vår regerings prognoser fallit ut och blivit verklighet när
              det gäller arbetslöshet.
            </seg>
            <seg xml:id="i-f6a074ea131dade8-0">
              Mats Persson säger att vi inte har några åtgärder för att människor
              ska komma i arbete. Det är helt enkelt inte korrekt. Vi har en
              rad åtgärder i budgeten och ett omfattande program. Det handlar
              om att bygga ut utbildningsplatser: 90 000 fler utbildningsmöjligheter
              för att människor ska kunna ta de jobb som arbetsgivarna, som
              skriker efter arbetskraft, har lediga.
            </seg>
            <seg xml:id="i-6e4f25d251176eb3-0">
              Vi lägger om hela etableringsuppdraget för att det ska bli tydligare
              krav – inte som när Liberalerna satt i regeringsställning. Då
              hade man rätt till en etableringsplan, men nu har vi i stället
              tydliga krav på dem som är i etableringsfasen, på samma sätt som
              för andra arbetslösa. Bland annat inför vi en utbildningsplikt.
            </seg>
            <seg xml:id="i-b96488f581741a94-0">
              Därutöver går vi vidare med arbete för enkla jobb och ännu större
              stöd för kommuner som ser till att människor får arbeta extra
              i välfärden och bland annat hjälpa till i hemtjänsten.
            </seg>
            <seg xml:id="i-10b00d1dfe046516-0">
              Vi avsätter resurser för gröna jobb så att människor kan röja
              sly, underhålla våra naturreservat och reparera våra vandringsleder.
              Vi avsätter också pengar för att städa våra stränder.
            </seg>
            <seg xml:id="i-de26da81b8ade364-0">
              Regeringen har alltså ett omfattande program för att människor
              som står långt ifrån arbetsmarknaden ska kunna komma in, även
              människor med funktionshinder – vi bygger ut Samhall och höjer
              lönebidragen. Alla som kan arbeta ska arbeta.
            </seg>
            <seg xml:id="i-a201bd0832ea2b49-14">
              (Applåder)
            </seg>
          </u>
          <note type="speaker" xml:id="i-c70e53fbda3bef42-0">
            Anf. 16 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-1">
            <seg xml:id="i-b0b1e94ff400c6fe-0">
              Herr talman! Magdalena Andersson gör det klassiska misstag som
              är så lätt att göra när man är finansminister: man målar med vackra,
              fina penseldrag för att beskriva verkligheten men glömmer bort
              att nämna de 300 000 som inte befinner sig på den svenska arbetsmarknaden
              och som inte vill något hellre än att komma in och vara en del
              av arbetsplatsens gemenskap. Dem sviker du med din politik, Magdalena
              Andersson.
            </seg>
            <seg xml:id="i-fa7c6ae69b6e78a3-0">
              Nöjdheten blir tydlig när man säger: Vi gör alla dessa saker,
              och arbetslösheten sjunker. Men den sjunker inte tillräckligt
              snabbt, utan Sverige faller i den europeiska jobbligan. Vi ligger
              på femtonde plats, men när du började din resa låg vi på nionde
              eller tionde plats.
            </seg>
            <seg xml:id="i-67c99a3fedf9f807-0">
              Det krävs 130 000 nya jobb för att nå ert arbetslöshetsmål, och
              ni skriver själva i er budget att ni inte kommer att nå det. Detta
              kan inte beskrivas som något annat än ett fatalt misslyckande.
            </seg>
            <seg xml:id="i-fdd9eb571521cafb-0">
              Magdalena Andersson! Hur känns det att bryta ditt löfte till
              svenska folket?
            </seg>
            <seg xml:id="i-a201bd0832ea2b49-15">
              (Applåder)
            </seg>
          </u>
          <note type="speaker" xml:id="i-95303e9acc854cc4-0">
            Anf. 17 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-8">
            <seg xml:id="i-0d4eea9156fb8f48-0">
              Herr talman! Jag tycker att det är allvarligt när du omtolkar
              våra vallöften och använder det på ett aggressivt sätt, Mats Persson.
              Det är inte ett snyggt sätt att agera på i politiken. Vi har sagt
              att vi ska nå målet till år 2020.
            </seg>
            <seg xml:id="i-e8472b24af9ecfa2-0">
              Prognosen utgår från de åtgärder som ligger i budgeten. Om vi
              får förnyat förtroende kommer vi att fortsätta att komma med ytterligare
              åtgärder för att få ned den svenska arbetslösheten. Hittills har
              den sjunkit till drygt 6 procent, och prognosen för nästa år är
              att den kommer ned under 6 procent. Vi har en rad åtgärder för
              detta, och det är helt andra åtgärder än dem som Liberalerna och
              Mats Persson föreslår.
            </seg>
            <seg xml:id="i-efa1040364e5970b-0">
              Han talar om att en ny underklass växer fram samtidigt som han
              vill att vi här i riksdagen ska lagstifta om att sänka lönerna,
              inte bara för nyanlända utan också för våra ungdomar. Då växer
              det fram en ny underklass, särskilt som han samtidigt vill höja
              hyrorna.
            </seg>
            <seg xml:id="i-a201bd0832ea2b49-16">
              (Applåder)
            </seg>
          </u>
          <note type="speaker" xml:id="i-48e7a93050b7f744-0">
            Anf. 18 JAKOB FORSSMED (KD) replik:
          </note>
          <u who="jakob_forssmed_ba7bc5" xml:id="i-fff40d698f045f1e-0">
            <seg xml:id="i-b3accae50f9de9c2-0">
              Herr talman! Det är mycket som ska hända enligt Magdalena Anderssons
              anförande. Det ena och det andra ska hända, men hon har ju haft
              makten under hela mandatperioden.
            </seg>
            <seg xml:id="i-6f5db36759d8a341-0">
              Tyvärr ser vi på område efter område förlorade år. Vi ser en
              vård som enligt regeringen, innan de n tillträdde, höll på att
              gå sönder och som skulle vändas till världsklass. Denna vård har
              nu kraftigt ökande vårdköer och en mycket stor ojämlikhet. Vårdköerna
              kan inte pratas bort, utan de måste tas bort med rejäla åtgärder.
            </seg>
            <seg xml:id="i-95783b6d81cc189e-0">
              Vi skulle få se Europas lägsta arbetslöshet. Inte ens nu i brinnande
              högkonjunktur och med regeringens egna glädjesiffror är Sverige
              i närheten av målet. I stället ser vi en ökad tudelning och en
              arbetsmarknadspolitik som i flera stycken har havererat.
            </seg>
            <seg xml:id="i-b20f63278da1130e-0">
              Vad vi inte ser är tillräckliga reformer som kommer till rätta
              med problemen, utan vi bygger bara ut det offentliga åtagandet
              i brinnande högkonjunktur med ett närmast oändligt antal utgiftsreformer.
              Detta leder till stora risker för överhettning. Framför allt rustar
              det inte Sverige ordentligt i goda tider för de sämre så att vården
              kan fungera, så att alla kan få en chans på arbetsmarknaden, så
              att äldres trygghet ökar och så att den som begår brott åker fast
              så att tilliten kan växa.
            </seg>
            <seg xml:id="i-b8bf231967a422c1-0">
              Jag tycker att regeringen inte riktigt fixar den grundläggande
              belysningen innan den plockar fram alla tomtebloss som lyser upp
              himlen för stunden. Det flammar till lite grann, men när lågkonjunkturens
              skymning kommer har vi liksom bränt resurserna – de har flammat
              till.
            </seg>
            <seg xml:id="i-294758525b856ba1-0">
              Jag vill gärna ge Magdalena Andersson chansen att förklara sig
              på dessa områden. Vilka budgetförslag bedömer Magdalena Andersson
              att hon har lagt fram som kraftigt har minskat tudelningen på
              arbetsmarknaden, som har kortat vårdköerna och som har ökat tillgången
              på äldreboenden i Sverige?
            </seg>
            <seg xml:id="i-a201bd0832ea2b49-17">
              (Applåder)
            </seg>
          </u>
          <note type="speaker" xml:id="i-4e1edd3f631444ea-0">
            Anf. 19 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-9">
            <seg xml:id="i-f35430a35a6047a9-0">
              Herr talman! Jag talar naturligtvis om vad som ska hända och
              om det som finns i denna budget. Det är inte en årsredovisning
              som vi talar om utan de reformer som vi har för nästa år. Jag
              tror faktiskt att det är det som riksdagen förväntar sig att jag
              ska berätta om också.
            </seg>
            <seg xml:id="i-2e8ec2b65bdcf1cc-0">
              Jakob Forssmed frågar vad vi har gjort för att minska tudelningen
              på arbetsmarknaden. Det som vi har gjort och som är viktigt, vilket
              också är någonting som svenskt näringsliv efterfrågar, är att
              se till att fler människor får den utbildning som krävs för att
              de ska kunna komma i arbete och ta något av alla de jobb som är
              lediga. Vi bygger kraftigt ut yrkesutbildningarna, så att fler
              ska kunna utbilda sig till vårdbiträde, barnskötare, rörmokare,
              byggnadstekniker, verkstadsmekaniker och alla de yrken där vi
              behöver fler människor som arbetar. Vi gör också en mycket omfattande
              utbyggnad av den kvalificerade yrkesutbildningen.
            </seg>
            <seg xml:id="i-56020b241364a332-0">
              Dessutom satsar vi stort på bostäder, så att människor ska kunna
              flytta dit där jobben och utbildningarna finns. Vi har gjort en
              omfattande upprustning av infrastrukturen, där vi satsar mycket
              på järnvägsunderhåll. Vi har också avsatt stora pengar för en
              stor infrastrukturplan som kommer att presenteras under våren.
            </seg>
            <seg xml:id="i-fb6d6370c403c21c-0">
              Vad gör vi för att korta vårdköerna? Här har vi satsat en hel
              del resurser på sjukvården. Bland annat har vi satsat pengar på
              förlossningsvården men också på barn- och ungdomspsykiatrin. Nu
              gör vi den största vårdsatsning ­ en i modern tid. Jag hade önskat
              att den skett tidigare under mandatperio ­ den, men eftersom vi
              ärvde 60 miljarder i underskott från den tid då Jakob Forssmed
              jobbade i Regeringskansliet har det inte varit möjligt förrän
              nu i denna budget. Men det är en mycket omfattande satsning. Därutöver
              gör vi en satsning särskilt på äldrebostäder i det bostadspolitiska
              program som regeringen lanserade i budgeten för två år sedan,
              om jag minns rätt.
            </seg>
            <seg xml:id="i-a201bd0832ea2b49-18">
              (Applåder)
            </seg>
          </u>
          <note type="speaker" xml:id="i-0f3f79af7e7c905d-0">
            Anf. 20 JAKOB FORSSMED (KD) replik:
          </note>
          <u who="jakob_forssmed_ba7bc5" xml:id="i-fff40d698f045f1e-1">
            <seg xml:id="i-b8c813d2c997c869-0">
              Herr talman! En anledning till att jag uppehåller mig vid detta
              är att jag undrar varför man ska tro på er. Vårdköerna har alltså
              ökat dramatiskt under er tid. Magdalena Andersson säger att det
              inte har varit möjligt att åtgärda detta tidigare. Ni avskaffade
              kömiljarden, som på allvar satte fokus på vårdköerna i Sverige.
              Det var er första åtgärd som ni vidtog när ni tillträdde. Var
              det helt nödvändigt att göra det?
            </seg>
            <seg xml:id="i-5f94f64c815b846e-0">
              Uppfyllandet av vårdgarantin har gått från 89 till 76 procent
              under dessa år. Det handlar om vårdköerna.
            </seg>
            <seg xml:id="i-cc3a962d1ada83dc-0">
              Varför ska vi tro på er när det gäller arbetsmarknaden? Traineejobben
              – ert största löfte – lägger ni nu ned. Detta har inte fungerat.
              De skulle nå de grupper som står utanför arbetsmarknaden. De moderna
              beredskapsjobb som ni lovade är så få och så moderna att man knappt
              vet om de finns. Det är liksom postmoderna beredskapsjobb.
            </seg>
            <seg xml:id="i-c54fd7f8d2012a1a-0">
              Så här kan jag fortsätta om område efter område.
            </seg>
            <seg xml:id="i-7024e8e45dfe0c55-0">
              Äldreomsorgen nämndes inte i statsministerns regeringsförklaring.
              Ni har 12 miljoner till äldreomsorgen som gäller fallprevention.
              Det är bra. Men det saknas ett perspektiv för att lösa dessa problem.
            </seg>
          </u>
          <note type="speaker" xml:id="i-742c38ae59381666-0">
            Anf. 21 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-10">
            <seg xml:id="i-7768c8df0e7ad221-0">
              Herr talman! Traineejobben var avsedda för ungdomar med gymnasie
              ­ examen. Det som har hänt under dessa tre år är att detta är
              en grupp som numera får jobb på den ordinarie arbetsmarknaden.
              Och det är dumt att ha arbetsmarknadspolitiska insatser för ungdomar
              som redan har jobb.
            </seg>
            <seg xml:id="i-e4c46d3c53989838-0">
              Vad gäller kömiljarden fanns det en ganska bred uppfattning i
              riksdagen om att den inte fungerade. Den fanns med för att just
              putsa statistiken. Det gjordes vissa ingrepp, men de som hade
              mer komplicerade vårdbehov fick inte stöd. Det är inte så vi ska
              använda våra pengar. När det nu finns resurser ser vi därför till
              att göra den största sjukvårdssatsningen i modern tid. Kvinnor
              ska vara trygga när de är gravida, våra äldre ska vara trygga
              också när de har komplexa behov och vi satsar stort på barn- och
              ungdomspsykiatrin. Alldeles för många unga tjejer mår inte bra
              och får inte det stöd som de behöver. Det ska vi se till att de
              får.
            </seg>
            <seg xml:id="i-a201bd0832ea2b49-19">
              (Applåder)
            </seg>
          </u>
          <note type="speaker" xml:id="i-e5716b58ecc18fec-0">
            Anf. 22 ULF KRISTERSSON (M):
          </note>
          <u who="ulf_kristersson_6b335b" xml:id="i-8108776202f72115-2">
            <seg xml:id="i-fbbe3acb4c5a4039-0">
              Herr talman! I förra veckan presenterade Stefan Löfven sin fjärde
              regeringsförklaring som statsminister. Det fanns åtskilligt där
              som alla kan hålla med om: Det ska löna sig att arbeta, vården
              ska finnas när du behöver den och organiserad brottslighet har
              ingen plats i vårt samhälle.
            </seg>
            <seg xml:id="i-2208ba36af29fa8e-0">
              Detta är bara några allmänna önskemål om landets tillstånd från
              landets statsminister.
            </seg>
            <seg xml:id="i-4d2c53126de1f435-0">
              I dag är det Magdalena Andersson som för fjärde gången lägger
              fram regeringens budgetproposition. Då ska politiken gå från fluffiga
              ord till konkreta siffror i excelark. Men skillnaden mellan högtidstalen
              och tabellerna är stor. Här saknas nämligen fokus och prioriteringar.
              I denna budget finns inga stora grepp. Här finns inga genomgripande
              reformer, som Emil Källström påpekade. Här finns inte ens en seriös
              analys av Sveriges mest grundläggande och svåra problem. Däremot
              finns det någonting annat, nämligen väldigt mycket pengar att
              spendera. Det är 40 miljarder ett enda enskilt år – ett valår
              ska tilläggas, om någon inte hade uppfattat det. Sedan växer detta
              till 60 miljarder och 70 miljarder kommande år.
            </seg>
            <seg xml:id="i-93956050eb8d63e5-0">
              Jag håller med finansministern om att det går bra för svensk
              ekonomi just nu. Vi tackar den internationella högkonjunkturen
              för det. Skatteintäkterna blir då stora i ett land med höga skatter.
              Arbetslösheten sjunker då i ett land med stor exportindustri.
            </seg>
            <seg xml:id="i-d6463cf27d97c042-0">
              Men denna situation har vi alla varit i förut. En del av oss
              minns det glada 80-talet och därefter it-yran runt millennieskiftet.
              Men då måste man också komma ihåg 90-talets krisår med 500 procents
              ränta, it-kraschens konkurser och nu senast den globala finanskrisen.
            </seg>
            <seg xml:id="i-ac6c51353c392a9e-0">
              Vi vet egentligen att inga goda tider varar för evigt. Vi vet
              också att det är under de goda tiderna som man måste rusta sig
              för de sämre tider som kommer att komma.
            </seg>
            <seg xml:id="i-b75cd71f1ed61bf8-0">
              Regeringen väljer ändå att genomföra den största utgiftsexplosionen
              sedan det moderna budgetregelverket infördes – större utgifter
              än på decennier och mindre sparande än vid tidigare högkonjunkturer.
              Och i stort sett alla seriösa bedömare varnar för precis denna
              situation.
            </seg>
            <seg xml:id="i-19aea0e0f4ca77d3-0">
              Regeringen rustar sig själv för valår, men den rustar inte svensk
              ekonomi.
            </seg>
            <seg xml:id="i-a201bd0832ea2b49-20">
              (Applåder)
            </seg>
            <seg xml:id="i-2942aec3b86db30b-0">
              Herr talman! Regeringen kör fort, som analogin har blivit, och
              den kör utan säkerhetsbälte. Det kan gå bra, men oroväckande många
              ekonomer tror inte det.
            </seg>
            <seg xml:id="i-1a979867fc72dc2b-0">
              Professor John Hassler, som tidigare ledde Finanspolitiska rådet
              säger: Vi gasar mer än vår bil egentligen klarar av.
            </seg>
            <seg xml:id="i-306ea0404ad73429-0">
              Assar Lindbeck är inne på samma spår. Man gasar på och säger:
              Vad fort och fint det går. Men man tittar inte på de långsiktiga
              strukturella problem som finns.
            </seg>
            <seg xml:id="i-2a5f54349082dfbb-0">
              Det händer inte att jag varje dag refererar vad den förre finansministern
              och statsministern Göran Persson har sagt, trots att han är sörmlänning.
              Han säger: Skulle ekonomin vika nedåt, då kommer det att bli skarpt
              läge för de offentliga finanserna.
            </seg>
            <seg xml:id="i-9f9248d01d91cb89-0">
              Min första grundläggande kritik gäller alltså vad regeringen
              gör. Re ­ geringen är oförsiktig och satsar allt på att det aldrig
              blir kris och lågkon ­ junktur en gång till.
            </seg>
            <seg xml:id="i-a02241f33758a3c6-0">
              Min andra kritik gäller tvärtom vad regeringen inte gör. I budgeten
              finns ingen idé om hur jobben ska bli fler, hur utanförskapet
              ska brytas eller hur decennier av misslyckad integration ska vändas
              till sammanhållning. I stället möts vi av ett helt oöverskådligt
              plotter av subventioner till släktforskning, till elcyklar och
              – bäst – till Bolunds bäversafari. Det handlar också om nya och
              högre bidrag, höjda skatter på jobb, på företag och nu till och
              med på helt vanligt långsiktigt sparande.
            </seg>
            <seg xml:id="i-d533e1742204afce-0">
              Bristen på politik för fler jobb blir plågsamt tydlig när regeringen
              avbryter sin egen flaggskeppssatsning, nämligen traineejobb. Det
              här är vårt allra viktigaste vallöfte, sa statsministern i augusti
              2014.
            </seg>
            <seg xml:id="i-389460fa36b8f05f-0">
              Efter tre år och 600 miljoner kronor har vi nu resultatet: 52
              jobb – 11 miljoner kronor per jobb. Det är ett sådant monumentalt
              slöseri med skattebetalarnas pengar och tålamod.
            </seg>
            <seg xml:id="i-de77fa52cce9f5a9-0">
              Herr talman! Ekonomin går bra, men samhället mår inte bra. Exemplen
              är många. Förlossningsvården är i kris, och sjukvårdsköerna växer
              igen. Våldtäktsanmälningar hamnar på hög för att morden har blivit
              så många. I mitt Sverige är en av statens riktiga kärnuppgifter
              att lösa mord och jaga våldtäktsmän. Alltför många svenskar lever
              trots de goda tiderna på bidrag i stället för av eget arbete –
              för att vara precis är det 892 000 personer – och det tar nio
              år innan ens hälften av de nyanlända har fått något slags jobb
              att gå till.
            </seg>
            <seg xml:id="i-02b88be61759135f-0">
              Samtidigt i Sverige slänger vi bokstavligt talat ut invandrare
              som jobbar i svenska företag. Snart verkar den enda möjligheten
              att faktiskt få stanna i Sverige vara att man kan bevisa att man
              inte kan försörja sig själv. Detta är en huvudlös politik. Sverige
              slits isär och blir alltmer tudelat. Det hotar den jämlikhet,
              den sammanhållning och hela den tilltro till det politiska systemets
              förmåga som är ett svenskt adelsmärke.
            </seg>
            <seg xml:id="i-4c31a520af48fe33-0">
              I detta läge driver regeringen tondövt sin politik rejält åt
              vänster. Det är en ödets ironi att Vänsterpartiet nog aldrig skulle
              ha fått lika mycket inflytande i en regering som man nu har fått
              utanför, med ekonomisk-po ­ litisk vetorätt. Magdalena Andersson
              låter alltmer som Ulla Andersson, och det är ett dåligt tecken.
            </seg>
            <seg xml:id="i-3201e2f98ee153db-0">
              Sverige borde nu fokusera på tydliga reformer som tar tag i svåra
              problem. Jag vill nämna fyra områden.
            </seg>
            <seg xml:id="i-b9873c0715b16740-0">
              För det första: Om inte statens kärnfunktioner är starka kommer
              samhället att bli svagt. Om inte polisen respekteras kommer gängkriminaliteten
              att vinna. Detta får faktiskt helt oöverskådliga konsekvenser.
            </seg>
            <seg xml:id="i-99f6e68965601747-0">
              För det andra: Integrationen är vår ödesfråga. Många misstag
              har begåtts under lång tid och av flera regeringar. Vi är många
              som har skäl att vara ödmjuka inför detta. Därför har vi nu ett
              gemensamt ansvar att göra om och göra rätt. Men det går inte att
              lösa integrationsproblemen genom att tiga, blunda och inte prata
              om dem. De försvinner inte för att man uttrycker plattityder som
              I vårt land konkurrerar vi inte med låga löner utan med kunskap!
              när det finns tiotusentals i vårt land som inte har den kunskapen
              över huvud taget.
            </seg>
            <seg xml:id="i-1d6922a1cd96eb02-0">
              Det hjälper dock inte heller att peka finger åt människor som
              har sökt sig till vårt land och nu faktiskt lever här. Varje människa
              är i grund och botten en tillgång med fullt ansvar för sig själv
              och delat ansvar för vårt samhälle.
            </seg>
            <seg xml:id="i-51bac17d04ddc1cc-0">
              Då ska man inte ropa att allt ändå kommer att gå åt skogen och
              att det är kört, för det är det inte alls. Vi äger själva vårt
              öde i Sverige. Men vi måste stolt stå upp för det samhälle vi
              har ärvt gemensamt och ställa krav på alla som bor här att vårda
              och utveckla Sverige. Vi måste ställa krav på att alla anstränger
              sig och gör rätt för sig. Man ska inte begå brott, inte bidragsfuska
              och inte skattefuska. Väljarna bör också ställa krav på oss här
              inne att öppet och ärligt diskutera hur vi återuppbygger tilltron
              till Sverige som ett land av både rättigheter och skyldigheter.
              Den krackelerar just nu.
            </seg>
            <seg xml:id="i-ce6aecdda8d77539-0">
              För det tredje: Värna arbetslinjen och våra svenska entreprenörer!
              Ingenting är så viktigt för Sveriges framtid som att belöna det
              som skapar arbete i framgångsrika och växande företag. Ja, vi
              behöver enklare jobb för den som kan jobba men saknar utbildning.
              Vi behöver enklare jobb för att den familjens barn ska växa upp
              i ett hem där föräldrarna går till jobbet och inte till socialkontoret.
            </seg>
            <seg xml:id="i-e77c1759829d9d07-0">
              Framför allt behöver vi dock mer avancerade jobb – jobb som alla
              verkligen inte alls kan utföra. Eller som en god vän sa till sin
              sextonåring, som likt min skulle välja gymnasieprogram: Älskling,
              välj precis vilken utbildning du vill! Välj vad hjärtat är fyllt
              av – så länge det inkluderar matematik, datavetenskap och kinesiska.
              Vi behöver lite mer av den inställningen i Sverige.
            </seg>
            <seg xml:id="i-36e7fe7325f9f59a-0">
              Slutligen måste vi återupptäcka någonting riktigt viktigt: Politiken
              varken kan eller ska syssla med allt. Vissa saker är helt enkelt
              viktigare än andra saker. Politiken måste fokusera och sköta sina
              kärnuppgifter riktigt väl, och regeringen gör nu precis tvärtom
              – satsar på allt men missköter det mest grundläggande.
            </seg>
            <seg xml:id="i-e82e65e067cdf947-0">
              Herr talman! Problemen i Sverige är stora, men jag är övertygad
              om att de går att lösa. Domedagsprofeterna på 90-talet fick helt
              fel, inte för att läget inte var allvarligt utan för att vi till
              slut tog oss i kragen och gjorde det som måste göras. Jag är alltså
              optimist. Det finns skäl att vara orolig i Sverige, men det finns
              inte skäl att förlamas av oro. Det är bara vi som kan lösa våra
              egna problem, och vi har gjort det förr. Nu är det faktiskt dags
              igen.
            </seg>
            <seg xml:id="i-a201bd0832ea2b49-21">
              (Applåder)
            </seg>
          </u>
          <note type="speaker" xml:id="i-f84ccb9f6d2ecfa4-0">
            Anf. 23 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-11">
            <seg xml:id="i-9acf3cf0040ddeab-0">
              Herr talman! Moderaternas tidigare partiledare konstaterade när
              hon avgick att Moderaternas problem inte kommer att lösas enbart
              genom ett byte av partiledare. Hon menar i stället att Moderaternas
              problem är den moderata politiken. Men när jag hör Ulf Kristersson
              är det tydligt att Moderaterna efter tre år i opposition håller
              fast vid samma gamla politik som man förde under åtta år i regeringsställning.
              Det är en politik som ledde till ökade klyftor och ett underskott
              i statsfinanserna på 60 miljarder kronor.
            </seg>
            <seg xml:id="i-623257297ddeea09-0">
              Sedan Ulf Kristersson blev en del av Moderaternas partiledning
              har det dock skett tre omprövningar:
            </seg>
            <seg xml:id="i-6e84793432c9ed78-0">
              Jag tänkte ställa en fråga om den sista punkten. Det var nämligen
              det ni gjorde i det särskilda yttrandet i finansutskottet i juni,
              Ulf Kristersson. Ni hotade med misstroendevotum om regeringen
              inte drog tillbaka tre skatteförslag.
            </seg>
            <seg xml:id="i-c022bc69fa8ba6a6-0">
              Detta är en farlig väg som riskerar att leda oss tillbaka till
              den ordning som rådde före 90-talskrisen – och som skapade 90-talskrisen.
              Det är klart att det är enkelt att i denna kammare hitta hoppande
              majoriteter för att öka utgifterna eller sänka skatterna, men
              det är svårare att hitta majoriteter för ansvarsfulla finansieringsförslag.
              Det är därför vi har en ordnad och samlad budgetprocess i Sveriges
              riksdag. Den har tjänat Sverige väl, men nu vill ni och Sverigedemokraterna
              kasta den överbord.
            </seg>
            <seg xml:id="i-5500fd78440c0572-0">
              Vad tänker Ulf Kristersson att det gör med förtroendet för Sveriges
              statsfinanser och svensk ekonomi om hoppande majoriteter driver
              igenom skattesänkningar och utgiftsökningar enligt den ordning
              ni nu har skapat?
            </seg>
            <seg xml:id="i-a201bd0832ea2b49-22">
              (Applåder)
            </seg>
          </u>
          <note type="speaker" xml:id="i-72ed479930867f22-0">
            Anf. 24 ULF KRISTERSSON (M) replik:
          </note>
          <u who="ulf_kristersson_6b335b" xml:id="i-8108776202f72115-3">
            <seg xml:id="i-40dad4c59f94a09e-0">
              Herr talman! Först och främst innebar de åtta alliansåren grundläggande
              förändringar i svensk politik som inte ens ni själva har vågat
              återställa, Magdalena Andersson. Ni pratar mycket om det – ni
              låtsas att ni är emot jobbskatteavdragen och drar en enda slutsats
              av det: Nu kan ni äntligen sänka en enda skatt, nämligen den för
              pensionärer. Men ni vågar inte höja skatten för alla dem som går
              till jobbet på dagarna så mycket som ni skulle vilja.
            </seg>
            <seg xml:id="i-b6f613783052e835-0">
              Anledningen är att det fungerade. Allting talar för att det fungerade.
              Sverige hade världens högsta beskattning på vanliga inkomster,
              och vi sänkte den beskattningen. Nu måste vi sänka skatten för
              världens högst beskattade låginkomsttagare om fler ska kunna komma
              in. Ni vet att detta i grund och botten är rätt politik, men ni
              är förhindrade av Vänsterpartiet att driva den politiken.
            </seg>
            <seg xml:id="i-1ef58b925e309fe9-0">
              Jag skäms inte ett ögonblick för att vi hade Europas mest välskötta
              offentliga finanser under den värsta krisen sedan 30-talet. Ingen
              gör allting rätt, men det gjorde vi riktigt bra.
            </seg>
            <seg xml:id="i-a201bd0832ea2b49-23">
              (Applåder)
            </seg>
            <seg xml:id="i-005dda857ee95037-0">
              Jag måste allvarligt och ärligt säga att finansministerns helt
              nya intresse för budgetregelverk är fascinerande. Det finns en
              enda nu levande finansminister i det här landet som aktivt och
              brutalt har brutit mot den praxis som fanns, och hon heter Magdalena
              Andersson. Med berått mod bröt hon ut en skattefråga ur budgeten
              – lyfte ur den mot bättre vetande – och lät en ny majoritet fatta
              ett annat beslut. Finansministern vet exakt vad jag pratar om;
              ingen annan har över huvud taget prövat detta.
            </seg>
            <seg xml:id="i-a0aadcf4e177b8f6-0">
              Därefter skapades ett mått av harmoni när vi insåg att det där
              inte var bra och att vi inte ska göra så. Vi gick in i en budgetprocessutredning
              som verkade enig – till häromdagen , när Socialdemokraterna plötsligt
              och utan förvarning inte vill enas om att vi ska ha strama budgetregelverk
              som skyddar budgetprocessen. Om ni skyddar budgetprocessen på
              er sida, Magdalena Andersson, kommer vi att göra det på vår sida!
            </seg>
            <seg xml:id="i-a201bd0832ea2b49-24">
              (Applåder)
            </seg>
          </u>
          <note type="speaker" xml:id="i-b456ef0d7633ac3f-0">
            Anf. 25 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-12">
            <seg xml:id="i-09434aa5124f7b4d-0">
              Herr talman! Det finns en stor skillnad mellan vad som hände
              i kam ­ maren 2013 och det ni gjorde i våras, 2017, Ulf Kristersson.
              Det är att socialdemokrater, som alltid tar ansvar för statsfinanserna,
              stoppade en skattesänkning. Ni ville skuldsätta hela svenska folket
              för att sänka skatten för dem som tjänar mest. Vi stärkte statsfinanserna.
              Vi skulle aldrig någon ­ sin ha gjort detta om det hade försvagat
              statsfinanserna, för socialdemo ­ krater tar alltid ansvar.
            </seg>
            <seg xml:id="i-cb4f99219a061929-0">
              Varför går vi inte vidare i Budgetprocesskommittén? Det den gör
              är att laga lite grann, några små hål i skrovet, vad gäller budgetprocessen,
              medan det ni gjorde i juni var att riva sönder och göra ett stort
              hål i fören. Ni öppnade upp för hoppande majoriteter genom att
              med hot om misstroendevotum tvinga igenom skattesänkningar och
              utgiftshöjningar. Det är att totalt bryta sönder den samlade och
              ordnade budgetprocessen.
            </seg>
            <seg xml:id="i-8ee3223d2c0218fe-0">
              Vad kommer detta nya sätt att hantera budgetordningen att betyda
              för förtroendet för den svenska ekonomin?
            </seg>
            <seg xml:id="i-a201bd0832ea2b49-25">
              (Applåder)
            </seg>
          </u>
          <note type="speaker" xml:id="i-644b032b96c36f5c-0">
            Anf. 26 ULF KRISTERSSON (M) replik:
          </note>
          <u who="ulf_kristersson_6b335b" xml:id="i-8108776202f72115-4">
            <seg xml:id="i-661859389951f98b-0">
              Herr talman! Om finansministern på allvar menar att ni vill ha
              regelverk som båda sidor ska leva efter – stabila spelregler som
              gör att vi alltid har skyddade och hederliga budgetar där inkomster
              och utgifter följs åt – har ni sista chansen att ändra er till
              ett ställningstagande som gör att vi kan tro på er. Fram till
              dess kommer vi inte att tro på er. Om Socialdemokraterna och Sverigedemokraterna
              gemensamt enas i en sådan fråga kan ni enas i alla möjliga konstiga
              utgiftsfrågor också.
            </seg>
            <seg xml:id="i-61228bd6ef2050a2-0">
              Dessutom: Det är inte så att det vi gjorde i våras bröt sönder
              en enda budgetfråga över huvud taget. Vi påpekade stillsamt men
              tydligt att den här regeringen är en minoritetsregering. Om en
              minoritetsregering inte tolereras av majoriteten i parlamentet
              har minoritetsregeringen problem – inte parlamentet. Ni valde
              att rätta er efter det. Det gjorde ni rätt i.
            </seg>
            <seg xml:id="i-a201bd0832ea2b49-26">
              (Applåder)
            </seg>
          </u>
          <note type="speaker" xml:id="i-fd3361336ab74aea-0">
            Anf. 27 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-0">
            <seg xml:id="i-4746b6bde0a400e0-0">
              Herr talman! För den som ogillar förändring kan en genomgång
              av Moderaternas senaste ekonomiska politik kännas betryggande.
              Den består av en uppvisning i gammelmoderata förslag på skattesänkningar
              som främst gynnar höginkomsttagare och motverkar en aktiv klimatpolitik.
              Moderaterna har uppenbarligen inte lärt sig av sina tidigare misstag
              som ledde till underskott i statsfinanserna och åtta år av nedprioriterad
              miljöpolitik.
            </seg>
            <seg xml:id="i-6129090ceda85290-0">
              Exempelvis motsätter sig partiet att transportsektorn ska betala
              mer av sina miljökostnader – detta trots att både EU-kommissionen
              och OECD i sina granskningar av Sveriges miljöpolitik pekar på
              transportsektorn som en av de största utmaningarna för Sverige
              när det gäller att nå våra klimatmål.
            </seg>
            <seg xml:id="i-d5b871547e0be1be-0">
              Moderaterna försöker i stället att aktivt motarbeta arbetet med
              vägslitageavgift och flygskatt. Som grädde på det moderata utsläppsmoset
              vill partiet dessutom sänka bensinskatten. De vill nu kanske också
              höja farten på svenska vägar, vilket ökar utsläppen ännu mer,
              och lägga beskattning på tågen.
            </seg>
            <seg xml:id="i-bc77f9de2e61f165-0">
              Det kan tyckas anmärkningsvärt att Moderaterna bortser från det
              akuta läge världen står inför, men egentligen följer det bara
              samma prioriteringar som Moderaterna alltid tycks ha gjort: Det
              överordnade politiska målet i alla lägen är sänkta skatter.
            </seg>
            <seg xml:id="i-1f60696fb943965c-0">
              Vad som sticker ut är att Moderaterna beskriver sina förslag
              som motsatser. Exempelvis talar de om att sänka skatten för dem
              med lägst inkomst samtidigt som de vet att nämnda skattereform
              ger mer för dem som har mer. I sin senaste budgetmotion hävdar
              Moderaterna att det är en viktig princip att förorenaren ska betala.
              Det håller vi med om. Men sedan lägger de fram en politik som
              kommer att göra det svårt att uppnå miljömålen. Med detta svar
              på denna utmaning verkar de motsätta sig åtgärdsförslag som läggs
              fram.
            </seg>
            <seg xml:id="i-35a6f85f162cc07d-0">
              I vilket fall tycker Moderaterna att det är rimligt att förorenaren
              ska betala mer i Sverige? Och exakt vad i er ekonomiska politik
              kommer att föra oss närmare och uppnå miljö- och klimatmålen?
            </seg>
            <seg xml:id="i-a201bd0832ea2b49-27">
              (Applåder)
            </seg>
          </u>
          <note type="speaker" xml:id="i-e2c6c10815b380a8-0">
            Anf. 28 ULF KRISTERSSON (M) replik:
          </note>
          <u who="ulf_kristersson_6b335b" xml:id="i-8108776202f72115-5">
            <seg xml:id="i-1b3bddbf0e29d665-0">
              Herr talman! Först vill jag bara stillsamt påpeka att så länge
              det finns några i riksdagen som alltid vill höja alla skatter
              och som aldrig bryr sig om hur detta påverkar företag och företagare
              är jag stolt över att vara vakten som alltid verkar för motsatsen
              – vakten som stoppar skattehöjningar, värnar företagare och värnar
              människor som vill jobba. Någon måste också ta på sig väktarens
              uppgift.
            </seg>
            <seg xml:id="i-ff3e6865e4ceb7a7-0">
              Det andra är att jag tycker att Janine Alm Ericson gör en felaktig
              beskrivning. Under vår regeringstid ägnades en oändlig möda åt
              att göra sådant som var effektiva miljöutsläppsminskningar, det
              vill säga effektiva insatser som inte skulle slå specifikt mot
              svensk konkurrenskraft utan fungera internationellt.
            </seg>
            <seg xml:id="i-30c79eb34291c4fe-0">
              Miljöförstöringen är ju, som Janine Alm Ericson vet bättre än
              många, genuint internationell. Då handlar det mycket om att bidra
              till innovation, teknologi och internationella överenskommelser.
              Det handlar om att göra sådant som på allvar har långsiktiga effekter
              och inte sådant som systematiskt försämrar för just svenska företag
              och svenska människors möjligheter här.
            </seg>
            <seg xml:id="i-fa20ac2f9d260ac0-0">
              Jag tycker genuint illa om det som pågår i ett antal länder nu.
              I USA är det väldigt tydligt, och detta finns också i europeiska
              länder. Politiken går där in och försöker att entydigt använda
              politiska medel för att skydda inhemska sektorer och egna företag.
              Det där är inte bra. De flesta någorlunda genomtänkta liberaler
              i alla möjliga konstellationer förstår att det är en dålig långsiktig
              utveckling. Så ska vi inte göra.
            </seg>
            <seg xml:id="i-934ee4d80e2e2b88-0">
              Men det är något helt annat att aktivt och avsiktligt gå in och
              försämra för just svenska företag, att införa en flygskatt som
              försämrar för just svenska bolags förmåga, att införa bonus–malus
              på det sätt som ni tänkt göra och som siktar just på Volvo och
              att använda resolutionsavgifter som siktar just på banker i Sverige.
              Det är dålig politik, som driver företag ut ur landet utan att
              gynna miljön över huvud taget.
            </seg>
            <seg xml:id="i-a201bd0832ea2b49-28">
              (Applåder)
            </seg>
          </u>
          <note type="speaker" xml:id="i-55bd0cc914fb58a5-0">
            Anf. 29 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-1">
            <seg xml:id="i-84756098448f5bf1-0">
              Herr talman! Jag märker att Ulf Kristersson vill värna mycket,
              men det gäller inte miljön. Jag vill då tala lite om grön skatteväxling,
              för ni var det enda parti som inte stödde utredningen om grön
              skatteväxling på 90-talet. Ni ledde den regering som avbröt den
              framgångsrika gröna skatteväxling som har gjort Sverige till ett
              föregångsland internationellt. Denna skatteväxling var inte tänkt
              att stanna på den låga nivå där ni avbröt den utan på en hög nivå.
              Det skulle ha sänkt utsläppen mer och gjort vår ekonomi mer konkurrenskraftig.
            </seg>
            <seg xml:id="i-5c1bdac9c1ace0f3-0">
              Nu vill ni göra om samma misstag om ni kommer till makten igen.
              Jag hade gärna sett en stor grön skatteväxling under den här perioden,
              men vi ärvde 60 miljarder i underskott från dig och dina kollegor
              , Ulf Kristersson . Detta underskott behövde vi först täppa till.
            </seg>
            <seg xml:id="i-384afb5210dd4446-0">
              Sammanfattningsvis: Kan inte Moderaterna, när vi pratar grön
              skatteväxling, vara snälla att sluta prata som om de brydde sig
              om miljön på en hög nivå när de egentligen gör det på en låg nivå?
            </seg>
          </u>
          <note type="speaker" xml:id="i-4013f80501fdbcc0-0">
            Anf. 30 ULF KRISTERSSON (M) replik:
          </note>
          <u who="ulf_kristersson_6b335b" xml:id="i-8108776202f72115-6">
            <seg xml:id="i-208b8fcfb6be9066-0">
              Herr talman! Tvärtom – vi bryr oss om miljön väldigt mycket.
              Men vi har inte era grundläggande utgångspunkter. Vi tror att
              teknologi, innova ­ tion, marknadsekonomi och frihet är viktiga
              också för miljön. Sedan för ­ står vi att allting inte löser sig
              självt automatiskt.
            </seg>
            <seg xml:id="i-dda94793e4bb893c-0">
              Min gode vän Emil Källström brukar påpeka att grön skatteväxling
              betyder att man höjer skatten på vissa saker och sänker skatten
              på andra saker. Det ger inte carte blanche för att använda miljö
              som svepskäl för att höja skatten på allting.
            </seg>
            <seg xml:id="i-bfa35b58ceda462f-0">
              Jag tycker att ni försämrar er egen goda vilja genom att alltid
              hamna i ett sällskap som bortser från hur det ska gå för företag
              som skapar syssel ­ sättning och skatteinkomster och som också
              skapar den tekniska innova ­ tion som också miljön ytterst har
              stor glädje av. Ni borde hamna i bättre sällskap.
            </seg>
            <seg xml:id="i-a201bd0832ea2b49-29">
              (Applåder)
            </seg>
          </u>
          <note type="speaker" xml:id="i-b239071710cae4ce-0">
            Anf. 31 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-0">
            <seg xml:id="i-6e748039ee39eab8-0">
              Herr talman! Jag förstår att Ulf Kristersson hotar med Vänsterpartiet.
              För en moderat är väl ekonomisk jämlikhet lika allvarligt som
              en allergichock är för andra. Jag tycker ändå att du gav dig själv
              en fin titel, Ulf Kristersson: vakt mot ekonomisk jämlikhet. Det
              kan vara fint att vara om man är moderat.
            </seg>
            <seg xml:id="i-bd81b456576ed622-0">
              Jag tänkte ta upp taket i sjukförsäkringen. Vi är glada att denna
              höjning har kommit till stånd, för inkomstrelaterade försäkringar
              är viktiga för tryggheten men också för den svenska modellen.
              Vi vill ha inkomstrelaterade försäkringar – i det här fallet sjukförsäkring
              – som ger ekonomisk trygghet och som går att lita på.
            </seg>
            <seg xml:id="i-5e11a39d94b97c4a-0">
              Men det tycker inte Moderaterna. De menar i stället att fler
              nu kommer att sjukskriva sig. För dem är höjd sjukpenning lika
              med ökad sjukfrånvaro. Moderaterna menar alltså, och tror på fullaste
              allvar, att människor som tjänar 30 000 kronor i månaden sitter
              hemma på sängkanten på morgonen och tänker: Aha, nu får jag en
              femtiolapp mer än förra gången jag var sjuk, så jag stannar hemma
              i dag och sjukskriver mig från jobbet!
            </seg>
            <seg xml:id="i-7f05fd555fdf07b2-0">
              Jag tycker att detta säger det mesta om Moderaternas människosyn.
              Ni sa samma sak när stupstocken avskaffades. Sjuktalen skulle
              öka när inte politiker längre fick bestämma hur lång tid folk
              skulle vara sjukskrivna. Men sjuktalen minskade. Ni sa samma sak
              om a-kassan när den höjdes. Då skulle fler bli arbetslösa. Det
              blev tvärtom. Jag tycker att det mesta av det jag tar upp visar
              vilken människosyn ni har. Men ni nöjde er ju inte med att konstatera
              att fler nu skulle sjukskriva sig av ren illvilja. Ni kallade
              också försäkringen mycket medvetet för bidrag. Jag undrar varför.
            </seg>
            <seg xml:id="i-60c5ee5a09c926b6-0">
              Varför anser Moderaterna att sjukförsäkringen är ett bidrag?
              Varför misstror ni människor på det sättet och säger att de kommer
              att sjukskriva sig av ren illvilja? Varför tror ni att människor
              blir sjuka av att kunna känna ekonomisk trygghet vid sjukdom?
            </seg>
            <seg xml:id="i-a201bd0832ea2b49-30">
              (Applåder)
            </seg>
          </u>
          <note type="speaker" xml:id="i-b52775d1fc1f174d-0">
            Anf. 32 ULF KRISTERSSON (M) replik:
          </note>
          <u who="ulf_kristersson_6b335b" xml:id="i-8108776202f72115-7">
            <seg xml:id="i-7e9f3a9fcc139556-0">
              Herr talman! Det är inte svårare än så här: Med en regering som
              alltid vill höja skatter och som har så otroligt bra hjälp av
              partner att alltid höja skatter måste någon ta på sig den otacksamma
              men viktiga uppgiften att stoppa detta. Det är ett slags ekonomiskpolitisk
              renhållningsuppgift vi har.
            </seg>
            <seg xml:id="i-d57ef71201a1de91-0">
              Det kan inte bara vara personer som vill höja skatten och ta
              människors pengar ifrån dem som alltid dominerar svensk politik.
              Någon måste säga: Det är i grund och botten dina pengar. Vi tror
              att du vet bättre än politiken vad du vill använda dina pengar
              till. Vi har stor respekt för att du måste avstå från en del pengar,
              för vi har gemensamma viktiga angelägenheter att sköta också.
              Vi är ödmjuka inför att det är dina pengar vi tar till våra gemensamma
              uppgifter. Vi missköter inte dessa pengar. Vi är måna om att de
              pengar som du lägger till det gemensamma används så bra som det
              över huvud taget är möjligt.
            </seg>
            <seg xml:id="i-87e6a9f14d061912-0">
              Det finns inga gratis pengar. Det är människors surt förvärvade
              pengar vi talar om. Att ni på den andra sidan inte begriper detta
              är ingen nyhet för mig. Dessbättre förstår väldigt många andra
              människor precis det här.
            </seg>
            <seg xml:id="i-c332c8494525b90b-0">
              Låt oss gå tillbaka till sjukpenningen. Jag tror att du talar
              mot bättre vetande, Ulla Andersson. Men jag tror att du har lite
              bättre koll än vad du antyder på vad vi har lärt oss de senaste
              decennierna. Vi vet i dag, och det är väl belagt, att det är en
              kombination av ekonomiska incitament, regelverk och stöd som får
              människor att lämna sjukförsäkring och gå tillbaka till ett arbete
              efter förmåga. Detta är väl belagt.
            </seg>
            <seg xml:id="i-205688f6e784b79c-0">
              Ingen stannar hemma bara för att det finns en sjukpenning som
              har höjts eller som har sänkts. Men sammantaget kommer fler människor
              att gå till jobbet om det lönar sig bättre att arbeta än att vara
              sjukskriven. Det är väl belagt att det är på detta sätt.
            </seg>
            <seg xml:id="i-4ce9d36a1928d109-0">
              Det betyder inte att en enskild person missbrukar detta, men
              systemen ska vara hållbara över lång tid. Och det fanns uppenbara
              problem, vilka vi rättade till.
            </seg>
            <seg xml:id="i-a201bd0832ea2b49-31">
              (Applåder)
            </seg>
          </u>
          <note type="speaker" xml:id="i-4cb776b67c1eca4e-0">
            Anf. 33 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-1">
            <seg xml:id="i-4626f5d9cd50208d-0">
              Herr talman! De flesta människor förstår att alla kan bli sjuka
              en dag och att man då behöver ekonomisk trygghet. Men detta verkar
              Moderaterna inte förstå. De har med en precisionsskärpa föreslagit
              besparingar på 4 ½ miljard kronor detta år på sjuka människor.
              Jag tycker att det snarare verkar som om Moderaterna ser som sin
              uppgift att missköta sjuka människor.
            </seg>
            <seg xml:id="i-352cad370e83fd77-0">
              När Ulf Kristersson var socialförsäkringsminister sa han något
              som var väldigt symtomatiskt för en moderat: Jag tycker att psykiskt
              sjuka människor ska sluta dega hemma i soffan och gå och jobba
              i stället.
            </seg>
            <seg xml:id="i-bca8e326004bcefb-0">
              Sådana uttalanden visar på hur ni i Moderaterna ser på våra gemensamma
              försäkringssystem och på sjuka människor. Just att ni när taket
              i sjukförsäkringen höjs talar om att människor kommer att bli
              mer sjuka och vara hemma säger mycket om er människosyn. Jag tycker
              faktiskt att inkomstrelaterade försäkringar är värda att försvara.
              Människor ska kunna vara sjuka och kunna känna ekonomisk trygghet.
              Den svenska modellen är väl värd att försvara.
            </seg>
          </u>
          <note type="speaker" xml:id="i-e6adbbe4d122c48a-0">
            Anf. 34 ULF KRISTERSSON (M) replik:
          </note>
          <u who="ulf_kristersson_6b335b" xml:id="i-8108776202f72115-8">
            <seg xml:id="i-73f543478d2b571b-0">
              Herr talman! Jag tappar väldigt sällan talförmågan här inne.
              Men detta är djupt ovärdigt. Så där har jag aldrig sagt. Om du,
              Ulla Andersson, har läst det här i någon kommunistblaska var det
              fel redan där. Jag skulle aldrig säga så. Jag har djup respekt
              för människor som är psykiskt sjuka, men jag vill att de ska komma
              tillbaka till arbetet. Det här är bara djupt ovärdigt.
            </seg>
            <seg xml:id="i-a201bd0832ea2b49-32">
              (Applåder)
            </seg>
          </u>
          <note type="speaker" xml:id="i-838b593af14cb6be-0">
            Anf. 35 OSCAR SJÖSTEDT (SD):
          </note>
          <u who="oscar_sjostedt_bf2eae" xml:id="i-04376e2d49dffd19-2">
            <seg xml:id="i-947f8feb10e60c0d-0">
              Herr talman! Det är väl lite av en konst i politiken att ta åt
              sig äran för det som fungerar bra men slå ifrån sig ansvar för
              sådant som fungerar mindre bra. Finansministern är härvidlag inget
              undantag. Det faktum att vi befinner oss i en högkonjunktur är
              tydligen regeringens förtjänst. Det går givetvis emot expertmyndigheterna,
              inte minst Konjunkturinstitutet, som förklarar detta med helt
              andra, främst globala, faktorer.
            </seg>
            <seg xml:id="i-f171bb9ea7703b3c-0">
              Låt oss bryta ned siffrorna lite grann bara för att få perspektiv.
              I en högkonjunktur är bnp-tillväxten stark. Det samlade värdet
              av producerade varor och tjänster ökar. Gott så. Men om man ser
              det per capita – bnp-tillväxten uppdelad per person – visar sig
              helt andra siffror.
            </seg>
            <seg xml:id="i-1774996565984632-0">
              Faktum är följande. Bnp-tillväxten per capita är mindre än hälften
              så hög som bnp-tillväxten i stort. Det betyder att mer än hälften
              av vår bnp-tillväxt förklaras av en ökad befolkning. Det beror
              inte på exempelvis teknologiska landvinningar, innovationer eller
              högre produktivitet i största allmänhet utan kort och gott på
              en ökad befolkning.
            </seg>
            <seg xml:id="i-03e0201b71d3c93a-0">
              Bnp ensamt säger i sig givetvis ingenting över huvud taget om
              det faktiska välståndet i en ekonomi. Bnp per capita är heller
              inte ett perfekt mått, men det säger i alla fall någonting om
              det faktiska välståndet. Och därvidlag har Sverige haft en sorglig
              utveckling. Det gäller inte bara med nuvarande regeringen utan
              också med den föregående.
            </seg>
            <seg xml:id="i-cd123f5cc5af9615-0">
              Låt mig ta ett annat exempel. Vi kan titta på det som kallas
              konsumentreallöner. Det är den löneutveckling som löntagarna har
              haft och som inte bara är justerad för inflation utan även för
              skatter. Det är alltså den faktiska köpkraften hos löntagarna.
              Man måste gå tillbaka till 90-talets åtstramningspaket för att
              hitta en så svag utveckling i konsumentreallönerna som vi upplever
              just nu. Detta sker alltså mitt i brinnande högkonjunktur, då
              lönerna om något borde öka.
            </seg>
            <seg xml:id="i-d7c6c2931abec772-0">
              Detta förklaras givetvis av skattehöjningar och åter skattehöjningar
              på vanligt folks arbete. Poliser, rektorer, tandläkare, barnmorskor,
              gruvarbetare och sopåkare är rika och räknas som höginkomsttagare
              enligt reger ­ ingen. Men om man har en familj att försörja och
              kanske ett bostadslån på 2, 3 eller till och med 4 miljoner kronor
              som ska betas av varje månad blir marginalerna inte överdrivet
              stora.
            </seg>
            <seg xml:id="i-7889ac2e16279c97-0">
              Herr talman! För ett tag sedan satt jag och flera andra här i
              kammaren i en parlamentarisk kommitté för att utreda det så kallade
              överskottsmålet, vilket är en bärande del i det finanspolitiska
              ramverket. Regeringen ville avskaffa det helt och hållet för att
              kunna sätta sprätt på mer pengar i dag på bekostnad av framtida
              generationer. Jag var helt emot detta, men en majoritet i kommittén
              landade så småningom i en kraftig ambitionssänkning av överskottsmålet.
            </seg>
            <seg xml:id="i-61eb2ab650ea204b-0">
              Trots denna sänkning och trots högkonjunktur kommer regeringen
              inte att lyckas nå upp till överskottsmålet under mandatperioden.
              Förklaringen till detta är såklart ofinansierade reformer. Man
              gör helt enkelt av med mer pengar än vad man har.
            </seg>
            <seg xml:id="i-5f580f3d467bc9f6-0">
              Herr talman! Jag är glad över att vi sent omsider lyckades sätta
              stopp för regeringens planer att gå vidare med ännu större skattehöjningar
              för vanliga löntagare och för småföretagare i allmänhet. Jag måste
              säga att jag häpnar över finansministerns uttalande om försämringar
              i 3:12-regelverket, som är det regelverk som styr möjligheten
              att ta ut utdelning i relation till lön. Detta skulle, enligt
              finansministern, enbart drabba dem som hänger vid Stureplan.
            </seg>
            <seg xml:id="i-d920f50d37409ebe-0">
              Jag har många bekanta som är egenföretagare och småföretagare.
              Tro mig, de sliter som djur. De kan i princip aldrig ta helg eller
              semester, och de har varken tid eller lust att hänga vid Stureplan.
              Även om de gjorde det har de faktiskt all rätt i världen att göra
              det. Det är möjligt att finansministern är felciterad. Om så är
              fallet vill jag ge henne chansen att rätta det. Om så inte är
              fallet tycker jag att hon bör be om ursäkt till de hundratusentals
              småföretagare runt om i landet som sliter som djur för sina företag
              och som skapar jobb åt andra människor.
            </seg>
            <seg xml:id="i-a201bd0832ea2b49-33">
              (Applåder)
            </seg>
            <seg xml:id="i-ea29d50ac3ca63f9-0">
              Herr talman! Mer än hälften av dem som är arbetslösa består i
              dag av utrikes födda. Detta faktum i sig påminner oss på ett ytterst
              flagrant sätt om att vi har fört och att vi fortsätter att föra
              en extremt ansvarslös invandringspolitik.
            </seg>
            <seg xml:id="i-744e27adf656c359-0">
              Från regeringens sida försöker man ge sken av att vi har lagt
              oss på EU:s miniminivå, men faktum är att vi ligger kvar i toppskiktet.
              Vi har tiotusentals, kanske hundratusentals, människor som vistas
              illegalt i Sverige och som polisen har till uppgift att utvisa.
              Att det saknas resurser för detta är en sak. Det gör det, men
              det handlar inte enbart om resurser. Det handlar också om politisk
              styrning.
            </seg>
            <seg xml:id="i-cc88ab309862e2c0-0">
              Bara ett par tunnelbanestationer härifrån har det pågått en manifesta
              ­ tion. Människor som uppehåller sig illegalt i landet manifesterar
              för sin rätt att stanna i landet trots beslut om avslag. Vad tror
              ni att det då skickar för signaler att företrädare för regeringen,
              högt uppsatta statsråd, åker dit för att visa sitt stöd? Till
              och med ansvarigt polisbefäl säger: Givetvis hade vi kunnat genomföra
              det som kallas för inre utlänningskontroll, men hur hade det sett
              ut när företrädare för regeringen, som trots allt är polisens
              arbetsgivare, är på plats rent fysiskt för att manifestera mot
              den politik som man själv för?
            </seg>
            <seg xml:id="i-36666d5f9f4f32cf-0">
              Vi måste få en ansvarsfull invandringspolitik på plats. Låt mig
              göra klart för dem som är tillräckligt enfaldiga att tro att det
              står mellan dem som vill ha öppna gränser och dem som vill ha
              stängda gränser att gränsen givetvis varken ska vara stängd eller
              öppen. Den ska vara kontrollerad. Är man högkvalificerad arbetskraftsinvandrare
              eller arbetskraftsinvandrare i något bristyrke ska gränsen givetvis
              vara öppen. Är man asylinvandrare från Danmark – eller Finland,
              som nu allra senast – ska den givetvis vara stängd. Det är inte
              konstigare än att man har en ytterdörr till sin lägenhet eller
              sitt hus.
            </seg>
            <seg xml:id="i-cb1827ba45673e62-0">
              Även om vi får detta på plats med en ny regering har vi stora
              utmaningar på arbetsmarknaden. Det är inte något som går att trixa
              bort i statistiken med hjälp av lite kreativ bokföring, vilket
              annars har varit Socialdemokraternas paradgren inom arbetsmarknadspolitiken.
            </seg>
            <seg xml:id="i-8da6d1eec6a349b2-0">
              Arbetsförmedlingen ska i nuvarande form läggas ned och ersättas
              av helt andra aktörer – privata och andra. Den behöver konkurrensutsättas.
              De ineffektiva och oerhört kostsamma integrationsprogrammen ska
              läggas ned. Vi behöver få riktiga lärlingssystem på plats, där
              den som saknar gymnasieexamen ska kunna kombinera arbete med studier
              för att fullfölja sin examen. Detta måste göras attraktivt för
              arbetsgivaren och framför allt för det lilla företaget.
            </seg>
            <seg xml:id="i-7e5436a4db75ad08-0">
              Vi ska sänka skatterna på arbete kraftigt. Detta kommer jag att
              återkomma till när vi presenterar vårt eget budgetförslag, herr
              talman. Vi ska återställa RUT-avdraget och helst utveckla det
              vidare, för det är enbart i Socialdemokraternas föreställningsvärld
              som det finns mindre värda arbeten. Framför allt ska vi koppla
              transfereringssystem och socialförsäkringssystem till medborgarskapet.
              Det är inte rimligt att andra staters medborgare ska försörjas
              av de svenska skattebetalarna.
            </seg>
            <seg xml:id="i-f6bdf6fb49598805-0">
              Herr talman! Det Socialdemokraterna och regeringen är i färd
              med att göra mot den svenska välfärden är direkt skamligt. I ett
              oerhört smutsigt och cyniskt spel har man tagit en hel bransch
              som gisslan under i princip hela den innevarande mandatperioden.
              Det här förestående angreppet, dels mot det fria företagandet,
              dels mot medborgarnas valfrihet, är i paritet med löntagarfonderna.
              Bra, populära och bevisligen välfungerande skolor kommer att tvingas
              till nedläggning. Man struntar fullständigt i att kring 340 000
              skolelever som tillsammans med sina föräldrar har valt en skola
              inte kommer att ha den skolan kvar. När man går vidare med det
              här förslaget kommer också nästan varannan vårdcentral att hotas
              av nedläggning.
            </seg>
            <seg xml:id="i-db6312997f425e6d-0">
              Det cyniska består inte i att man skulle tycka så här. I sig
              är det bara dålig politik, något som vi vid det här laget är vana
              vid. Det cyniska består i att man egentligen inte tycker så här
              men driver frågan ändå som en eftergift till kommunistpartiet
              därför att man för allt i livet vill behålla makten. Till dem
              som oroar sig över detta kan jag bara säga att det här förslaget
              inte kommer att passera den här kammaren. Not on my watch!
            </seg>
            <seg xml:id="i-a201bd0832ea2b49-34">
              (Applåder)
            </seg>
          </u>
          <note xml:id="i-c2abd855a6e821cb-0">
            I detta anförande instämde Mikael Eskilandersson, Olle Felten,
            Heidi Karlsson, David Lång och Markus Wiechel (alla SD) samt Patrick
            Reslow (-).
          </note>
          <note type="speaker" xml:id="i-0fe137e3f13a2550-0">
            Anf. 36 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-13">
            <seg xml:id="i-625342a00a993733-0">
              Herr talman! I augusti meddelade de borgerliga partierna att
              man nu är överens om att man ska lagstifta här i Sveriges riksdag
              om att sänka lönerna och att människor ska ha lägre löner. När
              de borgerliga partierna presenterade det här förslaget var Oscar
              Sjöstedt väldigt entusiastisk inför detta.
            </seg>
            <seg xml:id="i-4ebda4920379a3df-0">
              Att lagstifta om löner är ett stort avsteg från den tradition
              som vi har i Sverige, där det inte är politiker som sätter löner.
              På svensk arbetsmarknad är det arbetsmarknadens parter som förhandlar
              om löner med varandra. Det är så den svenska arbetsmarknadsmodellen
              fungerar. I praktiken är det här förslaget ett första steg mot
              att avveckla den modell som väldigt länge tjänat Sverige och svenska
              löntagare väl.
            </seg>
            <seg xml:id="i-2eb9561543e0e0c8-0">
              För mig är det självklart att de människor som kommer till Sverige
              som nyanlända ska anpassa sig till hur det fungerar på svensk
              arbetsmarknad, snarare än att vi ska anpassa den svenska arbetsmarknadsmodellen
              till nyanlända. Men att lagstifta om sänkt lön är svårt att beskriva
              som något annat än att anpassa den svenska arbetsmarknadsmodellen
              till de nyanlända som kommer till Sverige.
            </seg>
            <seg xml:id="i-f4c8fb0cd5afd38c-0">
              Mina frågor till Oscar Sjöstedt är: Varför ska vi anpassa den
              svenska arbetsmarknaden till nyanlända snarare än att nyanlända
              ska anpassa sig till hur det fungerar i Sverige? Vem tjänar egentligen
              på det?
            </seg>
            <seg xml:id="i-a201bd0832ea2b49-35">
              (Applåder)
            </seg>
          </u>
          <note type="speaker" xml:id="i-3db618a77d1b008c-0">
            Anf. 37 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-3">
            <seg xml:id="i-62d7a6e7bda37b7f-0">
              Herr talman! Jag tänker inte stå här och försvara Alliansens
              politik. Det vore jättekonstigt. Däremot kan jag konstatera att
              det förslag som Alliansen presenterade har stora likheter med
              det förslag som vi under många år har drivit. Vi kallar det för
              lärlingsjobb. Varför är Socialdemokraterna emot det?
            </seg>
            <seg xml:id="i-00886f305726fe17-0">
              Vårt förslag går ut på att den som saknar gymnasieexamen ska
              kunna fullfölja sin gymnasieutbildning i kombination med arbete.
              Jag tror inte att vi behöver uppfinna hjulet på nytt varje gång
              här i Sverige. Om vi tittar nedåt kontinenten och ser vilka länder
              som har lägst ungdomsarbetslöshet – Tyskland och Österrike framför
              allt – ser vi en stark korrelation med att det i de länderna är
              väldigt många som har tagit sin gymnasieexamen inom ramen för
              ett lärlingsprogram. I Sverige tror jag att andelen ungdomar som
              har pluggat på gymnasiet inom ramen för ett lärlingsprogram ligger
              någonstans i storleksordningen 7 procent. I Tyskland är det 44
              procent. Jag tror inte att vi behöver uppfinna hjulet på nytt
              varje gång här hemma, utan vi kan titta på kontinenten och se
              vad som funkar där.
            </seg>
            <seg xml:id="i-42ee06e764cbf073-0">
              Jag tänker inte försvara Alliansens politik. Det får de göra
              själva. Men jag kan konstatera att deras förslag hade stora likheter
              med vårt förslag. Kan de jämka vissa bitar skulle det kunna finnas
              en majoritet i den här kammaren, och då skulle vi kunna driva
              igenom det.
            </seg>
            <seg xml:id="i-26b77e4097ec731d-0">
              I vårt förslag är det tydligt att det här ska kopplas till utbildning
              som leder till att man färdigställer sin gymnasieexamen. Vad gäller
              siffrorna för arbetsmarknaden finns det en väldigt stor diff mellan
              dem som har gymnasieexamen och dem som inte har det. Då måste
              vi hjälpa dem som saknar gymnasieexamen, för där sticker arbetslösheten
              ganska tydligt och påtagligt av jämfört med dem som har en examen
              eller har en ännu högre utbildning – där har vi väldigt låg arbetslöshet
              och inte lika stora utmaningar.
            </seg>
          </u>
          <note type="speaker" xml:id="i-55f364fadb54c23a-0">
            Anf. 38 Finansminister MAGDALENA ANDERSSON (S) replik:
          </note>
          <u who="magdalena_andersson_22534c" xml:id="i-48bc1ae7fa23bcf6-14">
            <seg xml:id="i-0d690bda0f3f3909-0">
              Herr talman! Jag ber inte Oscar Sjöstedt att försvara Alliansens
              politik. Jag ber Oscar Sjöstedt att försvara sitt eget uttalande.
              Oscar Sjöstedt var väldigt positiv till det här.
            </seg>
            <seg xml:id="i-5287a45df4e84a8a-0">
              Det är uppenbart att Sverigedemokraterna inte ställer upp på
              att det ska vara svenska villkor och löner som gäller på den svenska
              arbetsmarknaden. Det är någonting som alla som jobbar i Sverige
              bör ha väldigt klart för sig.
            </seg>
            <seg xml:id="i-15c35f093bfdf18d-0">
              Oscar Sjöstedts enda kritik mot allianspartiernas förslag var
              att man inte ville lagstifta om lägre löner för ännu fler grupper
              än nyanlända och ungdomar utan gymnasieexamen. Oscar Sjöstedt
              tyckte att vi skulle lagstifta om att många fler skulle få lägre
              löner, till exempel långtidsarbetslösa i glesbygd. Vilka fler
              är det, Oscar Sjöstedt, som ska få lägre löner i Sverige?
            </seg>
          </u>
          <note type="speaker" xml:id="i-686a6813beb6513e-0">
            Anf. 39 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-4">
            <seg xml:id="i-198767a650ba7e63-0">
              Herr talman! Jag vet inte om finansministern missförstår någonting.
              Har man en lön i dag är man inte aktuell för att börja enrollera
              sig i ett lärlingsprogram. Det verkar jättekonstigt. Det här är
              för dem som inte har jobb, det vill säga har noll i lön.
            </seg>
            <seg xml:id="i-69aabee401b2868e-0">
              Det som jag har kritiserat – och den kritiken står jag fast vid
              – är att Alliansen har föreslagit en arbetsmarknadspolitik med
              olika regelverk för olika grupper beroende på ursprung.
            </seg>
            <seg xml:id="i-d55f4999239e1b43-0">
              Det tror jag principiellt är fel väg. Det är orättvist att göra
              så och säga: Du som är född där får det regelverket, men du som
              är född där får ett helt annat regelverk. Det ska vara lika. Det
              var min kritik.
            </seg>
            <seg xml:id="i-dfb189c584abea07-0">
              I dag finns det inte jättemånga men ändå påtagligt många ungdomar
              som saknar jobb inte bara i glesbygd utan även i storstad. Ingen
              får lägre lön om den är arbetslös och börjar plugga färdig sin
              gymnasieexamen in ­ om ramen för ett lärlingsprogram. Det är helt
              barockt. Jag förstår inte det. Finansministern måste ha missförstått.
            </seg>
          </u>
          <note type="speaker" xml:id="i-9441d94a350a2671-0">
            Anf. 40 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-2">
            <seg xml:id="i-ff754e923ae43278-0">
              Herr talman! Även om Oscar Sjöstedt valde att inte ta upp det
              i sitt anförande just nu har Sverigedemokraterna tidigare utmärkt
              sig som det parti framför andra som vill skära ned i kommunernas
              budgetar. Det vore rimligt om Sverigedemokraterna någon gång talar
              om vad i vård, skola och omsorg som de tycker att kommunerna ska
              skära ned.
            </seg>
            <seg xml:id="i-518e267d68d533e0-0">
              Men det är inte bara välfärden som Sverigedemokraterna vill försvaga
              utan även miljö- och klimatpolitiken hör till de områdena. Här
              är man dock mer precis med vad man vill skära bort, n ämligen
              8 miljarder. Bland de 8 miljarderna går man också ned på den detaljnivån
              att man vill att SMHI ska bli av med 11 miljoner så att de inte
              längre ska kunna analysera klimat ­ effekterna för Sverige på
              ett ordentligt och vetenskapligt vis. Jag kanske borde överraskas.
              Men vi vet sedan tidigare att om det är något som förenar dem
              som inte vill ta klimatfrågan på allvar är det förnekelse. Om
              det är någonting som hotar förnekelse är det information baserad
              på vetenskap.
            </seg>
            <seg xml:id="i-1cab2befdcb5cf13-0">
              En av Sverigedemokraternas huvudparoller i deras antimiljöpolitik
              är att vi inte ska göra mer i Sverige. De tycks ha glömt bort
              att Sverige tidigare agerat som ett gott exempel och därmed påverkat
              miljöpolitiken långt utanför Sveriges gränser. Med tanke på att
              Sverigedemokraterna inte vill att Sverige ska gå före måste jag
              ändå fråga Oscar Sjöstedt om han tycker att det var fel att Sverige
              införde en koldioxidskatt på 90-talet.
            </seg>
            <seg xml:id="i-d4b1fda7451b7def-0">
              Tycker Oscar Sjöstedt att vi även då skulle ha lutat oss tillbaka
              och låtsats som att klimatförändringarna kan vänta? Har Sverigedemokraterna
              egentligen några förslag som kommer att göra att vi i Sverige
              tar ansvar för våra egna utsläpp?
            </seg>
            <seg xml:id="i-a201bd0832ea2b49-36">
              (Applåder)
            </seg>
          </u>
          <note type="speaker" xml:id="i-7c7dc05436ff7445-0">
            Anf. 41 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-5">
            <seg xml:id="i-60d7955a7aa94721-0">
              Herr talman! Vi föreslår givetvis inga nedskärningar i den kommunala
              eller landstingskommunala välfärden. Vi kunde nu i veckan ta del
              av ett exempel på sådana typer av kostnader som följer av Miljöpartiets
              och regeringens politik. Nacka kommun köpte tre bostadsrätter
              åt en man, hans tre fruar och 16 barn för 14 miljoner kronor.
              Det är sådana typer av kostnader som inte uppstår med vår politik.
              Därför kan vi göra den typen av nedskärningar.
            </seg>
            <seg xml:id="i-b47a21a5b3112c6d-0">
              Jag misstänker att det var så i regeringens interna budgetförhandling
              att Miljöpartiet har drivit på för väldigt mycket. Det ska kosta
              så mycket som möjligt. Det viktigaste är att saker kostar, att
              det är dyrt. Vad som händer i andra änden är inte lika viktigt.
              Men vad man trycker in är viktigt.
            </seg>
            <seg xml:id="i-4c250bde95a0d2b6-0">
              Jag misstänker att Miljöpartiet har satt en ganska stor prägel
              på reger ­ ingens miljöbudget. Det är väl inte helt orimligt.
              Det finns ett anslag där man vill gå in och köpa mängder av skog
              från de privata skogsbrukarna, som vi sa nej till. Det är ett
              exempel där vi vill skära ned på det ledamoten Alm Ericson kallar
              för miljöbudget.
            </seg>
            <seg xml:id="i-968c38f45fb6f33f-0">
              Varför i hela friden ska man göra detta? De privata skogsbrukarna
              är jätteduktiga och tar jättestort ansvar. De tar förmodligen
              mer ansvar än vad det offentliga och staten kan göra genom exempelvis
              Sveaskog. Skogsbonden som sitter på 200, 300 hektar mark, kanske
              haft den i generationer och kanske planerar att ha den i ytterligare
              generationer tar jättestort ansvar. Varför ska man lägga en massa
              pengar på det? Det är jätteonödigt.
            </seg>
            <seg xml:id="i-8cd93f7abf5eb199-0">
              Däremot vill vi satsa mer än regeringen på sådant som vi tror
              fungerar långsiktigt, forskning på olika sätt, energiforskning,
              och så vidare. Det gäller även klimatbistånd där vi kan hjälpa
              mindre utvecklade delar av världen att komma till rätta med problemen.
              Det tror jag ger mer. Jag är mer intresserad av output än input.
              Det du trycker in är inte lika viktigt, utan det är det som kommer
              ut i andra änden som är det viktiga.
            </seg>
          </u>
          <note type="speaker" xml:id="i-933f743f649d14d6-0">
            Anf. 42 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-3">
            <seg xml:id="i-78d5eadcb1e939f2-0">
              Herr talman! Jag tycker fortfarande det känns som att det är
              svårt att veta vem som kommer få del av välfärden och vem som
              inte kommer att få det i Oscar Sjöstedts Sverige. Det är svårt
              att få veta vem som ska få bo och vem som uppenbarligen inte ska
              få det.
            </seg>
            <seg xml:id="i-65574afbbf14af07-0">
              Det som jag allra mest lägger märke till i svaret är att Sverigedemokraterna
              helt verkar sakna egna förslag om hur Sverige kan ta ansvar för
              sina egna klimatutsläpp. Den frågan ställer jag gärna igen och
              ser fram emot ett svar på.
            </seg>
          </u>
          <note type="speaker" xml:id="i-dd6c20dd82e85856-0">
            Anf. 43 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-6">
            <seg xml:id="i-1f1a76c98a516f30-0">
              Herr talman! Det är vi ganska tydliga med. Välfärden ska knytas
              till medborgarskapet, punkt slut. Vi kan inte göra det enklare
              än så. Välfärden i Sverige är betingad av att man är medborgare
              i Sverige, punkt slut. Jag kan inte bli tydligare.
            </seg>
            <seg xml:id="i-c733fd0d61f9dd94-0">
              Jag tror inte på att all klimatpolitik alltid måste ske med skattehöjningar.
              Är det verkligen det enda styrmedel som finns? Det finns mycket
              vi kan göra. Det finns säkert en del vi kan bli överens om. Men
              jag kommer inte gå med på en linje där det är helt omöjligt att
              bo på landsbygden i Sverige. Jag köper inte det, absolut inte,
              inte på något sätt.
            </seg>
            <seg xml:id="i-8ae8d6715972787f-0">
              Det är därför som vi i vår budget går emot de ganska kraftiga
              bensinskattehöjningarna som jag misstänker Miljöpartiet har drivit
              igenom i budgetförhandlingarna internt i regeringen. Vi är emot
              det. Vi ska inte göra bilen till en klassfråga. Man ska kunna
              bo också på landsbygden.
            </seg>
          </u>
          <note xml:id="i-5aa50df4456e62e9-0">
            I detta anförande instämde Jeff Ahl (SD).
          </note>
          <note type="speaker" xml:id="i-185a1f57c195b25c-0">
            Anf. 44 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-2">
            <seg xml:id="i-133ddbfd83817e29-0">
              Herr talman! Först ska jag vända mig till Ulf Kristersson. Du
              hade inte sagt dega hemma. Däremot hade du sagt att människor
              inte ska vara hemma om de är psykiskt sjuka, och de ska ha sina
              rutiner. Jag ville bara säga det.
            </seg>
            <seg xml:id="i-98864fe2a0710216-0">
              (FÖRSTE VICE TALMANNEN: Jag vet det, Ulla Andersson. Men begär
              man replik får man rikta den mot den person som hållit anförandet.)
            </seg>
            <seg xml:id="i-33dc2028bd4d5813-0">
              Jag ska göra det nu. Sverigedemokraternas ekonomiska politik
              blir sällan granskad. Det är tur, eftersom den över huvud taget
              inte håller ihop. De bedriver också en ekonomisk politik som ökar
              orättvisorna och gör att välfärden urholkas. Sverigedemokraterna
              föreslår enorma neddragningar på förskola, vård och omsorg, förlossningsvård
              och barnens skola.
            </seg>
            <seg xml:id="i-01cc6f53bf5630bf-0">
              I år motsvarar neddragningarna löner för 24 000 sjuksköterskor
              eller lärare eller motsvarande löner för 36 000 undersköterskor.
              Det är människor som verkligen behövs för att bistå sjuka, äldre
              och barn. Nästa år motsvarar neddragningarna dubbelt så många
              sjuksköterskelöner. Varför då? Jo, därför att Sverigedemokraterna
              prioriterar skattesänkningar.
            </seg>
            <seg xml:id="i-d201384f8500c05c-0">
              Det är inga låga skattesänkningar man föreslår för topp tio.
              Sverigedemokraternas egen partiordförande tjänar ungefär 100 000
              kronor i månaden. I Sverigedemokraternas politik föreslås en skattesänkning
              med 46 000 kronor per år. En inkomst på 100 000 kronor i månaden
              är en väldigt stor inkomst.
            </seg>
            <seg xml:id="i-13146556e922b10e-0">
              En undersköterska behöver jobba ungefär fyra månader för att
              få ihop lika mycket i pengar. En skattesänkning med 46 000 kronor
              motsvarar ungefär två månadslöner för en fastighetsskötare eller
              en undersköterska. Tittar man på fördelningsprofilen på Sverigedemokraternas
              ekonomiska politik ser man att topp tio kommer mycket väl ut och
              är de stora vinnarna.
            </seg>
            <seg xml:id="i-e208ba78c1172869-0">
              Mina fråga till Oscar Sjöstedt är: Hur känns att ge motsvarande
              två månadslöner för fastighetsskötare och undersköterskor i skattesänkningar
              till en person som tjänar 100 000 kronor i månaden och att detta
              finansieras genom stora neddragningar i äldreomsorg, sjukvård
              och skola?
            </seg>
          </u>
          <note type="speaker" xml:id="i-5f7013d0b2040bfc-0">
            Anf. 45 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-7">
            <seg xml:id="i-e3924d30012b2f6a-0">
              Herr talman! Det känns inte särskilt mycket över huvud taget
              därför att det inte är med sanningen överensstämmande. Det är
              inte så. Hade vi före ­ slagit kraftiga skattesänkningar för individer
              som tjänar 100 000 kronor i månaden hade vi såklart stått för
              det. Det är inte så. Ulla Andersson står och hittar på. Det stämmer
              inte. Det är lögn. Den dag vi driver den poli ­ tiken kommer jag
              att stå och försvara den, men just nu gör vi inte det. Det är
              påhitt. Det är egentligen ganska anmärkningsvärt att gå upp i
              talarstolen och hitta på politik som man sedan argumenterar emot.
              Det är jättekons ­ tigt. Det är fantastiskt konstigt.
            </seg>
            <seg xml:id="i-cf81b937b4bc08a7-0">
              Hur som helst, återigen: Vi föreslår inga nedskärningar i välfärden.
              Däremot sparar vi på att föra en betydligt mer restriktiv invandringspolitik
              än den som regeringen med stödpartier för. Där kan vi göra stora
              bespar ­ ingar. Vad gäller offentligt anställda vill vi satsa
              mycket. Vi är oroade. Om vi tittar på sjuksköterskor talar vi
              om att åtminstone 10 000 och förmodligen fler – jag kan inte siffran
              i huvudet – jobbar antingen i en helt annan bransch eller utomlands,
              till exempel Norge. Man har frågat dem en masse : Varför blev
              det så här? Varför jobbar du inte med det här? Har du tröttnat
              på ditt yrke? Nej, men jag har tröttat på arbetsvillkoren, säger
              en del.
            </seg>
            <seg xml:id="i-b95d20c3c0a7f3d4-0">
              När det gäller polisen säger regeringen att vi ska ha en till
              polishög ­ skola och fler utbildningsplatser så att vi kan ha
              fler poliser. Men de utbild ­ ningsplatser vi har klarar vi inte
              av att tillsätta därför att det är för få som söker för att arbetsmiljön
              är undermålig.
            </seg>
            <seg xml:id="i-bda0a5d7133cd352-0">
              Där skjuter vi till enorma resurser. Det handlar om mångmiljardbelopp
              och om löneutveckling, arbetstider, möjlighet att påverka sin
              egen situa ­ tion och så vidare. Rätt till heltid för dem som
              jobbar inom vård och om ­ sorg är ett exempel. Regeringen skjuter
              inte till resurser till det, men det gör vi.
            </seg>
          </u>
          <note type="speaker" xml:id="i-17a27c7909e71c98-0">
            Anf. 46 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-3">
            <seg xml:id="i-939b3028802f91de-0">
              Herr talman! I den här budgeten görs den historiskt största satsningen
              på sjukvården. Det är vi mycket glada för. I Sverigedemokraternas
              budget drar man ned på statsbidragen till kommuner och landsting,
              vilket medför stora besparingar. En konsekvens av er budget, om
              ni skulle räkna hem era besparingar, är att ni skulle slänga ut
              människor som lever sitt liv i det här landet. Det tror jag knappast
              att någon tror ska ske i verkligheten, men det säger mycket om
              hur ni ser på människor.
            </seg>
            <seg xml:id="i-f55eac9ea58337b1-0">
              Jag skulle föreslå Oscar Sjöstedt att gå i sin nästas skor. Det
              brukar vara ett bra sätt att sätta sig in i andra människors livsvillkor.
            </seg>
            <seg xml:id="i-aeff9825c0f54901-0">
              Ni föreslår som sagt stora neddragningar i förskola, skola och
              omsorg eftersom ni skär så mycket i de statsbidrag som finns.
              De stora besparingar ni gör är luft och går helt enkelt inte att
              genomföra. Och om ni skulle genomföra dem skulle det drabba enskilda
              människor mycket hårt. Ni gör det för att finansiera stora skattesänkningar
              för de rikaste i samhället.
            </seg>
          </u>
          <note type="speaker" xml:id="i-239a2fa5a1161db7-0">
            Anf. 47 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-8">
            <seg xml:id="i-60db1f0a8e230f84-0">
              Herr talman! Jag har, precis som säkert Ulla Andersson och alla
              andra här, pratat med i princip varenda journalist i dag. Jag
              fick frågan av allihop: Kan du säga någonting som är bra i regeringens
              budget? Ja, det kan jag. Man skjuter till stora resurser till
              sjukvården, förlossningsvården i synnerhet. Det är bra. Det kommer
              vi att ställa oss bakom i vårt alternativ.
            </seg>
            <seg xml:id="i-d465a4d3e2bc4602-0">
              Givetvis ska vi inte slänga ut människor ur landet, undantaget
              de som inte beter sig. Med inte beter sig menar jag begår brott.
              De ska ut. Annars behöver man inte oroa sig för att vi ska slänga
              ut några människor mot deras vilja. Däremot ska vi ha kontroll
              på gränsen. Man ska inte kunna komma in i landet hur som helst.
              En helt annan invandringspolitik ska vi ha – betydligt mer restriktiv
              och med en kontrollerad gräns.
            </seg>
          </u>
          <note type="speaker" xml:id="i-177ce28d0d637023-0">
            Anf. 48 JAKOB FORSSMED (KD) replik:
          </note>
          <u who="jakob_forssmed_ba7bc5" xml:id="i-fff40d698f045f1e-2">
            <seg xml:id="i-5a38da9bafdf3b52-0">
              Herr talman! Jag hörde Oscar Sjöstedt i morse prata negativt
              om den särskilda löneskatten för äldre som drabbar äldre som arbetar.
              Jag delar den kritiken. Skillnaden är att i den senaste budget
              som vi har behandlat i den här riksdagen som Oscar Sjöstedt har
              lagt fram har han accepterat den skattehöjningen. Jag tycker att
              Sverigedemokraternas budget förtjänar att granskas. Den är problematisk
              på många områden.
            </seg>
            <seg xml:id="i-c9dedf79e2c0a06d-0">
              Man har råd med många fina satsningar på polis och försvar och
              allt möjligt, men det bygger på besparingar som inte går att realisera
              inom utgiftsområde 13, 14 och 25, på stora neddragningar på kommunerna
              och stora neddragningar på arbetsmarknadsåtgärder. Man kan inte
              tänka bort människor. Man kan inte tänka att de helt enkelt försvinner
              och att man då kan göra de här besparingarna. Det fungerar inte
              så.
            </seg>
            <seg xml:id="i-3628d48a1b3a6e3f-0">
              Ett annat utgiftsområde där Sverigedemokraterna hämtar pengar
              är ut ­ giftsområde 12 Ekonomisk trygghet för familjer och barn
              . Jag har förstått att ni säger nej till det flerbarnstillägg
              som regeringen införde förra året och som kostade 300 miljoner.
              Men ni gör ytterligare neddragningar på 1 miljard på barnbidragen
              trots att ni inte föreslår någon sänkning av barn ­ bidragen.
              Jag tolkar det som att det i ert Sverige finns färre barn. Jag
              räk ­ nade på det här, och det ska finnas ungefär 87 000 färre
              barn i Sverige. Det är klart att man kan önska sig en annan befolkning
              med färre barn. Det är samma sak med föräldraförsäkringen där
              det också är stora neddragningar. Man kan önska sig en annan befolkning,
              men det fungerar inte så i budget ­ sammanhang. Vi har de här
              barnen i Sverige, men i Oscar Sjöstedts värld finns de inte. Jag
              tycker att det är märkligt.
            </seg>
          </u>
          <note type="speaker" xml:id="i-4326425be5f964bb-0">
            Anf. 49 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-9">
            <seg xml:id="i-39d556b8a099cce4-0">
              Herr talman! Jag börjar med det sista som nämndes: föräldraförsäkringen,
              det vill säga föräldrapenningen. Är det rimligt att den är utformad
              på det sätt som den har varit så att människor som nyligen har
              kommit till Sverige direkt kan nyttja den? Jag tycker inte det.
              Där kan vi göra stora besparingar. Som jag var inne på i mitt
              anförande ska transfereringssystem och socialförsäkringssystem
              knytas till medborgarskapet. Punkt slut. Det blir inte enklare
              än så. Så fungerar det i väldigt många länder, och så borde det
              fungera i Sverige också. Bara man sätter sin fot i Sverige har
              man samma rätt och tillgång till hela välfärden som den som är
              medborgare i landet. Så ska vi inte ha det. Det ska vara en tydligare
              koppling till medborgarskapet.
            </seg>
            <seg xml:id="i-c9ed316eecfb0028-0">
              Jakob Forssmed nämner utgiftsområdena 13 och 14. Det är alltså
              utgiftsområdena för nyanlända invandrares etablering och för arbetsmarknad
              och arbetsliv. Förklara gärna för mig vilka av de mångmiljardsatsningar
              som vi skär ned på i de här två områdena som funkar, som är effektiva
              och leder till resultat och som därmed är samhällsekonomiskt försvarbara.
              Jag hittar inte en enda. Det är också svaret på varför vi skär
              ned på dem. Hela etableringsuppdraget, mångmiljardbelopp, slukas
              år ut och år in. Det var väl egentligen alliansregeringen som
              iscensatte det här en gång i tiden.
            </seg>
            <seg xml:id="i-c9a17aa134771c02-0">
              De senaste siffrorna visar på att i storleksordningen 4–5 procent
              går igenom hela etableringsuppdraget och sedan kommer ut i jobb
              i andra änden. Övriga 95–96 procent gör det inte. Hur kan man
              försvara satsningar på tiotals miljarder kronor årligen på någonting
              som inte funkar? Jag förstår att Socialdemokraterna gör det, för
              de tycker ju om det här, men jag förstår inte varför Kristdemokraterna
              vill göra det.
            </seg>
            <seg xml:id="i-8ce45ddf8f83da10-0">
              Hitta någonting som funkar och som leder till jobb och som är
              samhällsekonomiskt effektivt – fair enough, då köper jag det.
              Men det är ju inte så.
            </seg>
          </u>
          <note type="speaker" xml:id="i-5bb4b9fec75c3afa-0">
            Anf. 50 JAKOB FORSSMED (KD) replik:
          </note>
          <u who="jakob_forssmed_ba7bc5" xml:id="i-fff40d698f045f1e-3">
            <seg xml:id="i-d6ef3f9ca5732760-0">
              Herr talman! Jag tror inte att det har undgått någon att Kristdemokraterna
              är extremt kritiska mot regeringens arbetsmarknadspolitik. Vi
              vill lägga ned ett stort antal av de program som inte fungerar,
              och vi vill göra om det här i grunden. Vi vill satsa mer på yrkesutbildningar
              än vad reger ­ ingen gör, och vi vill göra ett stort antal insatser
              som har bättre effekt. Men det är inte det som är min poäng här,
              utan poängen är att delar av de besparingar som ni föreslår inte
              går att realisera alternativt bygger på att ni tänker bort människor
              som faktiskt finns här.
            </seg>
            <seg xml:id="i-4a16fd730df1446c-0">
              När det gäller barnbidragen ska det vara 87 000 färre barn i
              Sverige om ett par år. Hur ska det gå till? Hur ska den här besparingen
              realiseras på riktigt, i verkligheten, om ni mot förmodan skulle
              få makten i Sverige? Det är det som det här handlar om.
            </seg>
            <seg xml:id="i-eac19fb135e7e927-0">
              Den andra frågan är naturligtvis: Kan det till och med vara så
              att barn till personer som har fått uppehållstillstånd i Sverige
              också behöver sina föräldrar för att knyta an till dem? Kan man
              tänka sig att det finns en sådan situation när flyktingar kommer
              till Sverige och får uppehållstillstånd?
            </seg>
          </u>
          <note type="speaker" xml:id="i-c8cba07e64b955f7-0">
            Anf. 51 OSCAR SJÖSTEDT (SD) replik:
          </note>
          <u who="oscar_sjostedt_bf2eae" xml:id="i-04376e2d49dffd19-10">
            <seg xml:id="i-d63e29bb1eabc0d5-0">
              Herr talman! Budgeten är ju framåtsyftande och inte bakåtsyftande.
              Man kan inte prata om att vi i budgeten vill göra det här med
              människor som redan finns här. Det här syftar framåt, från och
              med den 1 januari 2018 i det här fallet.
            </seg>
            <seg xml:id="i-4db5f08b1322d5f9-0">
              Jag missade att svara på Jakob Forssmeds fråga om den särskilda
              löneskatten för äldre. Den kommer inte att finnas med i den budget
              som jag kommer att presentera den 4 oktober, jag lovar.
            </seg>
            <seg xml:id="i-912487da7f718c6d-0">
              Men om vi nu är lika kritiska mot regeringens arbetsmarknadspolitik,
              kan inte du prata ihop dig med dina kompisar om utgiftsområde
              14 och lägga en gemensam motion med bland annat en nedskalning
              av Arbetsförmedlingen och de här andra sakerna som vi har pratat
              om? Prata ihop er, så kommer vi förmodligen att rösta på den motionen.
              Då blir det verklighet; då går det igenom. Det handlar bara om
              att du och dina kompisar ska bli överens. Då kan vi börja göra
              saker på allvar.
            </seg>
            <seg xml:id="i-a201bd0832ea2b49-37">
              (Applåder)
            </seg>
          </u>
          <note type="speaker" xml:id="i-98d02671625e1ab8-0">
            Anf. 52 JANINE ALM ERICSON (MP):
          </note>
          <u who="janine_alm_ericson_b9566b" xml:id="i-99780b15c123ead6-4">
            <seg xml:id="i-cec1cef14aee45fe-0">
              Herr talman! Elcyklar, solceller, flygskatt, bonus–malus, Klimatklivet,
              Industriklivet, Havsoffensiven , strandstädning, nattåg, Bränslebytet
              , föräldraläxhjälp, familjeåterförening, fri konst och läsa-skriva-räkna-garanti
              – den budget som regeringen presenterar i dag är den största investeringen
              någonsin i ett grönt modernt samhällsbygge. Det är en budget för
              hopp och framtidstro.
            </seg>
            <seg xml:id="i-5c7c990fb060bdde-0">
              Det går bra för Sverige, och vi har nu mycket goda förutsättningar
              att leda omställningen och ta internationellt ledarskap för klimatet.
              Vi kommer allt närmare målet att bli världens första fossilfria
              välfärdsland.
            </seg>
            <seg xml:id="i-0ae22549cbe0bd23-0">
              I en tid när osäkerhet och odemokratiska mörka krafter sprider
              sig i världen och naturkatastrofer drabbar miljontals människor
              är behovet av grön politik större än någonsin. Klimatet är vår
              tids stora ödesfråga, och klimatförändringarna väntar inte.
            </seg>
            <seg xml:id="i-1666580b1dcce5ca-0">
              Klimatfrågan är dock inte bara ett hot. Den gröna omställningen
              innebär också möjligheter för världen och för Sverige att ställa
              om, skapa nya jobb, utveckla ekonomin och bygga mer hållbara och
              människovänliga städer. För att omställningen ska kunna ske måste
              det gå att resa fossilfritt. Det ska vara enkelt och smidigt att
              ladda elbilen, både hemma och borta. Och det ska bli billigare
              att köpa en elcykel, så att man helst lämnar bilen hemma. Flyget
              ska självklart vara med och bära sina klimatkostnader, som alla
              andra transportmedel gör, med en flygskatt. Och en miljöbra bil
              ska vara billigare att köpa än en miljödålig genom vårt bonus–malus-system.
            </seg>
            <seg xml:id="i-6c10a2a57cc9e232-0">
              I det gröna samhällsbygget drar vi nytta av naturens resurser,
              såsom solens strålar, dropparna i havet och träden i skogen. Vi
              måste städa upp efter gamla synder för att kunna må bra, nu och
              i framtiden. Vi fortsätter våra offensiva satsningar för haven,
              klimatet och den biologiska mångfalden. Och vi tar vårt globala,
              solidariska ansvar, särskilt för dem som drabbas av klimatförändringar,
              och föreslår den största biståndsbudgeten någonsin.
            </seg>
            <seg xml:id="i-f937ea0d2e8d4b27-0">
              Herr talman! Skolan utgör grunden för att bygga ett hållbart
              och demo ­ kratiskt samhälle för kommande generationer. Därför
              har skolans utveck ­ ling varit en av den här regeringens prioriteringar
              under hela mandatperio ­ den. Nu ser vi att det bär frukt. Vi
              finansierar fullt ut Skolkommissionens förslag för en jämlik skola.
              Vi ser också redan effekterna av tidigare sats ­ ningar eftersom
              kunskapsresultaten nu höjs och allt fler elever går ut nian med
              godkända betyg.
            </seg>
            <seg xml:id="i-88897386ade31c89-0">
              Miljöpartiet vill ha en värld utan gränser, där alla ska ha möjlighet
              att flytta men ingen ska tvingas fly. I dag är verkligheten tyvärr
              långt ifrån den världen. Men vi jobbar hårt för att de barn och
              unga som kom hit helt på egen hand under 2015 ska få en tryggare
              och bättre tillvaro i Sverige. Regeringen lägger extra resurser
              på att fler familjer ska kunna återförenas, på vård för unga ensamkommande
              som lider av psykisk ohälsa och på att de ska få bo kvar och fortsätta
              leva sina liv i de kommuner de rotat sig i, även när de fyller
              18 år.
            </seg>
            <seg xml:id="i-f006d3963a6176ba-0">
              De nya invånarna i Sverige är en viktig del i att bygga ett framtida
              Sverige starkare. Men för att det ska kunna ske måste de må bra
              och få ett bra mottagande. De förslag som regeringen presenterar
              i dag är viktiga pusselbitar i bygget av ett tryggare och mänskligare
              Sverige.
            </seg>
            <seg xml:id="i-8ba3f3bc8b551ee2-0">
              Herr talman! Sverige har en lång och stolt historia av att vara
              en industrination. Det ska vi fortsätta vara. Därför behöver vi
              förbereda oss inför framtiden. Nästa år tar vi de första kliven
              för att stödja svensk industri i omställningen mot nollutsläpp
              av växthusgaser till senast 2045.
            </seg>
            <seg xml:id="i-2bf6ee6e276636b8-0">
              Vi nöjer oss dock inte med ett ambitiöst industrikliv. Vi tillsätter
              också en delegation för cirkulär ekonomi som kommer att se över
              framtida behov av modernisering för att kunna fortsätta med det
              gröna samhällsbygget. Det ska inkludera människor i hela landet,
              både i storstäder och på landsbygden. För att människor ska kunna
              bo där de vill och jobba där de vill investerar vi i bättre kollektivtrafik
              och vägunderhåll. Samtidigt ska vi bygga ut internet i glesbygden
              och flytta ut statliga myndigheter och servicekontor.
            </seg>
            <seg xml:id="i-37cb1d8c7f12b6f4-0">
              Herr talman! Trots att vi lever i en tid av osäkerhet och att
              mörka, odemokratiska krafter som sprider sig i samhället, runt
              om i världen och här i Sverige, ska vi hålla fast vid våra ideal
              och bygga vidare på våra drömmar.
            </seg>
            <seg xml:id="i-3402c4fb6ed8ddd3-0">
              Ambitionen är att Sverige ska vara ett modernt föregångsland.
              Det är den här budgeten ett tydligt exempel på.
            </seg>
            <seg xml:id="i-a201bd0832ea2b49-38">
              (Applåder)
            </seg>
          </u>
          <note xml:id="i-7fbf670d9d5da799-0">
            I detta anförande instämde Agneta Börjesson och Maria Ferm (båda
            MP).
          </note>
          <note type="speaker" xml:id="i-1aaf79cc7c59c33c-0">
            Anf. 53 EMIL KÄLLSTRÖM (C) replik:
          </note>
          <u who="emil_kallstrom_2ea1a7" xml:id="i-dd55bfdf12a706fd-2">
            <seg xml:id="i-712c8ed6d00734db-0">
              Herr talman! Jag undrar en sak, Janine Alm Ericson. Din finansminister
              stod just i talarstolen där du nu står och tävlade med Sverigedemokraterna
              om vem som var minst benägen att anpassa den svenska arbetsmarknaden
              för att nyanlända ska få en chans. Hur känns det för en miljöpartist?
            </seg>
            <seg xml:id="i-ca8c455ce217182a-0">
              Jag undrar också hur Miljöpartiet och regeringen kan fortsätta
              framhärda i det antiintellektuella projektet som går ut på att
              förbjuda viktiga delar av den svenska välfärden. Nu blir det nämligen
              alltmer tydligt att det är precis det som är slutstationen för
              kritiken mot vinster i välfärden, företagande i välfärden och
              så vidare. Det enda sättet för vänstersidan att komma till rätta
              med det upplevda problemet är att införa så långtgående regleringar
              att vi i praktiken förbjuder väl fungerande ideella och privata
              aktörer som löser problem här och nu i skola, vård och omsorg.
            </seg>
            <seg xml:id="i-9f319194d0ccc575-0">
              Det rimliga vore att backa och ta den hand som Alliansen har
              sträckt ut hela denna mandatperiod, nämligen: Låt oss komma överens
              om än hårdare kvalitetskriterier än de som finns i dag, för alla
              utförare av välfärdstjänster, inom såväl skola som omsorg och
              sjukvård, såväl privata som offentliga och ideella.
            </seg>
            <seg xml:id="i-97455f02c343aff7-0">
              Det är väl ändå inte en del av Miljöpartiets politik att effektivt
              förbjuda små, väl fungerande ideella och privata aktörer inom
              välfärden?
            </seg>
          </u>
          <note type="speaker" xml:id="i-19c46e7c2e34ec7d-0">
            Anf. 54 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-5">
            <seg xml:id="i-1de0f8e3a544386f-0">
              Herr talman! Till att börja med uppfattade jag det inte som att
              finansministern tävlade på det vis som Emil Källs tröm vill få
              det att framstå. I den här budgeten, som regeringen presenterar
              i dag, finns det nämligen många reformer som ska underlätta för
              de som har kommit till Sverige nyligen att komma in på arbetsmarknaden.
              Flera av satsningarna har finansministern också gått igenom tidigare,
              när vi har pratat om jobbpolitiken.
            </seg>
            <seg xml:id="i-32690cc02bb80375-0">
              När det gäller vinster i välfärden får Emil Källström det att
              låta som att det inte är några problem, utan det går att bara
              köra rakt på. Vi är nog ganska överens om mycket när det gäller
              hur vi kan öka kvaliteten, kontrollen av den och att vi behöver
              se över hur systemen ska fungera. Men även när det är gjort ser
              vi att det tas ut väldigt stora, omotiverade vinster ur skolor
              som sedan inte levererar som de ska. Därför tycker vi att det
              är viktigt att nu lägga fram ett förslag för att kunna komma åt
              det.
            </seg>
            <seg xml:id="i-83c6a34dc7db8339-0">
              Miljöpartiet vill däremot vara mycket tydliga med att mångfalden
              är värd att värna och att de ideella verksamheter som finns både
              stärks och får möjlighet att utvecklas. Det är väldigt viktigt
              att skicka med det.
            </seg>
            <seg xml:id="i-11a5c1f9589f9eed-0">
              Jag tycker att Centerpartiets vurmande för att man ska kunna
              plocka ut skattepengar som är avsedda för att våra barn ska få
              en bra skolgång är sorgligt. Det övergår mitt förstånd.
            </seg>
          </u>
          <note type="speaker" xml:id="i-ca035bee8c669053-0">
            Anf. 55 EMIL KÄLLSTRÖM (C) replik:
          </note>
          <u who="emil_kallstrom_2ea1a7" xml:id="i-dd55bfdf12a706fd-3">
            <seg xml:id="i-61b58afdde035ada-0">
              Herr talman! Det Centerpartiet och Alliansen vurmar för är alla
              de väl fungerande små och stora, privata och ideella alternativ
              som i dag har långa köer av kommande skolelever som vill försäkra
              sig om en plats. Det är uppskattade aktörer inom hemtjänst och
              omsorg, som folk väljer av fri vilja framför kommunala aktörer,
              helt enkelt eftersom det finns en valfrihet med en flora av olika
              aktörer. Den utvecklingen var Miljöpartiet länge med på.
            </seg>
            <seg xml:id="i-3822948c2b35c4af-0">
              Och vi är inte överens om att vi ska komma överens om de nya,
              tuffare kvalitetsregleringarna. Janine Alm Ericson och hennes
              regeringskamrater har nämligen ägnat en hel mandatperiod åt att
              inte lyfta ett finger på den planhalvan. De vill i stället gå
              vidare med det som var Reepaluutredningen och som nu kommer att
              bli en proposition. Vi vet alla att den kommer att haverera. Det
              kommer inte att bli någonting alls, trots att det hade kunnat
              leda till kvalitet. Det är synd.
            </seg>
          </u>
          <note type="speaker" xml:id="i-6c9059b537ffd27e-0">
            Anf. 56 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-6">
            <seg xml:id="i-35ed2f0ce853fc01-0">
              Herr talman! Det är verkligen sorgligt att man från borgerligt
              håll inte vill göra någonting åt de stora vinster som plockas
              ut från skattepengar.
            </seg>
            <seg xml:id="i-ba88837995e6d85a-0">
              När man som förälder väljer en skola tror man inte att man ska
              behöva kontrollera så att barnen får näringsriktig mat i stället
              för vatten och knäckebröd. Där har vi lite att jobba med, kan
              man säga.
            </seg>
            <seg xml:id="i-19cbf93009d3f5bf-0">
              Jag tycker att det är väldigt bra att vi nu visar ambitionen
              att dessa övervinster inte ska få finnas. Däremot är det inte
              – som Emil Källström försöker att få det att låta som – så att
              vi tänker förbjuda någon verksamhet. Det ligger ett förslag om
              ett vinsttak, och vi hoppas naturligtvis att det ska fortsätta
              att finnas en mångfald av aktörer, både ideella och andra, som
              agerar på ett ansvarsfullt sätt på den här marknaden.
            </seg>
          </u>
          <note type="speaker" xml:id="i-a0eb11ccacb5d065-0">
            Anf. 57 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-2">
            <seg xml:id="i-21b249a6f4150090-0">
              Herr talman! Ingenting är viktigare än våra barn. Ingenting är
              viktigare än att ge alla barn möjligheten att växa och lära sig
              saker i den svenska skolan. Din framtid s ka inte avgöras av din
              bakgrund; det är en viktig utgångspunkt för hur vi bygger vårt
              samhälle.
            </seg>
            <seg xml:id="i-498e10071a50e984-0">
              I skoldebatten är det en påtaglig tystnad från regeringen. Utbildningsminister
              Gustav Fridolins lista över förslag är mycket kort och tunn. Jag
              är rädd att det beror på att Alliansen lyckades vända utvecklingen
              i den svenska skolan. Vi har sett att resultaten nu vänder uppåt.
              Jag tillhör dem som tycker att det inte är tillräckligt bra. Jag
              tycker att resultaten borde höjas ännu mer. Vi behöver göra mer
              för att se till att ännu fler barn lär sig läsa, räkna och skriva
              i skolan. Vi behöver också göra ännu mer för att minska de klyftor
              som finns där.
            </seg>
            <seg xml:id="i-e1e7d0a91c6ce465-0">
              Det är påtagligt att det finns en nöjdhet hos regeringen med
              hur skolan fungerar. Jag är inte nöjd.
            </seg>
            <seg xml:id="i-45426551534381f8-0">
              Vi från Liberalerna föreslår skolplikt för nyanlända så att den
              som kommer från ett annat land och är i 12 – 13-årsåldern får
              gå i skolan längre för att han eller hon ska kunna lära sig svenska
              språket. Vi föreslår att de bästa lärarna ska jobba i utsatta
              förorter. Vi föreslår att ansvaret för skolan ska överflyttas
              från kommunerna till staten – detta för att säkerställa en likvärdig
              skola i hela vårt land. Din framtid ska inte bara avgöras av din
              bakgrund, den ska inte heller avgöras av vilken kommun som du
              växer upp i.
            </seg>
            <seg xml:id="i-9a94786353a11de8-0">
              Från regeringen och Miljöpartiet är det väldigt tyst i frågan.
              Hur kommer det sig att det är så tyst? Varför händer det ingenting
              i den svenska skolan?
            </seg>
          </u>
          <note type="speaker" xml:id="i-9c2b9c176bb31aff-0">
            Anf. 58 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-7">
            <seg xml:id="i-28983d181df16589-0">
              Herr talman! Jag blir väldigt förvånad. Det är ju allt annat
              än tyst från regeringen när det gäller skolfrågan. Vi har jobbat
              med den tidigare under mandatperioden, och en av de första sakerna
              vi gjorde var att tillsätta en skolkommission som skulle titta
              på hur man jobbar med att utveckla den svenska skolan och med
              att öka likvärdigheten. Skolkommissionen kom med sitt utlåtande
              för ett tag sedan. I den här budgeten finansierar vi dessa förslag
              helt och fullt ut.
            </seg>
            <seg xml:id="i-c0ea26d40ffac2f4-0">
              Dessutom lägger vi fram en räkna-skriva-läsa-garanti så att alla
              barn redan när de går ut trean ska ha med sig de här grundläggande
              kunskaperna.
            </seg>
            <seg xml:id="i-1dc2aef57c699ca5-0">
              Under mandatperioden har vi stärkt läraryrket, gjort insatser
              för skolgårdar och infört flera andra reformer på det här området.
            </seg>
            <seg xml:id="i-339a57256d7ae070-0">
              Om man är intresserad av skolpolitik har jag mycket svårt att
              tro att man kan ha undgått det som regeringen nu gör på skolområdet.
            </seg>
            <seg xml:id="i-c0c1ae16b9281212-0">
              Jag vill fråga Mats Persson om han borde undersöka sin syn eller
              hörsel. På skolområdet händer det faktiskt mycket saker.
            </seg>
          </u>
          <note type="speaker" xml:id="i-28fcd611629e79a9-0">
            Anf. 59 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-3">
            <seg xml:id="i-dcd4e5cd5b6bfb35-0">
              Herr talman! Jag tror att jag tittar på andra saker, Janine Alm
              Ericson, än miljöpartistiska pressmeddelanden. Jag tittar på hur
              verkligheten ser ut. Då ser jag ett stort behov av att reformera
              den svenska skolan.
            </seg>
            <seg xml:id="i-fe04a312a58a8cbc-0">
              Jag ser ett stort behov av att se till att de nyanlända ungdomar
              som har kommit hit – ofta elva tolv år gamla pojkar – får gå längre
              i skolan. Jag ser ett stort behov av att se till att ansvaret
              flyttas från kommunerna till staten, så att vi kan garantera en
              likvärdig skola i hela landet.
            </seg>
            <seg xml:id="i-84a75f16529fadac-0">
              Jag ser ett väldigt behov av att satsa pengar så att vi kan få
              de bästa lärarna i utsatta områden.
            </seg>
            <seg xml:id="i-58f1e274c53f22c2-0">
              Jag ser ett väldigt behov av ett ökat fokus på ordning och reda.
            </seg>
            <seg xml:id="i-6631d5a86b1abb99-0">
              Jag ser ett väldigt behov av att öka fokus på kunskap i den svenska
              skolan.
            </seg>
            <seg xml:id="i-778620cbac063cd9-0">
              Det kommer ju inga förslag från regeringen som lyfter den svenska
              skolan. Ni röstar nej till de förslag som vi från Liberalerna
              lägger fram.
            </seg>
            <seg xml:id="i-d311fcfcbf6132ff-0">
              Varför är ni så nöjda med den svenska skolan?
            </seg>
          </u>
          <note type="speaker" xml:id="i-07db870122238410-0">
            Anf. 60 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-8">
            <seg xml:id="i-dbb067284d44f065-0">
              Herr talman! Jag skulle inte säga att vi är nöjda med den svenska
              skolan. Man vänder inte en sådan utveckling som den liberala skolpolitiken
              ledde till under åtta år på en så kort period som tre år som vi
              har haft på oss hittills. Det finns väldigt mycket mer att göra.
            </seg>
            <seg xml:id="i-2bed86f151188021-0">
              Däremot börjar de reformer som genomfördes i början av mandatperio
              ­ den nu börjar bära frukt. Kunskapsresultaten ökar – precis det
              som Mats Persson efterfrågar – och att fler blir behöriga när
              de går ut nian. Det tycker vi är väldigt viktigt.
            </seg>
            <seg xml:id="i-0c345a4fe2b48d2b-0">
              Samtidigt vill jag understryka att i inledningen av Mats Perssons
              anföranden låter det som att vi har ganska lika grundvärderingar
              när det gäller att alla skolor ska vara bra skolor. Det ska inte
              spela någon roll var man kommer ifrån utan vart man vill nå. Det
              hoppas jag att vi kan ta fasta på.
            </seg>
            <seg xml:id="i-b37bba8eddaec3c2-0">
              Men återigen görs det väldigt mycket på skolområdet just nu,
              även om Mats Persson kanske vill se andra förslag.
            </seg>
          </u>
          <note type="speaker" xml:id="i-d9ee10a217db492a-0">
            Anf. 61 JAKOB FORSSMED (KD) replik:
          </note>
          <u who="jakob_forssmed_ba7bc5" xml:id="i-fff40d698f045f1e-4">
            <seg xml:id="i-5d010d6e69f8690a-0">
              Herr talman! Janine Alm Ericson nämnde familjeåterförening i
              sitt anförande. Jag vill bara påminna om att det är Miljöpartiet
              som har varit med om att lägga fram ett lagförslag till riksdagen
              som håller små barn åtskilda från sina föräldrar. Det var det
              första.
            </seg>
            <seg xml:id="i-6e920541c3690a32-0">
              Det andra är att jag får erkänna att jag ändå har lite större
              tilltro till Miljöpartiet än vad jag har till socialistiska partier
              i vissa avseenden. Miljöpartiet hävdar ibland att ni står på företagens
              och jobbens sida och på den ideella sektorns sida. Därför undrar
              jag lite över era prioriteringar i den här budgeten.
            </seg>
            <seg xml:id="i-ff4c10b361a3b23a-0">
              Jag undrar över alla era stora satsningar som ni nu presenterar
              på subventionerade elmopeder, gratis kollektivtrafik, gratis släktforskning,
              sänkt pris på kronhjortsspaning och vargylning. Det är ju den
              enklaste sak i världen att dela ut premier, göra saker gratis
              och hitta på namn på dessa. Men detta måste ställas i relation
              till alla skattehöjningar på jobb som ni drev igenom i början
              av mandatperioden. Dessa skattehöjningar betalar nu för det som
              nu sägs bli gratis.
            </seg>
            <seg xml:id="i-5fd6d783842f04d7-0">
              Ni lade fram en särskild löneskatt för äldre som jobbar. Den
              kritiserades sönder och samman av regeringens egna expertmyndigheter.
              Den höjer kostnaderna för kommuner och landsting som nu vill anställa
              erfarna läkare och socialsekreterare eller behålla dem i verksamheten.
            </seg>
            <seg xml:id="i-27d245e5d74d9dbb-0">
              Det skickar en blytung signal till människor att ta ut ålderspension,
              trots den stora vinsten för enskilda och samhället om fler jobbar
              något år extra. Det här är er sista budget. Ni säger att ni har
              ett utrymme på drygt 40 miljarder, men ni kunde inte lägga 1 ½
              miljard på att ta bort löneskatten för äldre som jobbar.
            </seg>
            <seg xml:id="i-62ae648dcb632384-0">
              Ni kunde inte lägga 0,25 miljarder på att återinföra skattereduktionen
              på gåvor till ideella organisationer som jobbar med nödlidande,
              utan ni valde i stället andra satsningar.
            </seg>
            <seg xml:id="i-598c624d5019668b-0">
              Kom inte och tala med mig om tuffa prioriteringar när ni har
              ett så enormt reformutrymme till ert förfogande! Tala bara om
              varför ni valde allt det som ni nu pratar om framför att återställa
              dessa skattehöjningar!
            </seg>
          </u>
          <note type="speaker" xml:id="i-635f0bc27599b971-0">
            Anf. 62 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-9">
            <seg xml:id="i-f4428dc336bb38c9-0">
              Herr talman! Om det nu vore så enkelt – jag vet ju att Kristdemokraterna
              försöker att ha en viss höjd på sin klimat- och miljöpolitik –
              att man bara hittar på pake t och sätter sjysta namn på dem kan
              man undra varför man på den borgerliga sidan inte var lite mer
              uppfinningsrik när man själv hade chansen.
            </seg>
            <seg xml:id="i-2f052a626ffd42de-0">
              När det kommer till jobb och företagande vill jag passa på att
              säga att vi tycker att det är viktigt. Vi presenterar nu Industriklivet,
              och det innebär en väldigt stor chans för industrin att kunna
              växa, utvecklas på ett konkurrenskraftigt sätt och samtidigt klara
              miljö- och klimatmålen. Som jag sa här i talarstolen är det vår
              tids stora ödesfråga. Klimatet kan inte vänta.
            </seg>
            <seg xml:id="i-51327de23220dad2-0">
              Därför måste vi se till att vi samarbetar med företagen och med
              ideella organisationer. Alla i samhället som vill vara med och
              bidra till att lösa problemen måste hjälpas åt.
            </seg>
            <seg xml:id="i-9edab8dcbd682611-0">
              Jag ser fram emot Kristdemokraternas budgetförslag , som kanske
              innehåller några paket för att möta de utmaningar som vi har på
              klimatområdet.
            </seg>
          </u>
          <note type="speaker" xml:id="i-d83729ce408a26fd-0">
            A nf. 63 JAKOB FORSSMED (KD) replik:
          </note>
          <u who="jakob_forssmed_ba7bc5" xml:id="i-fff40d698f045f1e-5">
            <seg xml:id="i-1db0c971c207dc69-0">
              Herr talman! Vi kan lämna klimatområdet. Det var inte det jag
              sa. Sänkt moms på naturguider kan vara angeläget, men det löser
              inte världsproblemen. Ni väljer detta framför åtgärder som leder
              till att fler äldre kan stanna kvar på arbetsmarknaden , till
              exempel. Det är ett val ni gör.
            </seg>
            <seg xml:id="i-045d5251157d7bf2-0">
              Ni går fram med en skattereduktion på fackavgifter som kostar
              nästan 3 miljarder. Det är ett val ni gör. Det handlar inte om
              klimatet eller världens ödesfrågor; det handlar om att ni lägger
              2,7 miljarder på den reformen i stället för att se till att äldre
              kan stanna kvar på arbetsmarknaden, i stället för att se till
              att vi inte höjer skatten på gåvor till ideella organisationer.
            </seg>
            <seg xml:id="i-3fd73113377d6cbe-0">
              Ni har 44 miljarder till ert förfogande, och ni gör de här prioriteringarna.
              Det är klart att även vi kan hitta på olika satsningar och olika
              namn, men det är inte vårt huvudfokus. Vårt huvudfokus är att
              se till att människor kommer i arbete och, naturligtvis, att vi
              också klarar de stora utmaningar vi har på klimat- och miljöområdet.
            </seg>
          </u>
          <note type="speaker" xml:id="i-73541431f3d5aab3-0">
            Anf. 64 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-10">
            <seg xml:id="i-28f359db9140a4e0-0">
              Herr talman! De två områden som Jakob Forssmed tar upp är ju
              sådana som har återkommit under hela mandatperioden i utfrågningarna,
              och man kan ju fråga sig varför Kristdemokraterna tror att Miljöpartiet
              ska genomför a kristdemokratisk politik.
            </seg>
            <seg xml:id="i-74ae28f5433c44d5-0">
              Däremot vill jag återkomma till att det skulle vara så lätt att
              lägga förslag efter förslag. Naturligtvis löser inte sänkt moms
              på naturguid ning hela världens miljöproblem – det förstår vi
              också – men vi tror att det är viktigt att göra en sak i taget,
              små steg hela tiden. Det finns också väldigt stora reformer här,
              och det finns alltså sådant som är mer vardagsnära.
            </seg>
            <seg xml:id="i-de7660512e6a6296-0">
              Det är många som efterfrågar att komma ut i den svenska naturen,
              och jag tycker att det är bra att vi nu ser till att också landsbygden
              kan leva upp, bland annat genom det här förslaget, eftersom det
              som till exempel utländska turister efterfrågar i Sverige just
              är naturupplevelser. Sedan hoppas jag att vi kan fortsätta med
              övriga förslag framåt.
            </seg>
            <seg xml:id="i-a201bd0832ea2b49-39">
              (Applåder)
            </seg>
          </u>
          <note type="speaker" xml:id="i-68d6d814785acfae-0">
            Anf. 65 EMIL KÄLLSTRÖM (C):
          </note>
          <u who="emil_kallstrom_2ea1a7" xml:id="i-dd55bfdf12a706fd-4">
            <seg xml:id="i-5a1abee87559396a-0">
              Herr talman! Grattis, förresten, till det finfina provvalsresultatet
              bland Moderaterna i Malmö!
            </seg>
            <seg xml:id="i-0da00c03eda1356e-0">
              Med detta sagt, herr talman, vill jag poängtera att det är goda
              tider nu, men vi gör alltför lite för att förtjäna ytterligare
              år och decennier av framgång, utveckling, välfärd och välstånd
              i vårt land. Min och Centerpartiets ambition är att samla ansvarsfulla
              majoriteter för att genomföra de reformer för fler jobb och en
              bättre fungerande bostadsmarknad, som vi alla vet behövs. Sverige
              behöver kavla upp ärmarna.
            </seg>
            <seg xml:id="i-06c0c6fbb5b6e5a9-0">
              Herr talman! Detta är den sista höstbudget som denna regering
              presenterar under mandatperioden – en mandatperiod som lämnat
              mycket övrigt att önska. Under det kommande året kommer Centerpartiet
              och Alliansen att arbeta outtröttligt för att vi inom ett år kommer
              att kunna stå här och presentera en alliansbudget med satsningar
              på jobbskapande småföretag i hela landet, trygghet, polis, försvar,
              hållbarhet, grön omställning, utbildning och innovation, välfärd
              och fungerande sjukvård. En valseger för Alliansen och nytt ledarskap
              för Sverige är precis vad vårt land behöver.
            </seg>
            <seg xml:id="i-460d9aec51c91b84-0">
              Herr talman! När jag betraktar Sverige av i dag och utvecklingen
              i vårt land och nu tänker beskriva den tänker jag inte ägna mig
              åt svartmålning. Jag vill inte det, och hade jag velat det hade
              jag sannolikt inte varit så bra på det. Däremot är det rätt att
              i en sådan här debatt lyfta fram de orosmoln som vilar över vårt
              land och peka ut en väg för att komma runt dem.
            </seg>
            <seg xml:id="i-33be9999b8e2bfa4-0">
              Vi står på toppen av en högkonjunktur, och problem man har under
              brinnande högkonjunktur, dem har man verkligen. Man har antagligen
              också ytterligare ett antal problem som skyls bakom de allmänt
              goda tiderna. Men problem som finns när allting pekar åt rätt
              håll, när de goda tiderna är här, dem måste man verkligen se till
              att lösa, för de kommer att finnas kvar i allt högre grad när
              tiderna blir sämre.
            </seg>
            <seg xml:id="i-e22782381aeb9fea-0">
              Det främsta av dessa är den närmast totala tudelning som växer
              fram och förvärras på arbetsmarknaden. Antalet långtidsarbetslösa
              ökar i Sverige. Antalet inskrivna hos Arbetsförmedlingen ökar.
              De som inte får jobb är i plågsamt hög utsträckning människor
              som har en historia av långtidsarbetslöshet eller sjukdom, som
              är nyanlända eller som på annat sätt har en svag ställning på
              arbetsmarknaden.
            </seg>
            <seg xml:id="i-20f138e58d9a20ee-0">
              Här vill jag verkligen poängtera att det inte är dessa människors
              eget fel att de inte kommer in på arbetsmarknaden. Det är systemen
              och den arbetsmarknad som vi bland annat genom politiska beslut
              har konstruerat som håller dessa människor ute. Väldigt många
              vill jobba men kommer inte in trots goda tider.
            </seg>
            <seg xml:id="i-15a5d9d7860e366f-0">
              Jag skulle vilja hävda att regeringen i mångt och mycket har
              gjort väldigt mycket, nära nog allt, fel i den situation som vi
              nu befinner oss i. För det första kastar regeringen bensin på
              brasan. Vi befinner oss i ett läge med en extremt expansiv penningpolitik
              och minusräntor. De flesta sektorer går på högvarv. Då är det
              inte läge för oförsiktig stimulanspolitik.
            </seg>
            <seg xml:id="i-7b1d6de149cbfd32-0">
              Det är i det läget som regeringen hittar på helt egna prognoser
              för bnp-tillväxt och arbetslöshetssiffror. Det är i det läget
              som man är långt mer optimistisk än någon annan seriös bedömare,
              och det är också det som föranleder att man tar sig ett reformutrymme
              som är häpnadsväckande stort och långt över vad andra seriösa
              bedömare anser vara rimligt.
            </seg>
            <seg xml:id="i-0efc8ed6aee1e9a3-0">
              Det är inte ansvarsfullt, och nu under pågående debatt har vi
              sett det svart på vitt när Konjunkturinstitutet ger sitt utlåtande
              om det som i dag har presenterats. De vidhåller att man har en
              betydligt mer pessimistisk syn än vad regeringen har till exempel
              när det gäller utveckling av arbetslöshetssiffror.
            </seg>
            <seg xml:id="i-6cc9d05cf98ad336-0">
              Det här är inte bra. Det är inte ett ansvarsfullt sätt att räkna
              fram sina prognoser i sina propositioner.
            </seg>
            <seg xml:id="i-defe4c8693c2d173-0">
              För det andra använder Magdalena Andersson pengarna som man tar
              sig till dyr och dålig politik. En del av pengarna går till att
              göra det mer lönsamt att inte jobba genom mer generösa transfereringssystem.
              En stor del av utrymmet försvinner i att man gör småsatsningar
              till höger och vänster på politik som låter bra på papper men
              som inte ger effekt i verkligheten. I veckan har vi fått rapporter
              om hur regeringen räknat fel på över 30 miljarder, något som till
              stor del beror på att man sätter av pengar till satsningar som
              när de möter verkligheten inte behövs eller inte nyttjas, inte
              minst inom ramen för arbetsmarknadspolitiken.
            </seg>
            <seg xml:id="i-e9d656bb6f3989e6-0">
              För det tredje, herr talman, tappar man ännu en chans att genomföra
              de långsiktiga reformer som de rimligt sinnade vet att Sverige
              måste sjösätta förr eller senare. Vi har en arbetsmarknad, en
              bostadsmarknad och ett skattesystem som alla i stora delar är
              omoderna och i behov av reformering. Det saknas inte projekt för
              en ansvarsfull regering för att ta tag i Sveriges utmaningar.
            </seg>
            <seg xml:id="i-45ea47eda9173602-0">
              Herr talman! Det är glädjande att se att allt fler lyfter frågan
              om Sveriges framtidsfrågor. Vi njuter nu frukterna av kloka, svåra
              men nödvändiga reformer under 1990- och 2000-talen. Det handlar
              om Alliansens skattesänkningar på jobb och företag tillsammans
              med bland annat den sanering av välfärden som kanske framför allt
              Centerpartiet och Socialdemokra terna tog ansvar för under 1990-talet.
              Hade inte dessa strukturgrepp, tillsammans med andra, tagits hade
              Sverige i dag varit ett Grekland med sämre väder.
            </seg>
            <seg xml:id="i-5401cc5560916fe2-0">
              Det finns helt enkelt ett antal saker vi måste göra. Det är nu
              vi lägger grunden för kommande år och decennier av svensk framgång.
            </seg>
            <seg xml:id="i-626dc73a53bbbe99-0">
              För det första, herr talman, måste hela Sverige arbeta. Det duger
              inte att antalet arbetslösa ökar under brinnande högkonjunktur.
              Hinder måste rivas, och vi behöver en stabil och förutsägbar politik
              som steg för steg gör det mer gynnsamt för såväl de enkla inträdesjobben
              som de mest högproduktiva arbetsplatserna där vi konkurrerar med
              hela världen.
            </seg>
            <seg xml:id="i-498f7bfa9a315710-0">
              För Sverige är det illa såväl när landsbygdens småföretag inte
              startar eller utvecklas på grund av salta skatter eller krångliga
              regler som när Nordea väljer bort Sverige som land att ha sin
              bas i för ytterligare expansion. Alla jobb behövs nämligen i hela
              landet, liksom alla företag.
            </seg>
            <seg xml:id="i-129969409e6195a8-0">
              För det andra, herr talman, duger det inte att företag väljer
              bort Sverige på grund av en alltför stel bostadsmarknad, det vill
              säga att expansionen sker någon annanstans därför att det är lättare
              att hitta plats åt de nyanställda.
            </seg>
            <seg xml:id="i-5fb2933c34daa591-0">
              Här måste vi ta ordentliga grepp för mer rörlighet. Det är bra
              att byggandet fortsätter att öka. Det började öka under Alliansen,
              och det fortsätter att öka under den här regeringen. Det är bra.
              Men rörligheten på bostadsmarknaden måste också in i det befintliga
              beståndet med ett bättre nyttjande av detta.
            </seg>
            <seg xml:id="i-9cc85b17ec9aa930-0">
              För det tredje, herr talman, behöver vi ett skattesystem som
              kraftigt sänker skatten på jobb och företag och som ska vara enkelt
              och transparent för folk och företag. Detta nya svenska skattesystem
              måste också präglas av grön skatteväxling där sänkta skatter på
              jobb och företag växlas mot skattehöjningar på miljöskadliga utsläpp
              och konsumtion.
            </seg>
            <seg xml:id="i-a23518a7ebef8ad9-0">
              Efter tre år av vänsterregering ökar utsläppen i Sverige. Miljöpartiet
              talar alltid om sina satsningar men aldrig om sina resultat. Det
              finns inga! Det är inte så konstigt. Ulf Kristersson var tidigare
              inne på att man höjer skatten på allt som rör sig, höjer skatten
              på jobb och företag, inte minst ungas jobb och små företag, mer
              än man höjer miljöskatterna. Det behövs mer resultat och mindre
              prat i miljöpolitiken.
            </seg>
            <seg xml:id="i-e755e41f1e2748f5-0">
              Vi kommer att fortsätta att lägga fram förslag för giftfri vardag,
              rena hav, en hållbar transportsektor samt gröna bränslen såväl
              för tung trafik som för flyget. En hel del av detta kräver att
              vi använder Sveriges gröna guld, det vill säga skogen. Då går
              det inte att, som Miljöpartiet vill, lägga en död hand över alltmer
              av de svenska arealerna, som kommer att bidra till Sveriges och
              världens gröna omställning.
            </seg>
            <seg xml:id="i-9095eeb7727286c6-0">
              Herr talman! Det finns många frågor man inte hinner med under
              ett budgetanförande. Det kommande året kommer att präglas av satsningar
              på trygghet när det gäller polis, försvar och rättsväsen. Det
              kommer att bli viktiga satsningar på gröna näringar och skola,
              välfärd och sjukvård. Men grundläggande för att vi ska ha råd
              med allt detta är att vi tar de rätta strukturgreppen. Det var
              länge sedan vi på allvar gjorde så att den svenska ekonomin fungerar
              bättre. Det är dags att vi sätter oss i förarsätet.
            </seg>
            <seg xml:id="i-a201bd0832ea2b49-40">
              (Applåder)
            </seg>
          </u>
          <note type="speaker" xml:id="i-6dab12c4351f09be-0">
            Anf. 66 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-11">
            <seg xml:id="i-90efdc72c56658f2-0">
              Herr talman! Det gläder mig stort att Annie Lööf häromdagen gick
              ut i sociala medier och tokhyllade en satsning från Klimatklivet.
              I hennes hemkommun görs busstransporterna helt fossilfria tack
              vare ett bidrag från Klimatklivet. Jag hoppas att vi kan vara
              överens om att behålla det även när Centerpartiet har insett nyttan.
            </seg>
            <seg xml:id="i-281aef61a7aadfa0-0">
              Emil Källström pratar ofta om att det är viktigt att gå från
              ord till handling. Jag håller med. Det är precis vad regeringen
              har gjort. Vi har gått från ord till handling. Vi har gått från
              ord till den största investeringen någonsin för ett grönt samhällsbygge.
              Jag ber om ursäkt , men jag måste läsa från en lista eftersom
              det är fråga om många satsningar.
            </seg>
            <seg xml:id="i-b95eb239862279ee-0">
              Vi har gått från ord till en fördubbling av klimat- och miljöbudgeten.
              Vi har gått från ord till den största satsningen på skydd och
              skötsel av svensk natur, till investeringsstöd för solel, till
              Industriklivets långsiktiga satsning för minskade utsläpp i svensk
              basindustri, till satsningen på or ­ dentlig utbyggnad av laddinfrastruktur
              för elbilar, till det gröna bränsle ­ bytet för bilar, till bonus
              – malus-system som gör det dyrare att köpa miljö ­ dåliga bilar
              och billigare att köpa de bättre bilarna, till gröna städer samt
              ekosystemtjänster och barns utemiljöer, till Klimatklivet, som
              jag just nämn ­ de, samt till mer än tusen åtgärder hos kommuner,
              företag och orga ­ nisationer. Klimat- och miljöfrågor genomsyrar
              utvecklingssamarbetet. Utsläppsrätter motsvarande nästan två år
              av Sveriges utsläpp annulleras. Vidare är det sänkt moms på reparationer,
              och flyget får betala mer av sina miljökostnader.
            </seg>
            <seg xml:id="i-c06a360258266a53-0">
              Min lista är betydligt längre. Men jag frågar Emil Källström:
              Vad är det i listan som ska bort?
            </seg>
          </u>
          <note type="speaker" xml:id="i-7e5573b6f23dca0a-0">
            Anf. 67 EMIL KÄLLSTRÖM (C) replik:
          </note>
          <u who="emil_kallstrom_2ea1a7" xml:id="i-dd55bfdf12a706fd-5">
            <seg xml:id="i-f2df8cf58c21134e-0">
              Herr talman! Det hade varit intressant att höra Janine Alm Ericson
              läsa hela listan. Frågan är om någon av punkterna handlar om det
              faktum att det har gått från sänkta utsläpp under alliansregeringen
              till höjda utsläpp under den rödgröna regeringen. Det är huvudfrågan.
              Når vi resultat eller inte? Jag konstaterar, tyvärr, att Sverige
              just nu inte levererar.
            </seg>
            <seg xml:id="i-a9a5bc0b6cc95b72-0">
              Janine Alm Ericson säger sig ofta tro och hoppas att det kommer
              att ändra sig och rätta till sig, att även den här regeringen
              någon gång kommer att åstadkomma det vi gjorde, nämligen att föra
              en politik som ackompanjeras av sakta men säkert minskade utsläpp.
              Jag hoppas att regeringen når dit, men jag vill se det innan jag
              tror det.
            </seg>
            <seg xml:id="i-5ae985ab941dc70e-0">
              Det är enkelt att peka ut vad som borde rensas bort från Miljöpartiets
              miljöpolitik och ackompanjerande budget. Först och främst finns
              på vissa punkter liknande inställning när det gäller att på ett
              klokt sätt höja vissa miljöskatter. Det finns utrymme att höja
              miljöskatter i den svenska politiken. Centerpartiet har fört fram
              många förslag under några år som Miljöpartiet ännu inte har köpt
              eller genomfört. Vi tänkte rätta till det efter nästa val.
            </seg>
            <seg xml:id="i-237a7e4d15c7e8ba-0">
              Något vi är helt oense om är vad man gör med utrymmet som dyker
              upp när vissa skatter höjs i skattemixen. Vi vill att varje krona
              ska föras tillbaka ut i ekonomin genom att sänka skatten primärt
              för småföretag. Jag har sagt det många gånger förut, och jag säger
              det igen, att Miljöpartiet höjer skatten på jobb och företagande
              många gånger mer än vad man höjer skatten på miljöutsläpp. Miljöpartiet
              lägger stora pengar på att inkräkta på äganderätten och lägga
              en död hand över stora delar av svensk skog mot skogsägares vilja.
              Det är dålig miljöpolitik och fundamentalt oklok politik givet
              vilka grundläggande rättigheter som bör finnas i en marknadsekonomi.
              Det innebär att vi inte kan nyttja Sveriges gröna guld för klimatomställning.
            </seg>
            <seg xml:id="i-a78b00db2767ee42-0">
              Det är dåligt, men det går att ändra.
            </seg>
          </u>
          <note type="speaker" xml:id="i-db824cc085b7664d-0">
            Anf. 68 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-12">
            <seg xml:id="i-b1a422c8da903dc7-0">
              Herr talman! Vi tar på stort allvar att utsläppen ökar. Det är
              därför som dessa förslag läggs fram. Det är inte bara vi utan
              även Naturvårdsverket som gör bedömningen att klimatåtagandena
              kommer att klaras.
            </seg>
            <seg xml:id="i-c271b9d5a2f3a467-0">
              Tänk om Centerpartiet under sin tid i regeringen faktiskt presterat
              några av de saker som man pratade mycket om att göra. Men man
              fördubblade till exempel inte klimat- och miljöbudgeten. Man fick
              inte på plats ett bonus – malus-system. Där kan listan göras lång.
            </seg>
            <seg xml:id="i-02f3e1851f34d0a9-0">
              Det är däremot intressant att Emil Källström tar upp skogspolitiken
              och den biologiska mångfalden. Jag antar att det är vad han kritiserade.
              Den planetära gräns som överskrids mest är just den s om gäller
              biologisk mångfald. Med brist på biologisk mångfald står jordbruket
              inför enorma kostnader, och det är svårare att klara klimatutmaningarna.
            </seg>
            <seg xml:id="i-8d6e8af78bf15ee5-0">
              Hur tänker sig Centerpartiet, Emil Källström, att Sverige ska
              uppnå sina internationella och nationella åtaganden om biologisk
              mångfald? Hur kommer er budget att spegla ansvaret för och förlusten
              av densamma?
            </seg>
          </u>
          <note type="speaker" xml:id="i-01d1cdda86e9a8f0-0">
            Anf. 69 EMIL KÄLLSTRÖM (C) replik:
          </note>
          <u who="emil_kallstrom_2ea1a7" xml:id="i-dd55bfdf12a706fd-6">
            <seg xml:id="i-9072f6dce03552be-0">
              Herr talman! Ibland måste man ställa miljömål mot miljömål. Det
              är helt uppenbart så. Om vi ska klara klimatkrisen, vår tids viktigaste
              miljöfråga, är jag och mitt parti tydliga med att det vore bra
              att använda mer av den svenska skogsråvaran för att skapa framtidens
              bränsle, för att fasa ut fossil olja i allt från tunga transporter
              på marken till flygplanen i luften. Det är en uppenbar möjlighet
              för svensk miljöpolitik och för jobbskapande företagande. Det
              skapar värden runt om i hela landet. Centerpartiet är tydligt
              med detta.
            </seg>
            <seg xml:id="i-d1248b7918a5a1d2-0">
              Miljöpartiet säger sig klara allt, men resultaten hittills har
              varit att det inte har blivit någonting av någonting. Det ser
              vi inte minst eftersom utsläppen ökar med miljöpartister i regeringen.
              Det är dåligt.
            </seg>
          </u>
          <note type="speaker" xml:id="i-268df33b4234b6af-0">
            Anf. 70 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-4">
            <seg xml:id="i-59e786421827d250-0">
              Herr talman! Emil Källström pratar om att han vill ha regeringsmakten
              2018. Det förstår jag. Det är flera som vill det.
            </seg>
            <seg xml:id="i-59f37e35f694d826-0">
              Han pratar också om ansvar för statsfinanserna. Det brukar Centerpartiet
              göra. Jag tänkte att vi skulle titta på hur det ser ut i praktiken.
              Förutom att ni lämnade efter er ett stort underskott på 60 miljarder
              och genomförde ofinansierade skattesänkningar i en högkonjunktur
              gjorde ni också för skattebetalarna hiskeligt dåliga affärer.
            </seg>
            <seg xml:id="i-0ea256cb566fd1ca-0">
              Låt oss titta på Nuon, som ni hade ansvar för. Det är den i Sverige
              dyraste affären genom tiderna. Ni köpte brunkol, och sedan tvingades
              Vattenfall till nedskrivningar på 50 miljarder kronor. Det är
              mer än vad hela försvaret kostar, tio gånger alla bostadsbidrag
              i hela landet eller ungefär den summa det skulle kosta att ge
              alla barn två ytterligare barnbidrag varje månad i ett helt år.
            </seg>
            <seg xml:id="i-c5ec2b6e3f8b9d3c-0">
              Men Centerpartiet nöjde sig inte med det. Ni tyckte också att
              den svenska posten skulle slås ihop med den danska posten och
              bilda Postnord. Man kan knappast säga att postleveranserna fungerar
              bra efter det, vare sig på landsbygden eller i staden. Det var
              också en mycket kostsam affär. Vi gav bort inflytande och beslutanderätt,
              och nu krävs miljarder i ägartillskott då den danska delen går
              med stora underskott.
            </seg>
            <seg xml:id="i-66be8ae7ccb0d1ed-0">
              Jag skulle vilja fråga dig, Emil Källström: Är du nöjd med Nuon?
              Är du nöjd med Postnord? Det här var ju affärer som skedde utan
              att väljarna fick veta det före valet, så nu vill jag veta: Ska
              ni göra fler sådana här affärer ifall ni kommer i regeringsställning
              2018?
            </seg>
          </u>
          <note type="speaker" xml:id="i-e7587e72fddf490f-0">
            Anf. 71 EMIL KÄLLSTRÖM (C) replik:
          </note>
          <u who="emil_kallstrom_2ea1a7" xml:id="i-dd55bfdf12a706fd-7">
            <seg xml:id="i-ffd272f8bc1794bb-0">
              Herr talman! När det gäller ansvar för statsfinanserna är det
              för det första värt att konstatera att Vänsterpartiet tog varje
              given chans när man lade sina oppositionsbudgetar att bränna iväg
              ännu mer pengar än något annat parti. Man hade störst underskott,
              och hade Vänsterpartiets ekonomiska politik fått regera hade vi
              haft högre statsskuld och allmänt sämre läge.
            </seg>
            <seg xml:id="i-a69d2cdffd7b9f43-0">
              För det andra känner jag mig inte särskilt skyldig för vad bolagsledningar
              på Vattenfall och Posten gjorde. Däremot drar jag slutsatser av
              den här typen av statlig kapitalism. Jag vill minska omfånget
              av statens ägande. Jag tycker inte att politiker ska agera företagare.
            </seg>
            <seg xml:id="i-abe832689586be84-0">
              Där är jag och Ulla Andersson helt oense. Ulla Andersson vill
              ha mer statligt inflytande över sektorer och branscher och förstatliga
              företag. Det är du, Ulla Andersson, som vill leka affärsman. Då
              gör man ibland dåliga affärer. Jag vill att politiker ska hålla
              sig borta från detta. Jag vill minska statens ägande. Jag vill
              minska statens regleringsiver. Du vill öka den, och då måste du
              förstå att det är precis sådant som leder till att man ibland
              gör dåliga affärer. Men du tycker att det är bra att staten äger
              företag, leker affär och agerar kapitalist.
            </seg>
            <seg xml:id="i-dc03c124a519f7d1-0">
              Det här är problemet i grunden: den socialistiska synen att staten
              ska göra allting samtidigt. Då blir det ibland väldigt dåligt.
            </seg>
            <seg xml:id="i-a201bd0832ea2b49-41">
              (Applåder)
            </seg>
          </u>
          <note type="speaker" xml:id="i-013cc6481061a2b5-0">
            Anf. 72 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-5">
            <seg xml:id="i-fbd80891d51425d8-0">
              Herr talman! Vänsterpartiet hade samma finansiella sparande som
              den borgerliga regeringen under de regeringsåren.
            </seg>
            <seg xml:id="i-36c6ab78bf31434c-0">
              Jag skulle vilja ta ytterligare ett exempel. Det här var inte
              Centerpartiet direkt ansvarigt för, utan det var Moderaterna.
              Ni sålde också delar av bilbesiktningen till ett riskkapitalbolag
              med säte på Caymanöarna. Det här riskkapitalbolaget hade dock
              inte tillräckligt med pengar för att köpa bolaget, så staten lånade
              ut pengar – halva köpeskillingen.
            </seg>
            <seg xml:id="i-a20e65e61e586603-0">
              Men Centerpartiet hade ansvaret under Nuonaffären. Det var ni
              som köpte upp brunkolen. Det var ni som slog ihop Posten och bildade
              Postnord, och det kostade skattebetalarna enorma belopp. Det var
              ni som tyckte att staten skulle bilda större bolag och ge sig
              in på andra marknader. Det var inte Vänsterpartiet. Vi ville öka
              de gröna investeringarna i Vattenfall, inte brunkolsinvesteringarna.
            </seg>
            <seg xml:id="i-b40c6df0168eb096-0">
              Så, Emil Källström: Ska ni göra liknande affärer om ni vinner
              valet 2018? Ska det fortsätta att vara så här kostsamt med Centerpartiet
              i reger ­ ingsställning?
            </seg>
          </u>
          <note type="speaker" xml:id="i-aec084158550a60b-0">
            Anf. 73 EMIL KÄLLSTRÖM (C) replik:
          </note>
          <u who="emil_kallstrom_2ea1a7" xml:id="i-dd55bfdf12a706fd-8">
            <seg xml:id="i-1ff780f564b44095-0">
              Herr talman! Men, Ulla Andersson, nu måste du bestämma dig! Var
              problemet att staten köpte, eller var problemet att staten sålde?
              Nu verkar det som om båda sakerna är problematiska.
            </seg>
            <seg xml:id="i-3e0e9fe02a9ec461-0">
              Jag tycker att jag var ganska tydlig – jag tycker att man på
              ett klokt sätt ska minska det statliga ägandet, inte minst så
              att nästa näringsminister kan fokusera mer på grundläggande förutsättningar
              för alla företag i stället för att fokusera på ett fåtal krisande
              bolag.
            </seg>
            <seg xml:id="i-c305a534e4e2f534-0">
              Vad ska jag säga om detta? Om problemet är företagande och att
              politiker leker affär ska vi ju sluta med det. Men Vänsterpartiet
              vill alltså ha mer av den varan, och då blir det ibland dåliga
              affärer.
            </seg>
            <seg xml:id="i-cdcc091d47804b49-0">
              Jag tycker att vi kan ta den svenska statliga spritproduktionen
              som ett bra exempel på hur ägarpolitiken ska se ut. När man får
              bra betalt för det som i dag ägs av staten, då säljer man. Men
              man köper inte, som Vänsterpartiet vill, för då blir det ibland
              dåligt.
            </seg>
            <seg xml:id="i-a201bd0832ea2b49-42">
              (Applåder)
            </seg>
          </u>
          <note type="speaker" xml:id="i-85978ab20679b233-0">
            Anf. 74 ULLA ANDERSSON (V):
          </note>
          <u who="ulla_andersson_435793" xml:id="i-ae6ba94e47bce05a-6">
            <seg xml:id="i-5580b861757149db-0">
              Herr talman! I Danderyds Nyheter kan vi läsa om en Djursholmsbo
              som berättar hur enkelt det är att äga en helikopter. I Arbetarbladet
              kan vi läsa om Jakob i Sandviken som vill ha betalt för det arbete
              han utför. Han är helt enkelt less på att jobba gratis i den dagliga
              verksamhet som han har rätt till enligt lagen om särskilt stöd
              och service.
            </seg>
            <seg xml:id="i-24f25d2ac8f3a391-0">
              Så skilda är livsvillkoren i vårt land. Medan ensamstående föräldrar
              kämpar för att få vardagen att gå ihop och pengarna att räcka
              månaden ut – ett par nya vinterstövlar till barnen blir då en
              oöverstiglig utgift – kan andra fundera på om de ska köpa en ny
              yacht i år igen eller en Porsche eller två.
            </seg>
            <seg xml:id="i-9ff54e379c589033-0">
              Medan somliga skäller på att skatten på investeringsparkontot
              ska höjas med hela 37,50 för dem som har 50 000 på kontot – 40
              procent av höjningen betalas av topp 10 – finns det faktiskt andra
              problem. Men låt oss stanna vid dessa 37,50, för 37,50 är ungefär
              det borgarna föreslår att lönerna ska sänkas med för dem som har
              de absolut lägsta lönerna. Skillnaden är att borgarna vill sänka
              lönerna med 37,50 varje timme, varje dag , hela året om.
            </seg>
            <seg xml:id="i-cc8d38b9a5a1d129-0">
              Långtidssjuka får i dag leva med att betala högst skatt för lika
              inkomst, och deras sjukersättning hade inte höjts sedan 2003.
            </seg>
            <seg xml:id="i-5fb11ef66c28489f-0">
              Vi ser helt enkelt olika problem i samhället. Vi lever i ett
              land där delar av landet har svikits av politiken. Bruksorter,
              stadsdelar och förorter har lämnats efter medan de redan rika
              i Djursholm, Nacka och Täby fått politiskt stöd genom omfattande
              skattesänkningar och införandet av nya bidrag – ursäkta, det heter
              avdrag när man är rik. Man har fått RUT och permanent ROT och
              dessutom fått behålla alla sina ränteavdrag trots att fastighetsskatten
              avskaffats för 30-miljonersvillan. Vi borde ta oss bort från ett
              skattesystem som är riggat för de rika.
            </seg>
            <seg xml:id="i-0c8da3d05aaf9d02-0">
              Att höja den ekonomiska standarden för människor som lever med
              en plånbok som är tom före månadens slut och som då tvingas välja
              mellan nudlar och nudlar handlar om att skapa ett värdigt samhälle.
              I ett sådant samhälle vill jag leva. För borgarna handlar det
              om att höja bidrag, något de i falsett upprörs över. Till er vill
              jag säga: Gå i din nästes skor! Det borde även den som föreslår
              tiggeriförbud göra.
            </seg>
            <seg xml:id="i-29abd53c777ac0e4-0">
              För mig som socialist och feminist är det självklart att politikens
              uppgift är att stå på den ensamstående mammans sida, på den långtidssjukas
              och på Jakobs. Men högern prioriterar hellre helikopterägaren,
              för när hög ­ inkomsttagare ska få betala mer i skatt hotar de
              med misstroendevotum. När de själva har makten försämrar de för
              sjuka och gynnar de rikaste.
            </seg>
            <seg xml:id="i-922ea16d4debdae4-0">
              När Vänsterpartiet har budgetförhandlat har vår uppgift varit
              att låta jämlikheten gå som en röd tråd genom det vi gjort. Jämlikhetsreformer
              är ju också feministiska reformer.
            </seg>
            <seg xml:id="i-22ea2b69ed9c7c95-0">
              För oss har det varit viktigt att se till att människor som har
              permanent nedsatt arbetsförmåga, de som uppbär sjukersättning,
              ska kunna känna ekonomisk trygghet. Vi har nu återigen fått igenom
              en höjning av garantiersättningen och av bostadstillägget och
              dessutom en skattesänkning. För den med garantiersättning kan
              det innebära hela 840 kronor i månaden.
            </seg>
            <seg xml:id="i-29937c4336cba51b-0">
              Dessutom stärks sjukförsäkringen genom att taket höjs, och tandvårdsbidraget
              fördubblas så att fler ska ha råd att gå till tandläkaren. Det
              om något är en klassfråga.
            </seg>
            <seg xml:id="i-f4cf4c4eb1719f83-0">
              En annan klassfråga handlar höjningen av studiebidraget om. I
              Hofors i mitt hemlandskap Gästrikland går endast 27 procent av
              ungdomarna vidare till högre studier. Att skuldsätta sig och ta
              studielån är ett alltför stort steg för många människor, för ingen
              i deras familj har gjort det tidigare. Just därför är det viktigt
              att det är bidragsdelen av studiemedlen som höjs med 300 kronor
              per månad.
            </seg>
            <seg xml:id="i-44b68cc7c6d62e60-0">
              Nu för tiden är första året på språkintroduktionsprogrammet gymnasiets
              största program. Att ge de eleverna de bästa förutsättningar vi
              kan för att de ska kunna ta sig vidare till nationella program
              kommer att ha stor betydelse. Många av eleverna som går där ska
              både lära sig ett nytt språk och läsa in grundskolan på kort tid.
              Nu görs en stor satsning på 300 miljoner kronor per år. Varje
              enskild elev ska kunna mötas där den eleven befinner sig.
            </seg>
            <seg xml:id="i-b4ac001a4a014321-0">
              Dessutom görs en satsning på biblioteken. Tillgängligheten ska
              öka, biblioteken ska bli fler , och fler ska kunna ta del av bibliotekens
              rikedom. Kunskap och bildning handlar ju om makt och om ett samhälle
              för alla, inte bara för några få.
            </seg>
            <seg xml:id="i-1419b2b8d23d0a83-0">
              Den här sommaren har varit en repris på många tidigare somrar.
              Vi har sett hur tufft det är i förlossningsvården. Födande kvinnor
              och oroliga föräldrar upplever otrygghet, och barnmorskor en stor
              stress. Så ska det inte behöva vara. Att föda barn ska vara tryggt,
              och tid ska finnas för varje födande kvinna. Därför kommer nu
              ytterligare en stor satsning på förlossningsvården.
            </seg>
            <seg xml:id="i-77341081193f5273-0">
              Men hela sjukvården behöver mer resurser. Arbetsvillkoren för
              personalen behöver förbättras. De som jobbar i sjukvården ska
              kunna känna att de har rimliga arbetsvillkor och inflytande över
              sitt arbete. Nu kommer därför en satsning på hela 2 miljarder
              per år till dem som jobbar i vården.
            </seg>
            <seg xml:id="i-609c3024ca083293-0">
              Arbetet med att möta den psykiska ohälsan, bland både barn och
              vuxna, behöver förbättras, och därför görs nu en stor satsning
              på primärvårdens arbete för att möta den psykiska ohälsan, men
              också på barn ‑ och ungdomspsykiatrin och psykiatrin.
            </seg>
            <seg xml:id="i-ab6d003e0eaea4ca-0">
              Vi har fått igenom många viktiga, bra reformer i denna budget,
              till exempel en historiskt stor satsning på sjukvården – den största.
              Men det är också reformer som gör skillnad för väldigt många människor.
              Jämlikhetsreformer gynnar ju framför allt kvinnor. Det förstärker
              välfärden. Det är sådant man gör med oss, men inte med borgerliga
              partier, som vill höja hyror, sänka löner, angripa arbetsrätten
              och leka affär i välfärden.
            </seg>
            <seg xml:id="i-01d3aa21f92f171b-0">
              Det finns dock områden där vi inte når fram, men det är väl något
              som högern är glad över. I skattepolitiken ligger den borgerliga
              fördelningspolitiken så gott som kvar i orubbat bo. Sverige är
              i dag ett ojämlikt land. Här har klyftorna ökat snabbast de senaste
              decennierna.
            </seg>
            <seg xml:id="i-0c7af6f920428d16-0">
              En stor anledning till detta är att kapitalinkomsterna har ökat
              så kraftigt. Enligt Statistiska centralbyrån var kapitalinkomsterna
              hela 340 miljarder 2015, och hela 85 procent, ca 280 miljarder,
              gick till topp 10 – de som redan har mest pengar i det här landet.
              De tjänade i sin tur lika mycket på inkomst av kapital som på
              arbete och företagande. Det där att det ska löna sig att jobba
              gäller tydligen bara för en del på arbetsmarknaden.
            </seg>
            <seg xml:id="i-fe276ed0499cd5ee-0">
              Jag var ensamstående förälder. Det har inneburit att jag på många
              sätt fått insikter jag annars inte hade fått. Jag minns klumpen
              i magen när det var dags för matsäck i slutet av månaden eller
              när vinterstövlarna var utslitna. Min mamma fick rycka in och
              hjälpa till.
            </seg>
            <seg xml:id="i-63a6a81e7ccd7fa3-0">
              Före 2015 hade underhållsstödet inte höjts med mer än 100 kronor
              sedan 1994. Jag kan lova er att kostnaderna har höjts mångdubbelt
              mer än så. Nu höjs underhållsstödet för tredje gången den här
              mandatperioden. För barn mellan 11 och 14 år ökar det med 150
              kronor och för barn mellan 15 och 18 med 300 kronor, för äldre
              barn kostar mer.
            </seg>
            <seg xml:id="i-9587e1bea2b00d73-0">
              Nu möjliggörs också gratis kollektivtrafik på sommarlovet för
              unga, och succén med sommarlovsstödet, det vill säga avgiftsfria
              aktiviteter på sommarlovet, byggs ut och omfattar nu alla skolans
              lov. Och alla sex ­ åringar här i landet kommer att få gå i simskola
              med sin förskoleklass. Simkunnighet och vattenvana ska inte få
              handla om tjockleken på föräld ­ rarnas plånbok. Så bygger vi
              ett bättre samhälle för barn och unga. Det är sådant man gör med
              oss.
            </seg>
            <seg xml:id="i-2037c91c8b7559c7-0">
              Till sist, herr talman: Det finns ett sviket Sverige som lämnats
              efter, där servicen är eftersatt, arbetslösheten hög, utbildningsnivån
              låg och sysselsättningsgraden likaså. Det handlar om bruksorter,
              förorter och stadsdelar runt om i landet. Nu kommer en långsiktig
              satsning på 22 miljarder, för politikens uppgifter är att ge människor
              möjligheter, se problem och bidra till lösningar.
            </seg>
            <seg xml:id="i-18ffda8d62802149-0">
              Hur dessa pengar ska användas ska man självklart bestämma själv,
              lokalt; det vet de bäst. Det kan handla om ett utbildningscentrum,
              en träffpunkt för service eller stöd till etablering av nya företag.
              Det är sådant man gör med oss: jämlikhet, förstärkt och utbyggd
              välfärd, avdrag för fackföreningsavgiften och bättre livsvillkor
              för människor, som a tt se till att Jak ob får betalt på jobbet.
              Med andra partier fixar man helikoptrar till Danderydsbor.
            </seg>
            <seg xml:id="i-a201bd0832ea2b49-43">
              (Applåder)
            </seg>
          </u>
          <note type="speaker" xml:id="i-c493c8fd6ca44e51-0">
            Anf. 75 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-4">
            <seg xml:id="i-b746e8e126d58ab9-0">
              Herr talman! Ibland blir de ideologiska skillnaderna tydliga
              i denna kammare. När Ulla Andersson håller ett brandtal som handlar
              om att vi ska bekämpa rikedom och inte fattigdom visar det på
              en väldigt stor skilje ­ linje mellan liberaler och socialister.
              Liberalen tycker att fattigdom är pro ­ blemet; socialisten tycker
              att rikedom är problemet.
            </seg>
            <seg xml:id="i-9f8a000d53963d6d-0">
              När man fullföljer den retoriken, som Ulla Andersson gör, blir
              det lite löjeväckande i praktiken. Vi i Liberalerna vill sänka
              barnmorskans skatt . Då svarar Ulla Andersson: Ni sänker skatten
              för de rika.
            </seg>
            <seg xml:id="i-6185ed79d33bf37d-0">
              När en arbetslös person, ofta född i ett annat land, via RUT-avdraget
              får möjlighet att få ett jobb, kanske därför att en barnmorska
              använder en RUT-tjänst, är det fel därför att de rika använder
              ett RUT-avdrag, trots att vi alla ser att den positiva effekten
              av detta är att någon som varit arbetslös kommer in på arbetsmarknaden
              och får ett jobb.
            </seg>
            <seg xml:id="i-2a3b14dfaaddba7d-0">
              När Ulla Andersson får igenom det som nu ligger på riksdagens
              bord, att vi ska höja skatten på sparande, tänker jag att jag
              trodde att vi ville ha ett samhälle där vi uppmuntrar till att
              spara, inte slösa. Ulla Andersson motiverar detta med att vi ska
              höja skatten för de rika. I själva verket vet vi att det är för
              dem som har små ekonomiska marginaler och inte har någon ekonomisk
              buffert som det verkligen är viktigt att kunna spara och att det
              är de som bör uppmuntras att spara.
            </seg>
            <seg xml:id="i-4a5dcc5ca8a74314-0">
              Visste ni att väldigt många människor måste låna pengar om de
              får en oförutsedd utgift på 11 000 kronor? Att i det läget sända
              signalen till dem att det inte är bra att spara pengar är väldigt
              märkligt.
            </seg>
            <seg xml:id="i-0dae61b12702d3e3-0">
              Ulla Andersson, varför anser du att en barnmorska tillhör de
              rika i samhället?
            </seg>
          </u>
          <note type="speaker" xml:id="i-4ed5c11b75fd480a-0">
            Anf. 76 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-7">
            <seg xml:id="i-a3effdf399d4440e-0">
              Herr talman! I den här budgeten förstärks pengarna till förlossningsvården.
              Det innebär att barnmorskan kan få fler arbetskamrater, bättre
              arbetsvillkor och kanske också tillgång till den fortbildning
              hon faktiskt behöver.
            </seg>
            <seg xml:id="i-21cffae2ca9d38fd-0">
              Även sjukförsäkringen förstärks. I Liberalernas budget görs kraftiga
              besparingar på sjukförsäkringen. Det finns stor risk för att barnmorskan
              som sliter så hårt faktiskt blir sjuk, och då ska hon kunna ha
              en sjukförsäkring att lita på. Det tycker åtminstone jag är rimligt.
              Men Liberalerna sparar till och med mer på sjukförsäkringen än
              vad Moderaterna gör.
            </seg>
            <seg xml:id="i-4f9488e5b8d1fe20-0">
              Om vi tittar på investeringssparkonto är skattehöjningen 37,50
              per år på 50 000 kronor. Jag kan lova dig, Mats Persson, att 50
              000 kronor är väldigt mycket pengar för många människor, inte
              minst ensamstående föräldrar, som nu får höjt underhållsstöd.
              Tidigare har ju ni avvisat dem och inte velat godkänna de satsningar
              på underhållsstöd som vi har gjort. Vi får väl se om ni gör det
              nu. Men det är i alla fall så att den skattehöjningen till 40
              procent betalas av topp 10 . ISK kommer fortfarande att vara en
              väldigt gynnsam sparform, med 5 – 6 procentenheter lägre skatt
              än andra sparformer.
            </seg>
            <seg xml:id="i-8bce715068f36c62-0">
              Jag skulle vilja fråga dig, Mats Persson: Varför sparar ni på
              sjukförsäkringen? Tycker inte ni att människor ska kunna känna
              ekonomisk trygghet när de är sjuka? Jag tycker att det är väldigt
              rimligt.
            </seg>
            <seg xml:id="i-4d252d8b0c816da3-0">
              Och hur kommer ni att göra? Kommer ni att avvisa även dessa satsningar
              på sjukvården, som ni gjorde tidigare, när vi gjorde en stor satsning
              på statsbidraget till kommuner och landsting? Då föreslog ni också
              besparingar. För er är det faktiskt så att skattesänkningar –
              framför allt för de allra rikaste, för så ser er fördelningsprofil
              ut – alltid är viktigare än att satsa på barnmorskans arbetsvillkor
              och kunna höja hennes lön. Det tycker jag att hon är värd: en
              betydligt högre lön.
            </seg>
            <seg xml:id="i-a201bd0832ea2b49-44">
              (Applåder)
            </seg>
          </u>
          <note type="speaker" xml:id="i-3b613fc24166e9cd-0">
            Anf. 77 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-5">
            <seg xml:id="i-162cec8d6c7983ed-0">
              Herr talman! Det blir tydligt i en sådan här debatt att Ulla
              Anderssons ingång i detta är att när man sänker skatten för vanligt
              folk så att en barnmorska får lägre skatt är detta av ondo. När
              människor får behålla mer i sina plånböcker och får ökad egenmakt
              så att utbildning lönar sig bättre är det enligt Ulla Anderssons
              retorik en politik som innebär att klyftorna ökar och att man
              gynnar de rika.
            </seg>
            <seg xml:id="i-04a11c9c3b588894-0">
              För mig tillhör inte en barnmorska de rika i samhället. För mig
              är en barnmorska välfärdens hjälte. Den som investerar i en utbildning
              ska också få skörda frukten av den utbildningen.
            </seg>
            <seg xml:id="i-21532d9a1fedfeac-0">
              Det är väldigt märkligt att retoriken från Vänsterns sida alltid
              handlar om att bekämpa rikedom, inte att bekämpa fattigdom. Retoriken
              landar alltid i att en barnmorska ses som en rik individ. I min
              värld är en barnmorska en person som vi ska uppmuntra och vars
              skatt vi ska sänka. Detta står i skarp kontrast till den politik
              som Ulla Andersson företräder.
            </seg>
          </u>
          <note type="speaker" xml:id="i-5f9568694f7e7eaf-0">
            Anf. 78 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-8">
            <seg xml:id="i-4ee579908000213d-0">
              Herr talman! När Liberalerna talar om att sänka skatten är det
              främst topp 10 som får sänkt skatt. I den budget vi lägger fram
              nu kommer barnmorskan att få avdragsrätt för fackföreningsavgiften.
              2,7 miljoner löntagare kommer att få göra avdrag för fackföreningsavgiften.
              Detta om något är viktigt för inflytande över arbetslivet, goda
              arbetsvillkor och bra löner. Men detta vill Liberalerna inte ha.
              Det var ju ni som avskaffade avdragsrätten, för ni tycker att
              det bara är arbetsgivaren som ska ha makten på arbetsmarknaden
              och inte de fackliga organisationerna.
            </seg>
            <seg xml:id="i-ccffa463f587f3d3-0">
              Jag tycker att det är jätteviktigt att satsa på förlossningsvården.
              Det är därför vi har drivit de här satsningarna. På så sätt kan
              barnmorskor få högre löner, och det är vad jag tycker att de ska
              ha – betydligt högre löner. Varför avvisar ni satsningar på kommuner
              och landsting som möjliggör en bättre löneutveckling än tidigare
              för lärare, förskollärare, barnskötare, undersköterskor och barnmorskor?
              Dessa satsningar tycker jag är en helt rimlig politik.
            </seg>
            <seg xml:id="i-a201bd0832ea2b49-45">
              (Applåder)
            </seg>
          </u>
          <note type="speaker" xml:id="i-a05f72e761009346-0">
            Anf. 79 JAKOB FORSSMED (KD) replik:
          </note>
          <u who="jakob_forssmed_ba7bc5" xml:id="i-fff40d698f045f1e-6">
            <seg xml:id="i-59f4541fcd5b335f-0">
              Herr talman! Låt oss uppehålla oss lite vid de 37,50 som Ulla
              Andersson valde att ta upp. Hon skrev en artikel om att detta
              motsvarar två påsar ostkrokar för den som har 50 000 på sitt ISK-konto.
              Förutom att det heter ostbågar kan vi väl konstatera att om man
              har ett startkapital – låt oss säga att man har 50 000 kronor
              – och sedan sparar, säg, 300 kronor i månaden under lång tid,
              kanske 40 eller 45 år, till sin pension motsvarar det inte två
              påsar. Det motsvarar i stället 3 280 påsar om man har normal avkastning.
              Det är en skattehöjning på 61 500 kronor. De pengarna går man
              miste om i sin pension.
            </seg>
            <seg xml:id="i-d9824adb26d2d896-0">
              Det är också välfärd att kunna lägga undan lite – att gneta ihop
              lite pengar för att skapa sig en egen buffert.
            </seg>
            <seg xml:id="i-c1d5ae746b9c59af-0">
              Det Vänsterpartiet ägnar sig åt är lite grann en ostkrokspolitik:
              Spara inte, gneta inte, förkovra dig inte, ta inte ett chefsjobb
              i äldreomsorgen, jobba inte över på akuten eller i socialtjänsten,
              för annars kommer vi att slå till med vår skatteklubba. Gör något
              annat: Ät en påse ostkrokar!
            </seg>
            <seg xml:id="i-0f5ffe783b08a4b9-0">
              Starta för allt i världen inget företag, särskilt inte som svar
              på brister du ser i välfärden, för då kommer vi att jaga dig.
              Gör något annat: Ät en påse ostkrokar!
            </seg>
            <seg xml:id="i-c855f488c5a029a3-0">
              Detta är problemet med Vänsterns politik. Det handlar ju inte
              om att dela ut påsar här och nu. Det vet vi att ni klarar. Ibland
              delar ni till och med ut till rätt mottagare och till rätt angelägna
              saker. Det kan jag gärna medge. Men att kunna göra detta i morgon
              – när Vänsterpartiets politik har gjort att färre vill jobba mer,
              att färre vill spara och skapa sig en liten buffert och att allt
              färre vill starta företag – verkar inte bekymra Vänsterpartiet,
              men det borde det verkligen göra.
            </seg>
            <seg xml:id="i-f10ca715e437f9e7-0">
              Min övertygelse är att det i Vänsterns Sverige till slut bara
              finns tomma påsar att fördela. Min fråga till Ulla Andersson är:
              Kan er politik trotsa tyngdlagen? Tror Ulla Andersson verkligen
              att det går att jaga företagare och beskatta arbete och sparande
              utan att det får några som helst effekter för välfärden?
            </seg>
          </u>
          <note type="speaker" xml:id="i-032fa025e1ee528e-0">
            Anf. 80 ULLA ANDERSSON (V) replik:
          </note>
          <u who="ulla_andersson_435793" next="cont" xml:id="i-193a999a34956689-0">
            <seg xml:id="i-2b179964ae78dbb6-0">
              Herr talman! Jag gillar dialekter. I Norrland heter det ostkrokar,
              bara så att du vet, Jakob. Välkommen till Norrland – en mycket
              fin del av Sverige!
            </seg>
            <seg xml:id="i-f23108d93ba0b8fd-0">
              Jag blir lite fundersam över det som du påstår. Arbetslösheten
              i det här landet sjunker faktiskt, och tittar vi på antalet sysselsatta
              inom skola, vård och omsorg kan vi se att de har ökat under de
              här åren. Under er tid var ju utvecklingen tvärtom.
            </seg>
            <seg xml:id="i-36fd287b8dfbf4f0-0">
              De allra flesta som jobbar inom välfärden – socionomer, barnmorskor,
              lärare, undersköterskor och barnskötare – inser att de behöver
              fler arbetskamrater. Det är något som vi behöver finansiera gemensamt,
              och det gör vi över skattsedeln. Vill vi att dessa yrkesgrupper
              ska ha högre löner är det också på detta sätt vi gör det gemensamt.
            </seg>
            <seg xml:id="i-b0c9e0f7c3641dad-0">
              Med er politik får de stressa hårt. De får stressa så mycket
              att de faktiskt blir sjuka. Och sedan skär ni i sjukförsäkringen.
              Jag tycker inte att detta är rimligt.
            </seg>
            <seg xml:id="i-f56eac87f708299f-0">
              Jag vill ha ett värdigt samhälle, där man ska kunna lita på sjukförsäkringen
              när man blir sjuk. Man ska kunna få inkomsten relaterad till sin
              lön när man är sjuk, och jag tycker faktiskt att vi behöver fler
              anställda på välfärdens viktiga områden, för det är väldigt många
              barn, äldre och sjuka som behöver det stöd som professionen kan
              ge.
            </seg>
            <seg xml:id="i-1a9423950f04dc58-0">
              Investeringssparkontot kommer att ha lägre beskattning även fortsättningsvis,
              och 40 procent betalas av topp 10. Efter er tid vid regeringsmakten
              har vi faktiskt det minst omfördelande skattesystemet i EU:s 15
              kärnländer. En viktig bidragande orsak är att ni kraftigt minskade
              beskattning ­ en av de allra rikaste, medan de sjuka, de arbetslösa
              och de ensamstående föräldrarna lämnades helt därhän – de fick
              klara sig bäst de ku n de .
            </seg>
          </u>
          <note xml:id="i-600f64d3547bf7f2-0">
            Anf. 81 JAKOB FORSSMED (KD) replik :
          </note>
          <u who="ulla_andersson_435793" prev="cont" xml:id="i-07082f00f1163429-0">
            <seg xml:id="i-f6e2255952ab5ea3-0">
              Herr talman! Jag är alltså inte emot välfärdssatsningar. Alliansreger
              ­ ingen tillförde mer resurser än tidigare per invånare, per elev
              och per patient på sjukhusen. Det var rekordnivåer. Ändå står
              du, Ulla Andersson, här och säger att det är vi som är ansvariga
              för att människor är sjuka.
            </seg>
            <seg xml:id="i-a2320b6e75d7d2dc-0">
              Att vi inte gjorde något för ensamstående mammor är helt fel.
              Alla ensamstående mammor som jobbar fick stora skattelättnader.
              Det var på låga inkomster vi satte in detta. Mitt parti såg dessutom
              till att vi höjde barndelen i bostadsbidraget vid ett flertal
              tillfällen. Det träffar nästan uteslutande ensamstående föräldrar.
              Detta vet Ulla Andersson. Jag har sagt det till henne många gånger
              i den här talarstolen. Men ändå fortsätter hon med sina påståenden.
            </seg>
            <seg xml:id="i-74ba3711aa5f8b48-0">
              Låt mig ta upp investeringssparkontot och sparandet. Det är viktigt
              med sparande. Vi talar inte bara om 37,50. Vi talar om signaler:
              Arbeta inte, spara inte! Satsa inte på de sakerna, utan gör något
              annat!
            </seg>
            <seg xml:id="i-229aa51465e8fe76-0">
              Anf. 82 ULLA ANDERSSON (V) replik :
            </seg>
            <seg xml:id="i-10bc8afe15fbde3b-0">
              Herr talman! Underhållsstödet höjdes sista gången 1994 innan
              det höjdes 2006. Det var innan Jakob Forssmeds parti kom i regeringsställning.
              Under Kristdemokraternas tid i regeringsställning höjdes det inte
              en enda gång. Nu har det höjts tre gånger när Vänsterpartiet har
              varit med i budgetförhandlingarna.
            </seg>
            <seg xml:id="i-8581c0a4a9998d98-0">
              De långtidssjuka, alltså de som har permanent nedsatt arbetsförmåga,
              hade inte fått höjd ersättning sedan 2003, innan Vänsterpartiet
              fick igenom höjningar. Det vet Jakob Forssmed. Sedan gjorde ni
              en höjning av bostadsbidraget för en del. Visst, så är det. Det
              har jag också sagt har varit bra.
            </seg>
            <seg xml:id="i-5c0f24b44db8a6a0-0">
              Men de skattesänkningar ni genomförde gynnade framför allt topp
              10. Ni avskaffade fastighetsskatten. Hur mycket tjänade inte en
              Djursholmsbo på det jämfört med en radhusägare i Fagersta? Det
              är likadant med avskaffandet av förmögenhetsskatten.
            </seg>
            <seg xml:id="i-fd7185557f2a0d6b-0">
              Det som händer när man bara sänker skatten är att välfärden inte
              får tillräckligt med resurser och att ojämlikheten i samhället
              ökar. Det är inte en hållbar samhällsutveckling, tycker jag.
            </seg>
            <seg xml:id="i-a201bd0832ea2b49-46">
              (Applåder)
            </seg>
          </u>
          <note type="speaker" xml:id="i-29e4e8a60a2023fd-0">
            Anf. 83 MATS PERSSON (L):
          </note>
          <u who="mats_persson_8a2a3a" xml:id="i-34acfe004ef52bcb-6">
            <seg xml:id="i-a8ac35e21d2b0ff3-0">
              Herr talman! Sverige är ett fantastiskt land. När man åker runt
              i Sverige, från norr till söder, är sannolikheten hög för att
              man på stora och mindre orter får lyssna till berättelsen om företagare
              och entreprenörer som under efterkrigstiden startat företag som
              än i dag är den dominerande arbetsgivaren på orten. Jag är själv
              uppvuxen på en sådan ort, småländska Markaryd, på gränsen till
              Skåne, där värm epumpstillverkaren Nibe, grundad på 1950-talet,
              i dag har verksamhet. Företaget har försäljning på fem kontinenter.
            </seg>
            <seg xml:id="i-6289c04eab0f450a-0">
              Detta är berättelsen om hur Sverige blev rikt. Det är berättelsen
              om driftiga människor, företagare och entreprenörer, som startade
              företag. Men det är också berättelsen om svenskar med en stark
              arbetsmoral, som levde efter devisen: Gör din plikt, kräv din
              rätt! Det är historien om hur entreprenörskap, flit och arbetsmoral
              byggde det svenska välståndet.
            </seg>
            <seg xml:id="i-c5cd23f0bf72dab5-0">
              Herr talman! Det är en annan berättelse än den som socialdemokrater
              ofta berättar, om hur de byggde vårt land. Det är också berättelsen
              om ett jämlikt samhälle, ett samhälle som håller ihop och ett
              samhälle med mindre klyftor. Det var åtminstone så vi kände igen
              det svenska samhället.
            </seg>
            <seg xml:id="i-acd1040d9a5aae4c-0">
              Men det vi ser nu är växande klyftor. Vi ser växande klyftor
              mellan den som har ett arbete och den som står utanför. Vi ser
              växande klyftor mellan den som får stöd i skolan hemifrån och
              den som lämnar skolan på eftermiddagen för att stötta sina föräldrar
              hemma. Vi ser framväxten av en ny underklass, där bidragsberoende
              går i arv från en generation till en annan.
            </seg>
            <seg xml:id="i-4206187dc617a1c2-0">
              Detta är grogrunden för den kriminalitet vi just nu ser i våra
              förorter. Det är ett samhälle som slits isär. Det är ett samhälle
              där det blir viktigare varifrån du kommer än vart du är på väg.
              Det är ett samhälle där din framtid avgörs av din bakgrund.
            </seg>
            <seg xml:id="i-f65dcd229da140ca-0">
              Herr talman! Mitt i högkonjunkturen växer en grupp i Sverige.
              Det är 300 000 människor som befinner sig utanför arbetsmarknaden
              men som drömmer om att få vara en del av arbetsplatsens gemenskap.
              Det är framför allt unga som har hoppat av skolan och nyanlända
              invandrare som har låg och kort utbildning. Vi har i Sverige under
              lång tid, medvetet eller omedvetet och ofta under en paroll av
              jantelag, rationaliserat bort enkla och lågkvalificerade jobb,
              inte minst inom välfärden. Det gör att steget in på den svenska
              arbetsmarknaden är långt för denna grupp.
            </seg>
            <seg xml:id="i-ec3ae3ab15b09377-0">
              Från Liberalernas sida föreslår vi fler enkla riktiga jobb. Det
              skulle betyda att det skapas nya vägar in på arbetsmarknaden.
              Det skulle betyda att sjuksköterskan och läkaren kan lägga mer
              tid på att träffa patienter än på att vända papper, leta vårdplatser
              eller tvätta i vårdrum. Det skulle betyda att fler människor får
              möjlighet att komma in i arbetets gemenskap. Och det skulle innebära
              att de som jobbar i välfärdens kärna skulle kunna få jobba med
              det som de är utbildade till, då vi låter proffsen vara proffs.
            </seg>
            <seg xml:id="i-7672afa37d3d6102-0">
              Herr talman! Om detta, om växande klyftor och om framväxten av
              en ny underklass , hörs det väldigt lite från regeringens sida.
              Allvarligast av allt är att vi ser väldigt få konkreta politiska
              förslag för att bryta denna utveckling. Den rödgröna regeringen
              håller sig krampaktigt fast vid Arbetsförmedlingen. Det är en
              myndighet som väldigt få litar på och har förtroende för. Varken
              arbetssökande, företag eller kommuner tror på Arbetsförmedlingen,
              men regeringen håller fast vid sin Amspolitik som om det är den
              enda vägens politik.
            </seg>
            <seg xml:id="i-5674bd3f9e49f748-0">
              Regeringen vägrar se verkligheten, där vi just nu ser framväxten
              av en ny underklass. Man vägrar lansera reformer som på riktigt
              skapar vägar in för dem som i dag står utanför och som inte har
              förutsättningar att ta del av utbildning. Av regeringens satsningar
              blir det i regel bara en tummetott. Det blev 130 traineejobb innan
              man lade ned detta. Av extratjänsterna har det blivit 41 riktiga
              jobb. Ryktet säger att det är fler som har besökt rymdstationer
              än som har fått riktiga jobb i extratjänster.
            </seg>
            <seg xml:id="i-bd0110806df39833-0">
              Herr talman! Detta duger inte. Sverige kan mycket bättre än så
              här. Det behövs en ny politik för att fler människor ska få komma
              in på arbetsmarknaden och för att fler människor ska få vara en
              del av arbetets gemenskap. Vi liberaler tror att mycket börjar
              i skolan. Ska människor som kommer till vårt land i 10–12-årsåldern
              på riktigt ha möjlighet att lära sig svenska språket och lära
              sig annat i skolan måste de gå längre i skolan. Därför föreslår
              vi förlängd skolplikt för nyanlända. Vi föreslår att de bästa
              lärarna ska jobba i våra utanförskapsområden. Vi föreslår att
              det ska vara mer fokus på ordning och reda i skolan. Vi gör detta
              för att vi passionerat tror på att klassresan börjar i klassrummet
              och för att vi tror att kunskap är makt.
            </seg>
            <seg xml:id="i-a6e9487424fadecd-0">
              Om detta ska bli möjligt duger det inte att 300 kommuner gör
              på olika sätt. Det duger inte att det är vilken kommun du växer
              upp i som avgör vilken skola du får. Därför behöver ansvaret flyttas
              från kommunerna till staten, så att staten tar ett större ansvar
              för skolan.
            </seg>
            <seg xml:id="i-a2876470ce1166ce-0">
              Herr talman! Det är pinsamt att ta del av regeringens skolpolitik.
              Tack vare Alliansens och Liberalernas reformer under åtta år ser
              vi nu hur skolresultaten sakta stiger. Men vi är inte nöjda. Ska
              varje unge lämna skolan med fullständiga betyg måste ambitionerna
              vara högre. Ska alla människor kunna fullfölja sina drömmar och
              bli det som de vill bli måste vi ha högre ambitioner än så. Från
              regeringens sida är svaret väldigt tunt. Från reger ­ ingens sida
              är reformerna väldigt små och felaktiga.
            </seg>
            <seg xml:id="i-1fd723683f6cfb6f-0">
              Herr talman! Rege ringen festar som om det inte fa nns en morgondag.
              Den budget som ligger på riksdagens bord är så expansiv att Sverige
              riskerar att föras in i ett läge av överhettning i den svenska
              ekonomin. I ett läge där Riksbanken för en väldigt aktiv penningpolitik
              – till och med reporäntan är negativ – väljer finansminister Magdalena
              Andersson att elda på den svenska ekonomin. Konsekvenserna av
              detta vet vi ännu inte, men de oroar mig i djupet av mitt hjärta.
            </seg>
            <seg xml:id="i-209fe49cf7c3812a-0">
              Det vi riskerar att se är framväxten av en överhettning i den
              svenska ekonomin som innebär att fastighetsmarknaden kraschar.
              Regeringen eldar på den osäkerhet som finns, inte minst på bostadsmarknaden.
              Man riskerar att skapa en situation som får väldigt långsiktiga
              konsekvenser för svensk ekonomi.
            </seg>
            <seg xml:id="i-469612b393742d05-0">
              När man festar som om det inte fa nns en morgondag vet man en
              enda sak: Svenska folket kommer att få betala dagen efter. Den
              risken vill inte jag ta. Därför kommer vi med kraft att bekämpa
              den politik som nu ligger på riksdagens bord.
            </seg>
            <seg xml:id="i-45f9ac9a791f41ba-0">
              Herr talman! Sverige är ett fantastiskt land. Vårt välstånd har
              byggts av entreprenörer, av flit, av strävsamhet och av arbetsmoral.
              Det som en gång byggde Sverige starkt var att vi såg till att
              hålla ihop vårt samhälle, att vi hade en hög grad av jämlikhet
              och att vi gav alla människor chansen. Ska vi lyckas göra detta
              igen krävs det att vi inte gör som vi gjorde förut. Vi måste se
              att verkligheten har förändrats. Den största förändring som har
              skett, som är vårt gemensamma samhällsproblem, är att vi har fått
              en grupp som står utanför och inte kommer in på arbetsmarknaden.
              Vi har en grupp människor som har hoppat av skolan eller som har
              kommit till Sverige utan fullgod utbildning. Där fungerar inte
              den gamla tidens lösningar med klassisk Amspolitik. Det krävs
              något nytt. Det krävs riktiga enkla jobb för att de ska kunna
              komma in på den svenska arbetsmarknaden.
            </seg>
            <seg xml:id="i-29f94711a00cad2d-0">
              Gör vi detta kan vi bryta framväxten av en ny underklass. Då
              kan vi se till att Sverige håller ihop. Då kan vi motverka de
              klyftor vi just nu ser. Då kan vi se till att Sverige också i
              framtiden är ett välståndsland att vara stolt över. Detta kommer
              vi från Liberalernas sida att kämpa för. Den budget som ligger
              på vårt bord drar Sverige i fel riktning. Man förstärker klyftorna,
              ser inte verkligheten och vågar inte genomföra de reformer som
              svensk ekonomi behöver. Det gör Sverige svagare i ett läge där
              vi skulle behöva hålla ihop vårt samhälle och göra vårt land starkare.
            </seg>
            <seg xml:id="i-a201bd0832ea2b49-47">
              (Applåder)
            </seg>
          </u>
          <note type="speaker" xml:id="i-58c2d96edd0d9fb0-0">
            Anf. 84 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-13">
            <seg xml:id="i-3ee97d53439cb1ba-0">
              Herr talman! Nu hörde jag inte Mats Persson prata någonting om
              miljöfrågor. Jag kan tycka att det är synd att Liberalerna inte
              profilerar sig mer i just de frågorna, för Liberalerna är trots
              allt det av Alliansens partier som har bäst politik inom det området.
              Men en möjlig förklaring är att man prioriterar ned frågan i partiet
              även om politiken på papperet är bra. Så ser det nämligen ut när
              man granskar den ekonomiska politiken.
            </seg>
            <seg xml:id="i-d39cbeac9c19055c-0">
              Vad Liberalerna hade för roll i den misslyckade miljöpolitiken
              under allianstiden är svårt att veta. Men till deras försvar kan
              man konstatera att de behövde samarbeta med Moderaterna, som motarbetar
              i stort sett alla miljöreformer. Detta är inte minst tydligt i
              den ekonomiska politiken, där Moderaterna fortfarande vill ha
              en kolsvart, snarare än en grön, skatteväxling.
            </seg>
            <seg xml:id="i-420a3cddf9e606ba-0">
              Å ena sidan är ni förespråkare för en bättre miljöpolitik. Å
              andra sidan motarbetar ni effektivt förslag som vi lägger fram.
              Än underligare är det att ett parti som vill profilera sig som
              intresserat av miljön, vilket ni gör, hoppar av energiöverenskommelsen
              och vurmar väldigt för kärnkraften. Vindkraft är bättre än kärnkraft,
              och elcertifikatssystemet är det billigaste sättet att säkerställa
              ny elproduktion i Sverige. Ändå motsätter sig Liberalerna detta
              och förfasar sig nu över att vi stänger gammal kärnkraft.
            </seg>
            <seg xml:id="i-24b7bc67fad3b6f1-0">
              Jag skulle vilja fråga Mats Persson: Vad vill egentligen Liberalerna
              i miljö- och klimatpolitiken?
            </seg>
          </u>
          <note type="speaker" xml:id="i-d710a05d2670de7c-0">
            Anf. 85 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-7">
            <seg xml:id="i-89f8e1814bf07411-0">
              Herr talman! Tack för berömmet! Jag håller med om att vi har
              en väldigt bra miljöpolitik. Men jag håller inte med om din verklighetsbeskrivning
              – att Alliansen under åtta år skulle ha förstört klimatet. Under
              Alliansens åtta år vid regeringsmakten minskade Sveriges utsläpp.
            </seg>
            <seg xml:id="i-ee184bf5758dfb5f-0">
              Hur kan man säga något sådant? Det har ingenting med verkligheten
              att göra. Verkligheten är att utsläppen minskade under de år då
              Alliansen satt vid makten. Jag känner en väldig stolthet över
              det. Jag tycker att Alliansen gjorde mycket bra saker under de
              åtta åren.
            </seg>
            <seg xml:id="i-2cbe4736e1149128-0">
              Det betyder dock inte att vi är nöjda eller att vi inte behöver
              göra mer. Vi behöver göra betydligt mer. Det man borde göra är
              att på riktigt försöka göra en grön skatteväxling, vilket Miljöpartiet
              inte har lyckats med i reger ­ ingsställning. Det ska bli billigare
              att arbeta och dyrare att släppa ut och förstöra miljön. Vad ni
              gör är att ni ibland gör det lite dyrare att förstöra miljön,
              men ni gör det aldrig billigare att arbeta, åtminstone inte om
              man ska recensera de år som ni har suttit vid makten just nu.
            </seg>
            <seg xml:id="i-20400e5bd02363aa-0">
              Om vi ska klara klimatfrågan, som är en av vår tids viktigaste
              frågor, bygger det i grund och botten på att vi lägger om skattepolitiken
              och gör en riktig grön skatteväxling. Det blir då lägre skatt
              på arbete och dyrare att göra utsläpp.
            </seg>
            <seg xml:id="i-08411811af726cce-0">
              Räcker detta? Inte enbart. Vi behöver göra mer än så. Vi behöver
              satsa på att rena våra hav, och vi behöver ha en politik som håller
              ihop fullt ut. Men det får inte bli något slags anslagsbingo.
              Det är inte mängden anslag och pengar man satsar på olika åtgärder
              som spelar roll. Det som verkligen spelar roll är att klimatutsläppen
              minskar. De minskade under Alliansens åtta år. Vi ser nu att ni
              inte lyckas så bra som vi gjorde.
            </seg>
            <seg xml:id="i-f54fd3ce92867778-0">
              Jag känner mig väldigt stolt över den politik som Alliansen genomförde
              under åtta år. Och jag känner mig väldigt nöjd med den politik
              som Liberalerna har på området. Vi står för grön skatteväxling
              på riktigt.
            </seg>
            <seg xml:id="i-a201bd0832ea2b49-48">
              (Applåder)
            </seg>
          </u>
          <note type="speaker" xml:id="i-08e6c623e1087eb6-0">
            Anf. 86 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-14">
            <seg xml:id="i-c13a8195de4ae104-0">
              Herr talman! Vi kan konstatera att utsläppen också hänger på
              hur konjunkturen ser ut. Faktum är att alliansregeringen lämnade
              ett stort glapp då det inte fanns förslag på några reformer som
              skulle ta oss mot de utsläppsmål som Sverige faktiskt har satt
              upp. Dessutom lämnade den också efter sig ett väldigt stort budgetunderskott.
              Alliansen lyckades inte nå vare sig det finanspolitiska eller
              det klimatpolitiska ramverket. Det finns en del att önska där.
            </seg>
            <seg xml:id="i-65572b005ae9fa63-0">
              Det är intressant att Mats Persson säger att det finns ambitioner.
              Jag ser mycket fram emot att se dem fortsättningsvis. Men frågan
              gällde egentligen vad som är så provocerande med att vi stöttar
              utvecklingen mot framtidens förnybara energi i stället för de
              föråldrade lösningarna.
            </seg>
          </u>
          <note type="speaker" xml:id="i-ecd0d920b0c5cea6-0">
            Anf. 87 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-8">
            <seg xml:id="i-dc3713204fe8edef-0">
              Herr talman! Det är ingen hemlighet att Liberalerna tror att
              kärnkraft tillhör framtiden. Ser man på när det blir väldigt kallt
              i Sverige i dag blir detta uppenbart. Vi har de senaste åren haft
              lägen då svensk elproduktion plötsligt inte är klimatneutral.
              När vi ska ha el och värme spyr vi faktiskt ut koldioxid i atmosfären.
              Detta beror på att vi inte har byggt ut kärnkraften.
            </seg>
            <seg xml:id="i-00bbaf5812148df0-0">
              När vindsnurrorna inte snurrar och det är kallt behöver vi kärnkraften
              så att vi kan ta ansvar för klimatet. Detta står vi upp för. Vi
              måste se till att ha ett stabilt elsystem där vi kan vara säkra
              på att elen vi producerar tar ansvar för klimatet och inte spyr
              ut koldioxid. Detta möjliggörs av kärnkraften.
            </seg>
            <seg xml:id="i-8fae58177bdffaa6-0">
              Det är konstigt att andra länder gör helt andra bedömningar.
              Andra länder satsar på ny kärnkraft, för de ser det som det viktigaste
              redskapet för att ta ansvar för klimatet. Detta bör vi också göra.
            </seg>
            <seg xml:id="i-a201bd0832ea2b49-49">
              (Applåder)
            </seg>
          </u>
          <note type="speaker" xml:id="i-24a35952d910a241-0">
            Anf. 88 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-9">
            <seg xml:id="i-76aa70c0fe84ece9-0">
              Herr talman! När förslaget om återinförd avdragsrätt för fackföreningsavgiften
              presenterades, något som ger 2,7 miljoner löntagare sänkt skatt,
              twittrade Liberalernas ordförande: Nu ska man få dra av för gåvor
              till LO. Den tweeten säger det mesta om Liberalernas inställning
              till facken och löntagarnas rättigheter numera.
            </seg>
            <seg xml:id="i-faa6aecacf7658f9-0">
              Liberalerna var med och avskaffade löntagarnas avdragsrätt under
              sin regeringstid. Nu finns förslag om att den ska återinföras.
              Förutom att nästan 3 miljoner löntagare får sänkt skatt bidrar
              detta till att stärka den fackliga organiseringen, vilket är viktigt
              för arbetsvillkor och löner på svensk arbetsmarknad. När den borgerliga
              regeringen avskaffade avdragsrätten för löntagarnas fackföreningsavgift
              behölls den för avgifterna för arbetsgivarnas organisationer.
              Ur ett borgerligt perspektiv är det tydligen en självklarhet att
              bara den ena sidan, det vill säga arbetsgivaren, ska ha styr ­
              ka vid förhandlingsbordet.
            </seg>
            <seg xml:id="i-4ae216762cada56e-0">
              Liberalerna har tidigare stått upp för den svenska modellen men
              har under Björklund alltmer lämnat den inställningen. Med Liberalerna
              undergrävs de inkomstrelaterade försäkringarna. Enorma besparingar
              föreslås. Liberalerna anser numera att Sveriges riksdag ska sätta
              lönerna , och inte parterna på arbetsmarknaden. De föreslår lönesänkningar
              på ungefär 37,50 per timme, varje timme varje dag året om, för
              de människor som redan har lägst löner. Strejkrätten angrips liksom
              anställningstryggheten. Ju otryggare löntagare och svagare fack
              vi har desto bättre, verkar vara Liberalernas uppfattning.
            </seg>
            <seg xml:id="i-78916ad0f32de62a-0">
              Herr talman! Min fråga till Mats Persson är: Anser han liksom
              hans partiordförande att avdragsrätten för fac kföreningsavgiften
              för nästan 3 miljoner löntagare är en gåva till LO?
            </seg>
          </u>
          <note type="speaker" xml:id="i-16377f44af23a8c6-0">
            Anf. 89 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-9">
            <seg xml:id="i-1dff4a5684376bb8-0">
              Herr talman! Liberalerna är varma anhängare av den svenska modellen.
              Betyder det att den svenska modellen är precis som Ulla Andersson
              definierar att den är? Naturligtvis inte. Betyder det att man
              om man står bakom den svenska modellen inte är beredd att göra
              några förändringar av hur arbetsmarknadslagarna ska se ut? Naturligtvis
              inte.
            </seg>
            <seg xml:id="i-b32c2f3d90da0737-0">
              Varje tid har sitt behov av sina regler. Svensk ekonomi är på
              väg in i ett nytt skede där vi inte minst ser en ökad tudelning
              på svensk arbetsmarknad. Kan vi då acceptera att de arbetsmarknadsregler
              som vi har inte förändras? Jag tycker inte det.
            </seg>
            <seg xml:id="i-2858a0fa2b202ff2-0">
              Till syvende och sist, Ulla Andersson, är ditt och mitt uppdrag
              inte att värna gamla regler. Vårt uppdrag är att se till att människor
              kommer in på arbetsmarknaden, att fler människor kan känna egenmakt
              och att fler människor kan få frihet över sitt liv. Detta är vårt
              huvuduppdrag.
            </seg>
            <seg xml:id="i-7c646d092e741179-0">
              Om det då är så som det är i Sverige i dag , nämligen att vi
              har arbetsmarknadsregler som många gånger härsta mmar från 70-talet
              och vi nu 40 45 år senare har en helt annan ekonomi , tycker jag
              att det är ett uns av anständighet att ställa sig frågan: Ska
              vi ha samma regler nu som vi hade 1976? Jag var för övrigt inte
              ens född då, så svaret för mig är ganska enkelt: Det är klart
              att vi inte ska.
            </seg>
            <seg xml:id="i-aabd737669f10b86-0">
              Reglerna måste anpassas utifrån att vi lever i en helt ny ekonomi,
              där det viktigaste måste vara att företagen kan anställa, att
              människor känner trygghet genom att de har jobb att söka sig till
              och som de kan få och där vi på riktigt tar ansvar för att det
              just nu växer fram en ny underklass i Sverige med ökade klyftor
              mellan dem som har jobb och dem som inte har jobb.
            </seg>
            <seg xml:id="i-3bf0fb7d838b8897-0">
              Där får arbetsmarknadens parter inte stå i vägen. Då måste vi
              förändra den svenska modellen. Den svenska modellen ska bevaras,
              men den ska utvecklas.
            </seg>
            <seg xml:id="i-a201bd0832ea2b49-50">
              (Applåder)
            </seg>
          </u>
          <note type="speaker" xml:id="i-c5e9badd7c9d1a30-0">
            Anf. 90 ULLA ANDERSSON (V) replik:
          </note>
          <u who="ulla_andersson_435793" xml:id="i-ae6ba94e47bce05a-10">
            <seg xml:id="i-44adc3b8636332de-0">
              Herr talman! Om ni nu inte vill ha ett gammalt regelverk i den
              svenska modellen undrar jag varför ni föreslår enkla jobb. Det
              om något är väl gammalt. Länder som exempelvis Turkiet har många
              enkla jobb. Varför angriper ni strejkrätten och löntagarnas villkor?
              Varför föreslår ni sänkta löner? Jag tycker att detta känns som
              väldigt gammal skåpmat. Det är som att förflytta sig hundra år
              tillbaka i tiden.
            </seg>
            <seg xml:id="i-1b1caf003e1cc90e-0">
              Varje förändring av den svenska modellen som ni föreslår handlar
              om att försvaga löntagarnas ställning, att undergräva de inkomstrelaterade
              försäkringarna och att öka den ekonomiska ojämlikheten. Detta
              är ändå centrala och viktiga beståndsdelar i den svenska modellen.
            </seg>
            <seg xml:id="i-3db750bd0dde5da3-0">
              Varför hamnar ni jämt i ett läge där vi backar in i framtiden?
              Och varför ska inte fackliga rättigheter stärkas när arbetsgivarnas
              rättigheter, enligt Liberalerna, ständigt ska stärkas?
            </seg>
          </u>
          <note type="speaker" xml:id="i-ff4ceb4f70b4dd48-0">
            Anf. 91 MATS PERSSON (L) replik:
          </note>
          <u who="mats_persson_8a2a3a" xml:id="i-34acfe004ef52bcb-10">
            <seg xml:id="i-93297f0e7353b37f-0">
              Herr talman! I Göteborgs hamn pågår just nu en konflikt som innebär
              att stora svenska exportföretag, som betalar Ulla Anderssons lön,
              funderar på att välja bort Göteborgs hamn och välja andra hamnar.
              Att det pågår en konflikt i Göteborgs hamn påverkar hela den svenska
              exportindustrin.
            </seg>
            <seg xml:id="i-50262e3d5d1af858-0">
              Anledningen till att den pågår är att vi har regler från 1976.
              Ulla Andersson säger att reglerna alltid ska vara som de var 1976
              och att detta är den svenska modellen. Ursäkta mig, men det perspektivet
              duger inte.
            </seg>
            <seg xml:id="i-b0fe1b3e8a95cd07-0">
              Enkla jobb är det mest moderna man kan tänka sig. För det skulle
              innebära att en läkare eller en sjuksköterska kan lägga sin energi
              på det de är utbildade till, att träffa patienter, i stället för
              att som i dag lägga tid på administrativa uppgifter, att leta
              vårdplatser och att städa i patienters rum. Enkla jobb är alltså
              det mest moderna som finns.
            </seg>
            <seg xml:id="i-a201bd0832ea2b49-51">
              (Applåder)
            </seg>
          </u>
          <note type="speaker" xml:id="i-f7442b2e69d61de3-0">
            Anf. 92 JAKOB FORSSMED (KD):
          </note>
          <u who="jakob_forssmed_ba7bc5" xml:id="i-fff40d698f045f1e-7">
            <seg xml:id="i-5948b9500815edbf-0">
              Herr talman! Det är väldigt mycket som är bra med Sverige. Det
              finns till och med saker som är bra med regeringens politik och
              den budget man nu har lagt fram. Men samtidigt måste vi göra bokslut
              över de här åren och de budgetar som lagts fram. Tyvärr är dagens
              budgetproposition en slutlig bekräftelse på förlorade år för Sverige
              på flera viktiga områden.
            </seg>
            <seg xml:id="i-3843513d3bb13869-0">
              Det finns som sagt saker som är bra i budgeten – fattas bara
              annat – med många och stora utgiftsreformer. Men frånvaron av
              reformer som på allvar tar itu med Sveriges problem och utmaningar
              är samtidigt öronbedövande. Det är allt till alla, utan att man
              klarar några av de mest grundläggande uppgifterna. Ett exempel
              är vårdköerna. Vårdgarantin uppfylls nu för allt färre. Det har
              gått från 89 procent 2014 till 76 procent hittills i år. Bakom
              de här siffrorna finns det riktiga människor som inte får vård
              i tid. Den ojämlika vården är ett annat stort problem som regeringen
              inte har tillräckliga reformer för att komma till rätta med. Om
              man får rätt vård beror på i vilket landsting man bor, till och
              med vid en allvarlig sjukdom. Behovet av äldreomsorgsplatser möter
              man inte alls i den här budgeten. De behövs inte minst för att
              bryta ensamhet och isolering.
            </seg>
            <seg xml:id="i-38c9ea97d65b7542-0">
              Allt fler står allt längre ifrån arbetsmarknaden, samtidigt som
              vi har en brinnande högkonjunktur. Det är personer som inte får
              en chans att visa vad de går för och komma in i en arbetsgemenskap.
              Om man nu i en lågräntemiljö under brinnande högkonjunktur ska
              spendera stora belopp ska de framför allt användas för åtgärder
              som rustar Sverige starkt. Bara för att sommaren varat rekordlänge
              innebär det inte att hösten och vintern inte kommer. Och för stora
              grupper är den redan här. Man finns på skuggsidan av arbetsmarknaden
              och nås inte av den starka konjunktursolen.
            </seg>
            <seg xml:id="i-87688c7d079155c4-0">
              Vad använder då regeringen resurserna till? Jo, till att konsekvent
              bygga ut det offentliga åtagandet. Man kan få bilden att det bara
              är till välfärden de här satsningarna går, men så är det inte.
              Man gör en lång rad satsningar. Jag har nämnt några tidigare i
              debatten, såsom en elcykelpremie och lägre pris på kronhjortsspaning.
              Det här är rätt stora reformer. Det är inte småsaker. Ett normalår
              skulle det här vara rejäla saker.
            </seg>
            <seg xml:id="i-7c668e0504adee5b-0">
              Vi kan ta äldreomsorgen som ett exempel på något som man inte
              satsar särskilt mycket på. Statsministern nämnde inte äldreomsorgen
              i sin mycket långa regeringsförklaring häromdagen. Jag förstår
              varför. Det saknas i stort sett äldreomsorgssatsningar i den här
              budgeten. Det kommer visserligen om ett par år satsningar på kommunerna,
              men samtidigt tar en stor äldreomsorgssatsning slut, och någon
              ny e rsätter inte. Det handlar om 12 miljoner till samordning
              och 13 miljoner till att förebygga fallolyckor – miljoner, inte
              miljarder – i en 44-miljardersbudget.
            </seg>
            <seg xml:id="i-4c37c822a069384e-0">
              Mycket ska bli gratis, och detta tycker jag tyvärr sammanfattar
              en del av regeringens välfärdspolitik. Det har blivit gratis för
              äldre att sitta i allt längre vårdköer. Det är inget bra facit
              för en regering som jag har förstått har ambitioner på välfärdsområdet.
            </seg>
            <seg xml:id="i-91c7daded7592acc-0">
              Trots det enorma reformutrymme man anser sig ha fortsätter beskattningsjakten
              på klassiska dygder. Efter att man först höjt skatten på givande
              till ideella organisationer som jobbar mot hemlöshet eller för
              flyktingar var det dags för höjd skatt på arbete. Nu kommer höjd
              skatt på sparande. Den som gnetar, sparar och lägger undan till
              barnen eller pensionen får höjd skatt – i ett läge där man har
              ett enormt reformutrymme. Kom inte och påstå att man behöver göra
              detta! Detta gör man för att man vill . Det är helt enkelt ideologiskt
              motiverat.
            </seg>
            <seg xml:id="i-8854906d68df48fa-0">
              Vilken är nästa dygd som ska beskattas hårdare, och hur ska det
              gå till? Är det kanske kärlek? Det är lite tveksamt. Är det klokskap,
              eller är det kanske ödmjukhet? Att man ständigt tar sig friheter
              att lägga under sig större delar av samhällslivet genom att höja
              skatter, försöka avskaffa mångfald i välfärden, försvåra för ideella
              organisationer och försöka maxi ­ mera sitt inflytande över kyrkan
              tyder i och för sig möjligen på att öd ­ mjukheten inför makten
              inte är en oändligt stor skattebas just i regerings ­ kretsen.
            </seg>
            <seg xml:id="i-b7c29deb1b4038ac-0">
              Herr talman! Vi kristdemokrater kommer naturligtvis att svara
              på den här budgetpropositionen med vårt alternativ. Vi tror att
              vi behöver en riktig reformkost snarare än den godispåse som regeringen
              presenterar. Först fibrer, sedan efterrätt! Det är en gammal god
              metodik som har fungerat i många sammanhang och också bör vara
              vägledande för den ekonomiska politiken. Jag menar att regeringen
              överger det här sambandet.
            </seg>
            <seg xml:id="i-0e7c2bdb87c06f84-0">
              Vi kommer att spendera mindre pengar än regeringen. Vi kommer
              att hålla igen på utgifterna. Vi kommer att sänka inkomstskatter
              på såväl arbete som pensioner, och vi kommer att göra det mer
              än regeringen. Vi kommer att föreslå att skillnaden i beskattning
              avskaffas helt och hållet från den 1 januari 2018. Det kommer
              att vara fokus på jobb, med omfattande åtgärder för att människor
              som står allt längre från arbetsmarknaden ska få en chans att
              komma in i en arbetsgemenskap, en stor reform av arbetsmarknaden
              med inträdesjobb, utbyggd RUT-reform samt en massiv utbyggnad
              av yrkesutbildning en .
            </seg>
            <seg xml:id="i-dd778e3684ca3deb-0">
              Det kommer att finnas stora vård- och omsorgssatsningar i Kristdemokraternas
              budget. Vi kommer att ha med ett återinförande av kömiljarden,
              som regeringen avskaffade med känt resultat: växande vårdköer
              runt om i vårt land. Det kommer att finnas satsningar på äldreomsorgen.
              Vi ska öka personalkontinuiteten i hemtjänsten så att den äldre
              i behov av hemtjänst inte ska behöva möta så många olika medarbetare,
              något som i dag skapar osäkerhet och otrygghet för den äldre.
              Det kommer att finnas satsningar mot demens.
            </seg>
            <seg xml:id="i-a2dea41f0fa60f05-0">
              Det kommer också att finnas satsningar på skolan, så att vi lockar
              de bästa lärarna till de skolor som behöver dem allra mest. Vi
              behöver involvera alla föräldrar mer i elevernas skolgång, inte
              bara de resursstarka. Här gör faktiskt regeringen en liten satsning,
              som jag gärna vill berömma dem för. De har kanske lyssnat på förslag
              från oss, eller så har de kommit på det här själva. Det är en
              viktig sak som vi också kommer att ta med i vår budget.
            </seg>
            <seg xml:id="i-aaa5d72992bcf268-0">
              Vi kommer att se till att de pengar vi lägger på Polismyndigheten
              inte bara läggs i en allmän pott utan att vi får ut mesta möjliga
              av dem genom att förändra polisens organisation, öka den lokala
              förankringen och se till att polisen kan satsa mer på bättre arbetsvillkor,
              så att vi kan rekrytera och behålla poliser och förändra polisutbildningen.
              På så sätt kan vi få ut fler poliser på gator och torg – snabbare
              än med regeringens politik.
            </seg>
            <seg xml:id="i-0b2c24c0f996e461-0">
              Vi vill göra satsningar för att lyfta utsatta människor och underlätta
              ekonomiskt för dem som har det riktigt knapert, inte minst genom
              att höja bostadstillägget för våra ekonomiskt utsatta pensionärer
              och höja barndelen i bostadsbidraget för de ekonomiskt utsatta
              barnfamiljerna. Vi kommer att satsa på familjeåterförening, så
              att små barn kan återförenas med sina föräldrar.
            </seg>
            <seg xml:id="i-90d1f4918fe56f24-0">
              Herr talman! Vi har många utmaningar i Sverige. Jag har nämnt
              några av dem på vårdens område, på äldreomsorgens område, på jobbens
              område och när det gäller tryggheten att inte utsättas för brott
              på gator och torg. Men jag tänker också på en annan utmaning,
              som vi inte hör så mycket om i den här kammaren och i samhällsdebatten.
              Bris sa för några veckor sedan att barn i Sverige inte tror att
              deras föräldrar har tid för dem. Har vi en politik för detta?
              Det är kanske inte i första hand en politisk fråga, men politiken
              måste finnas där och ge möjligheter för familjer till mer tid
              för barnen, till mer tid tillsammans, till ork att finnas där
              när barnet behöver det. Det kommer att behövas vård- och omsorgssatsningar
              för att möta den ökade psykiska ohälsa som vi ser i samhället.
              Vi föreslår en lång rad såda ­ na satsningar i vår budget. Men
              det kommer också att krävas en politik för att föräldrar ska kunna
              finnas där och ha tid, kraft och ork för sina barn.
            </seg>
            <seg xml:id="i-64748594a00725b6-0">
              Herr talman! Min övertygelse är att tilliten växer när vi kan
              lita på välfärden, när vi kan lita på polisen och skolan, när
              vi kan lita på att vården finns när vi behöver den. Därför är
              det så otroligt viktigt att vi klarar detta. Sedan kan vi lägga
              till allt det andra som vi också vill göra. Men jag tror inte
              att mer tillit kan kommenderas fram. Vi behöver ett samhälle som
              håller ihop av egen kraft och vilja, inte ett samhälle som hamras
              ihop med tvång uppifrån. Vi behöver ett samhälle där egen ansträngning
              och eget ansvarstagande lönar sig, ett samhälle som byggs i familjer,
              av företag, i församlingar och av föreningar, ett samhälle där
              tillit och solidaritet med den utsatte grundläggs, där vi får
              känna kärlek, där vi blir sedda, där vi får bidra. Och det sker
              bäst i gemenskap med andra.
            </seg>
            <seg xml:id="i-a201bd0832ea2b49-52">
              (Applåder)
            </seg>
          </u>
          <note type="speaker" xml:id="i-f79c01e40e7718ac-0">
            Anf. 9 3 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-15">
            <seg xml:id="i-ecf7af84a4a8964c-0">
              Herr talman! För inte så länge sedan profilerade sig Kristdemokraterna
              inom bistånd, fred och medmänsklighet. Detta står i stark kontrast
              till det parti vi nu ser , som i stället allt tydligare försöker
              finna en plats som ett parti för den ultrakonservativa högern.
              Det är därmed inte konstigt att det blir lite oklart vad Kristdemokraterna
              egentligen vill och vad deras utfästelser kan väntas få för resultat
              i en eventuell regering.
            </seg>
            <seg xml:id="i-6e5baa001d043d09-0">
              Kristdemokraterna ondgör sig exempelvis ofta över den så kallade
              pen ­ sionärsskatten, det vill säga den skatteklyfta som finns
              mellan löntagare och pensionärer. Det är uppseendeväckande med
              tanke på att det var Kristdemokraterna själva som i regeringsställning
              såg till att den uppkom. Dessutom vill Kristdemokraterna gärna
              fortsätta samarbeta med Moderaterna. Det är ett parti som vill
              göra om samma misstag genom att återigen öka den skatteklyftan
              mellan löntagare och pensionärer med ett sjätte jobbskatteavdrag.
            </seg>
            <seg xml:id="i-f63bd20f2b012299-0">
              För att minska skatteklyftan föreslår Kristdemokraterna en höjning
              av momsen. I relation till sin inkomst är pensionärer med låg
              inkomst bland de grupper som drabbas hårdast av en sådan höjning.
              Landets pensionärer ska alltså själva vara med och betala för
              att sänka den pensionärsskatt som Kristdemokraterna var med och
              införde. Men det stannar inte där. Inte ens den momshöjning som
              KD föreslår kan täcka in det sjätte jobbskatteavdraget.
            </seg>
            <seg xml:id="i-04905fe1a566ecb2-0">
              Vi har bett RUT att räkna på kostnaderna för att ta bort skatteklyftan
              mellan pensionärer och löntagare även vid ett sjätte jobbskatteavdrag.
              År 2018 skulle det kosta ytterligare 6 miljarder och några år
              senare vara uppe i 7 miljarder. Hur tänker sig Kristdemokraterna
              att finansiera detta? Ska momsen då höjas ännu mer för landets
              pensionärer?
            </seg>
          </u>
          <note type="speaker" xml:id="i-d1050360a94d80b0-0">
            Anf. 94 JAKOB FORSSMED (KD) replik:
          </note>
          <u who="jakob_forssmed_ba7bc5" xml:id="i-fff40d698f045f1e-8">
            <seg xml:id="i-ecee03dda2a93442-0">
              Herr talman! Jag blir nästan lite upplyft av detta inlägg , som
              inleddes med att det talades om den ultrakonservativa högern.
              Jag känner mig inte riktigt hundraprocentigt bekväm med den beteckningen.
              Detta ska då ledas i bevis genom att vi vill sänka skatten för
              pensionärer och att vi också finansierar det i vårt budgetförslag.
              Då tror jag att det är väldigt många som vill tillhöra den ultraortodoxa,
              ultrakonservativa eller vad det var, högern.
            </seg>
            <seg xml:id="i-1e1ea4a61bff8ca5-0">
              Jag tycker att det är rimligt. Pensionärerna har fått stå tillbaka
              länge. Vi vill göra ett rejält häv i vår budget för att ta bort
              skillnaden i beskattning vid ett tillfälle, nämligen den 1 januari
              nästa år. Det var rätt att börja med att sänka skatten på arbete.
              Vi var i en mycket svår situation 2006 när hundratusentals människor
              närmast stod permanent utanför arbetsmarknaden, delvis för att
              det lönade sig för dåligt att arbeta.
            </seg>
            <seg xml:id="i-8393e70a01078353-0">
              Jag tycker att det är fel att år efter år upprätthålla den skatteklyftan,
              och därför vill jag sluta den. Jag kan också upplysa Janine Alm
              Ericson om att vi gör väldigt stora satsningar inte minst för
              de ekonomiskt utsatta pensio ­ närerna. Vi vill höja det särskilda
              tillägg som finns i bostadstillägget som går till de mest utsatta
              pensionärerna med 500 kronor. Det är tio gånger mer än det som
              ni gör för den gruppen.
            </seg>
            <seg xml:id="i-84662cdf38b8759c-0">
              För dem som har en hyra över taket vil l vi höja hyrestaket från
              5 000 kronor till 7 500 kronor. Ni höjer till 5 600 kronor. Vi
              har en enormt stor satsning på den gruppen av ekonomiskt utsatta
              pensionärer. Jag är väl ­ digt tacksam att du ställde frågan.
              Då fick jag chansen att berätta att vår politik till väldigt stor
              del tar sikte på just den grupp som Janine Alm Eric ­ son bekymrar
              sig om.
            </seg>
            <seg xml:id="i-a2dd93a15ab5d919-0">
              Det finns alla möjligheter för Janine Alm Ericson att rösta på
              vårt alternativ. Det kommer att gynna den gruppen kraftigt.
            </seg>
          </u>
          <note type="speaker" xml:id="i-3e5ec5e3b9898943-0">
            Anf. 95 JANINE ALM ERICSON (MP) replik:
          </note>
          <u who="janine_alm_ericson_b9566b" xml:id="i-99780b15c123ead6-16">
            <seg xml:id="i-1126efba8a02da87-0">
              Herr talman! Att det skulle ledas i bevis var en lite annorlunda
              koppling. Det är snarare väldigt svårt att veta var Kristdemokraterna
              egentligen står.
            </seg>
            <seg xml:id="i-612f019ad38da3f6-0">
              Regeringen vill avskaffa den orättvisa skatten. Det är jag väldigt
              glad att vi också gör. Men vi vill inte finansiera det med att
              lägga på ytterligare kostnadsökningar för alla och bland annat
              också den här gruppen. Där hoppas jag att vi kan återkomma.
            </seg>
            <seg xml:id="i-a051f0596f2cd8c0-0">
              Ett liknande förtydligande, som det jag kanske inte fick, vore
              välkommet när det gäller miljöpolitiken. Kristdemokraterna har
              ändå föreslagit några intressanta miljöskatter, och det är välkommet.
              Men det är svårt att se hur de ska övertyga Moderaterna om dem.
              Moderaterna vill nämligen minska miljöskatterna och göra det billigare
              att förorena.
            </seg>
            <seg xml:id="i-4ab1e60abe4dbde1-0">
              Jag skulle vilja att Kristdemokraterna svarar på om de är villiga
              att lägga sig lika platt för Moderaterna i såväl jobbskatteavdragsfrågan
              som miljö- och klimatfrågan.
            </seg>
          </u>
          <note type="speaker" xml:id="i-30037916bf4aec12-0">
            Anf. 96 JAKOB FORSSMED (KD) replik:
          </note>
          <u who="jakob_forssmed_ba7bc5" next="cont" xml:id="i-faa953e12f058362-0">
            <seg xml:id="i-4abe28f4961cefef-0">
              Herr talman! Vi ville införa ett jobbskatteavdrag. Det var inte
              så att vi lade oss platt för Moderaterna. Vi tyckte att det var
              bra att införa detta. Du kan fråga valfri moderat som har förhandlat
              med mig i Regeringskansliet om jag har lagt mig platt vid något
              tillfälle. Får du det svaret blir jag förvånad. Det har säkert
              funnits något sådant tillfälle som någon kan komma på, men det
              hörde inte till vanligheterna.
            </seg>
            <seg xml:id="i-ff55064d6a779d20-0">
              Det talades i början om att vi var ultrakonservativa, eller vad
              det var. Det är väldigt bra att biståndet nu höjs och att vi minskar
              avräkningarna i biståndet. Det tycker jag är alldeles utomordentligt
              bra. Vi kommer att se till att matcha er när det gäller biståndet.
              Vi kommer inte att föreslå några nedskärningar i biståndet.
            </seg>
            <seg xml:id="i-c6c213868d349119-0">
              Vi har övertygat Moderaterna många gånger om att vi ska bibehålla
              ett högt bistånd i Sverige. Vi kommer att kunna övertyga dem om
              olika saker. Det är så vi gör i en allians. Vi får ge och ta lite
              grann. Vissa saker kan vi få igenom, andra får vänta lite, och
              så jobbar vi framåt för ett bättre Sverige.
            </seg>
          </u>
          <note xml:id="i-5f331f518105164f-0">
            Överläggningen var härmed avslutad.
          </note>
          <note xml:id="i-e93b6badcd984bdd-0">
            Budgetpropositionen bordlades.
          </note>
          <note xml:id="i-edc5ce79b83778f0-0">
            § 2 Ärenden för hänvisning till utskott
          </note>
          <note xml:id="i-b29c1835912d8e6a-0">
            Följande dokument hänvisades till utskott:
          </note>
          <note xml:id="i-0986a5d7c7f07ff5-0">
            Propositioner
          </note>
          <note xml:id="i-c5795b69b6869afc-0">
            2017/18:6 och 10 till socialförsäkringsutskottet
          </note>
          <note xml:id="i-fab80d1bcd37989c-0">
            2017/18:9 till utbildningsutskottet
          </note>
          <note xml:id="i-7c342fb8d8663449-0">
            2017/18:11 till civilutskottet
          </note>
          <note xml:id="i-21de34cad5c5013d-0">
            § 3 Ärenden för bordläggning
          </note>
          <note xml:id="i-4d2118740eef14e6-0">
            Följande dokument anmäldes och bordlades:
          </note>
          <note xml:id="i-0c4b4f58ea17b91f-0">
            Utbildningsutskottets betänkande
          </note>
          <note xml:id="i-4ae435b15b7ec01e-0">
            2017/18:UbU3 Rätt att fullfölja introduktionsprogram i gymnasieskolan
            efter flytt till en annan kommun
          </note>
          <note xml:id="i-04dc33603c1681f4-0">
            Konstitutionsutskottets betänkande
          </note>
          <note xml:id="i-41609ee6d5398f48-0">
            2017/18:KU2 En modern och rättssäker förvaltning – ny förvaltningslag
          </note>
          <note xml:id="i-bebed851b916b42d-0">
            § 4 Bordläggning
          </note>
          <note xml:id="i-4d2118740eef14e6-1">
            Följande dokument anmäldes och bordlades:
          </note>
          <note xml:id="i-0986a5d7c7f07ff5-1">
            Propositioner
          </note>
          <note xml:id="i-5838a7361964978e-0">
            2017/18:2 Höständringsbudget för 2017
          </note>
          <note xml:id="i-10b8e6c2afa2334c-0">
            2017/18:3 Förlängd övergångsperiod för understödsföreningar
          </note>
          <u who="jakob_forssmed_ba7bc5" prev="cont" xml:id="i-6afc900540759bf0-0">
            <seg xml:id="i-0634bd09278b814c-0">
              EU-dokument
            </seg>
            <seg xml:id="i-16f7dafccbf086b0-0">
              till statsrådet Ardalan Shekarabi (S)
            </seg>
            <seg xml:id="i-fc7368ae5a047c05-0">
              2017/18:19 Dieselstölder
            </seg>
            <seg xml:id="i-914217ce64b7fb12-0">
              2017/18:20 Försvarsmaktens sanering av PFAS
            </seg>
            <seg xml:id="i-44e1ea9951493832-0">
              2016/17:1901 Fortsatta gränskontroller
            </seg>
            <seg xml:id="i-0ee4a815d495e0a5-0">
              2016/17:1913 Personval för synskadade
            </seg>
            <seg xml:id="i-5002164a25d138d7-0">
              till kultur- och demokratiminister Alice Bah Kuhnke (MP)
            </seg>
            <seg xml:id="i-f0218a2f3c9bc717-0">
              2016/17:1914 Försäkringskassans allt hårdare bedömning av LSS-stöd
            </seg>
            <seg xml:id="i-bad4df3cca761b90-0">
              2016/17:1915 Nya uppgifter om bristande IT-säkerhet inom svenska
              myndigheter
            </seg>
            <seg xml:id="i-8ec43b38567f41a5-0">
              Anf. 2 ULF KRISTERSSON (M) replik
            </seg>
            <seg xml:id="i-07e0306ed6890074-0">
              Anf. 3 Finansminister MAGDALENA ANDERSSON (S) replik
            </seg>
            <seg xml:id="i-17fc0c7592086c0f-0">
              Anf. 4 ULF KRISTERSSON (M) replik
            </seg>
            <seg xml:id="i-1cf37c578c288ab7-0">
              Anf. 5 Finansminister MAGDALENA ANDERSSON (S) replik
            </seg>
            <seg xml:id="i-e6a44c2d6a85365f-0">
              Anf. 6 OSCAR SJÖSTEDT (SD) replik
            </seg>
            <seg xml:id="i-0bd4284e9f8d28c3-0">
              Anf. 7 Finansminister MAGDALENA ANDERSSON (S) replik
            </seg>
            <seg xml:id="i-1bb65baf5b451ac9-0">
              Anf. 8 OSCAR SJÖSTEDT (SD) replik
            </seg>
            <seg xml:id="i-ba613b4a2f10af84-0">
              Anf. 9 Finansminister MAGDALENA ANDERSSON (S) replik
            </seg>
            <seg xml:id="i-904e0a9c12241e40-0">
              Anf. 10 EMIL KÄLLSTRÖM (C) replik
            </seg>
            <seg xml:id="i-3c4a4f56e47f90c4-0">
              Anf. 11 Finansminister MAGDALENA ANDERSSON (S) replik
            </seg>
            <seg xml:id="i-191d01e562996723-0">
              Anf. 12 EMIL KÄLLSTRÖM (C) replik
            </seg>
            <seg xml:id="i-bda7b640344c673c-0">
              Anf. 14 MATS PERSSON (L) replik
            </seg>
            <seg xml:id="i-43918ec46345a2ab-0">
              Anf. 15 Finansminister MAGDALENA ANDERSSON (S) replik
            </seg>
            <seg xml:id="i-ff1416a83d6b7a5a-0">
              Anf. 16 MATS PERSSON (L) replik
            </seg>
            <seg xml:id="i-dfe675b68baa1437-0">
              Anf. 17 Finansminister MAGDALENA ANDERSSON (S) replik
            </seg>
            <seg xml:id="i-17cc73d3faa7cc3b-0">
              Anf. 19 Finansminister MAGDALENA ANDERSSON (S) replik
            </seg>
            <seg xml:id="i-4c4cd6990de1c9dc-0">
              Anf. 21 Finansminister MAGDALENA ANDERSSON (S) replik
            </seg>
            <seg xml:id="i-a447b382a9e728b8-0">
              Anf. 23 Finansminister MAGDALENA ANDERSSON (S) replik
            </seg>
            <seg xml:id="i-1e469e547c46ec5b-0">
              Anf. 24 ULF KRISTERSSON (M) replik
            </seg>
            <seg xml:id="i-35b39095265eb569-0">
              Anf. 25 Finansminister MAGDALENA ANDERSSON (S) replik
            </seg>
            <seg xml:id="i-fecace1ea135a681-0">
              Anf. 26 ULF KRISTERSSON (M) replik
            </seg>
            <seg xml:id="i-190b34cd430f31fa-0">
              Anf. 28 ULF KRISTERSSON (M) replik
            </seg>
            <seg xml:id="i-b3ab3c6e935a9ffa-0">
              Anf. 30 ULF KRISTERSSON (M) replik
            </seg>
            <seg xml:id="i-34ab51ab90386db0-0">
              Anf. 32 ULF KRISTERSSON (M) replik
            </seg>
            <seg xml:id="i-53289e8af92a317b-0">
              Anf. 33 ULLA ANDERSSON (V) replik
            </seg>
            <seg xml:id="i-7e010642fb80e078-0">
              Anf. 34 ULF KRISTERSSON (M) replik
            </seg>
            <seg xml:id="i-c4499964b74c0647-0">
              Anf. 35 OSCAR SJÖSTEDT (SD)
            </seg>
            <seg xml:id="i-331bdf120ed2443e-0">
              Anf. 36 Finansminister MAGDALENA ANDERSSON (S) replik
            </seg>
            <seg xml:id="i-38136450ae47122c-0">
              Anf. 37 OSCAR SJÖSTEDT (SD) replik
            </seg>
            <seg xml:id="i-a4ecc1a01f395a3b-0">
              Anf. 38 Finansminister MAGDALENA ANDERSSON (S) replik
            </seg>
            <seg xml:id="i-2ea29ca0524d6cdb-0">
              Anf. 40 JANINE ALM ERICSON (MP) replik
            </seg>
            <seg xml:id="i-36bef7f25f70880e-0">
              Anf. 43 OSCAR SJÖSTEDT (SD) replik
            </seg>
            <seg xml:id="i-fcac382887969d49-0">
              Anf. 44 ULLA ANDERSSON (V) replik
            </seg>
            <seg xml:id="i-d1257e9adcb2bc66-0">
              Anf. 45 OSCAR SJÖSTEDT (SD) replik
            </seg>
            <seg xml:id="i-fb92f0789e6e7b5a-0">
              Anf. 46 ULLA ANDERSSON (V) replik
            </seg>
            <seg xml:id="i-bc0da48c257c998d-0">
              Anf. 47 OSCAR SJÖSTEDT (SD) replik
            </seg>
            <seg xml:id="i-d17a5d2caa528632-0">
              Anf. 49 OSCAR SJÖSTEDT (SD) replik
            </seg>
            <seg xml:id="i-b14483c960abf55a-0">
              Anf. 50 JAKOB FORSSMED (KD) replik
            </seg>
            <seg xml:id="i-d755596632034605-0">
              Anf. 55 EMIL KÄLLSTRÖM (C) replik
            </seg>
            <seg xml:id="i-fb7afe202d45acf1-0">
              Anf. 56 JANINE ALM ERICSON (MP) replik
            </seg>
            <seg xml:id="i-bb0fce536e903b18-0">
              Anf. 57 MATS PERSSON (L) replik
            </seg>
            <seg xml:id="i-437285bab6832f7a-0">
              Anf. 59 MATS PERSSON (L) replik
            </seg>
            <seg xml:id="i-e6f042227d1f403c-0">
              Anf. 60 JANINE ALM ERICSON (MP) replik
            </seg>
            <seg xml:id="i-ec1b2a59ca593b01-0">
              Anf. 67 EMIL KÄLLSTRÖM (C) replik
            </seg>
            <seg xml:id="i-ad759fe637b160b0-0">
              Anf. 70 ULLA ANDERSSON (V) replik
            </seg>
            <seg xml:id="i-370d50a789d732ef-0">
              Anf. 71 EMIL KÄLLSTRÖM (C) replik
            </seg>
            <seg xml:id="i-8366efe590e3e522-0">
              Anf. 72 ULLA ANDERSSON (V) replik
            </seg>
            <seg xml:id="i-6e1d13c325fc7049-0">
              Anf. 73 EMIL KÄLLSTRÖM (C) replik
            </seg>
            <seg xml:id="i-456f1623a089e562-0">
              Anf. 74 ULLA ANDERSSON (V)
            </seg>
            <seg xml:id="i-9cccbaa9a563a942-0">
              Anf. 75 MATS PERSSON (L) replik
            </seg>
            <seg xml:id="i-7b75cab110140388-0">
              Anf. 76 ULLA ANDERSSON (V) replik
            </seg>
            <seg xml:id="i-43d3b294392fa8c9-0">
              Anf. 77 MATS PERSSON (L) replik
            </seg>
            <seg xml:id="i-1be63f7764089fac-0">
              Anf. 78 ULLA ANDERSSON (V) replik
            </seg>
            <seg xml:id="i-9c877ee66e639a56-0">
              Anf. 80 ULLA ANDERSSON (V) replik
            </seg>
            <seg xml:id="i-8b6aaedd58376530-0">
              Anf. 82 ULLA ANDERSSON (V) replik
            </seg>
            <seg xml:id="i-de1851b44900ccc5-0">
              Anf. 83 MATS PERSSON (L)
            </seg>
            <seg xml:id="i-1ee70d8bcf2a6d33-0">
              Anf. 84 JANINE ALM ERICSON (MP) replik
            </seg>
            <seg xml:id="i-8a34313d5e575f19-0">
              Anf. 85 MATS PERSSON (L) replik
            </seg>
            <seg xml:id="i-4da87be10a0b9ab5-0">
              Anf. 87 MATS PERSSON (L) replik
            </seg>
            <seg xml:id="i-7f0e8e4ea540cc94-0">
              Anf. 88 ULLA ANDERSSON (V) replik
            </seg>
            <seg xml:id="i-de71bcf7602d699c-0">
              Anf. 89 MATS PERSSON (L) replik
            </seg>
            <seg xml:id="i-8169585f0e5e9675-0">
              Anf. 90 ULLA ANDERSSON (V) replik
            </seg>
            <seg xml:id="i-a50ed04af67e72c7-0">
              Anf. 95 JANINE ALM ERICSON (MP) replik
            </seg>
          </u>
          <note xml:id="i-0567009562c0743a-0">
            KOM(2017) 481 Förslag till Europaparlamentets och rådets förordning
            om ändring av Europaparlamentets och rådets förordning (EU, Eur
            ­ atom) nr 1141/2014 av den 22 oktober 2014 om stadgar för och
            finan ­ siering av europeiska politiska partier och europeiska
            politiska stiftel ­ ser
          </note>
          <note xml:id="i-78038ec60667fcfa-0">
            § 5 Anmälan om interpellationer
          </note>
          <note xml:id="i-bd4a625fbcc841aa-0">
            Följande interpellationer hade framställts:
          </note>
          <note xml:id="i-e1257bfd35f5664f-0">
            den 19 september
          </note>
          <note xml:id="i-4e0378e9124fd7d3-0">
            2017/18:3 Vapenpasset
          </note>
          <note xml:id="i-f32d5a4570045258-0">
            av Boriana Åberg (M)
          </note>
          <note xml:id="i-870a457b1c1222b8-0">
            till justitie- och inrikesminister Morgan Johansson (S)
          </note>
          <note xml:id="i-7dcd3f9e235bdd90-0">
            2017/18:4 Vinsttak och välfärdskonsekvenser
          </note>
          <note xml:id="i-f4d652becac53c52-0">
            av Lotta Finstorp (M)
          </note>
          <note xml:id="i-c2068d56870dccd7-0">
            § 6 Anmälan om frågor för skriftliga svar
          </note>
          <note xml:id="i-9afda054a9edeaff-0">
            Följande frågor för skriftliga svar hade framställts:
          </note>
          <note xml:id="i-e1257bfd35f5664f-1">
            den 19 september
          </note>
          <note xml:id="i-43e84690d36704fc-0">
            2017/18:18 Jämställdhet inom läkarkåren
          </note>
          <note xml:id="i-44bb450b1d844744-0">
            av Fredrik Christensson (C)
          </note>
          <note xml:id="i-7462df97dfbef85e-0">
            till statsrådet Åsa Regnér (S)
          </note>
          <note xml:id="i-0a0289a3d86174f9-0">
            av Sten Bergheden (M)
          </note>
          <note xml:id="i-870a457b1c1222b8-1">
            till justitie- och inrikesminister Morgan Johansson (S)
          </note>
          <note xml:id="i-6a46bcc1ce294d3d-0">
            av Kristina Yngwe (C)
          </note>
          <note xml:id="i-f869df7911b6a8cb-0">
            till försvarsminister Peter Hultqvist (S)
          </note>
          <note xml:id="i-28a68bb378edfcbd-0">
            § 7 Anmälan om skriftliga svar på frågor
          </note>
          <note xml:id="i-563d4e23cdfb6e37-0">
            Skriftliga svar på följande frågor hade kommit in:
          </note>
          <note xml:id="i-8921c2748eda56c7-0">
            den 20 september
          </note>
          <note xml:id="i-045fb0c958cf15b5-0">
            av Markus Wiechel (SD)
          </note>
          <note xml:id="i-870a457b1c1222b8-2">
            till justitie- och inrikesminister Morgan Johansson (S)
          </note>
          <note xml:id="i-fb67a45ec0f7180c-0">
            2016/17:1909 Hanteringen av asylärenden från Finland
          </note>
          <note xml:id="i-045fb0c958cf15b5-1">
            av Markus Wiechel (SD)
          </note>
          <note xml:id="i-ce3cb84ae4ff675c-0">
            till statsrådet Heléne Fritzon (S)
          </note>
          <note xml:id="i-330864e1fa1530ee-0">
            2016/17:1903 Säkerhetsskyddsförordningen
          </note>
          <note xml:id="i-0a0289a3d86174f9-1">
            av Sten Bergheden (M)
          </note>
          <note xml:id="i-870a457b1c1222b8-3">
            till justitie- och inrikesminister Morgan Johansson (S)
          </note>
          <note xml:id="i-f031e1ec3c6a0e0b-0">
            2016/17:1905 Rätten till personlig assistans
          </note>
          <note xml:id="i-1546dac5af90bd8f-0">
            av Ann-Charlotte Hammar Johnsson (M)
          </note>
          <note xml:id="i-7462df97dfbef85e-1">
            till statsrådet Åsa Regnér (S)
          </note>
          <note xml:id="i-3721aabb928ff2ac-0">
            2016/17:1907 Förtroendet för Dan Eliasson
          </note>
          <note xml:id="i-0a0289a3d86174f9-2">
            av Sten Bergheden (M)
          </note>
          <note xml:id="i-870a457b1c1222b8-4">
            till justitie- och inrikesminister Morgan Johansson (S)
          </note>
          <note xml:id="i-92cee04059099b91-0">
            av Maria Malmer Stenergard (M)
          </note>
          <note xml:id="i-1b0e3dfb07e39af5-0">
            av Andreas Carlson (KD)
          </note>
          <note xml:id="i-7462df97dfbef85e-2">
            till statsrådet Åsa Regnér (S)
          </note>
          <note xml:id="i-d4b8716b51cd3c59-0">
            av Pål Jonson (M)
          </note>
          <note xml:id="i-870a457b1c1222b8-5">
            till justitie- och inrikesminister Morgan Johansson (S)
          </note>
          <note xml:id="i-71c33cdaac7815ee-0">
            2017/18:7 Polisens utredningar av sexualbrott
          </note>
          <note xml:id="i-52a31bdebe673ec6-0">
            av Roger Haddad (L)
          </note>
          <note xml:id="i-870a457b1c1222b8-6">
            till justitie- och inrikesminister Morgan Johansson (S)
          </note>
          <note xml:id="i-0c379cd571ed6a65-0">
            § 8 Kammaren åtskildes kl. 16.36.
          </note>
          <note xml:id="i-b220cde8f41d55a1-0">
            Sammanträdet leddes
          </note>
          <note xml:id="i-143855f72435b479-0">
            av talmannen från dess början till och med § 1 anf. 33 (delvis)
            och
          </note>
          <note xml:id="i-319c6b4dbe9f78de-0">
            av förste vice talmannen därefter till dess slut.
          </note>
          <note xml:id="i-557da50f5565037e-0">
            Vid protokollet
          </note>
          <note xml:id="i-9877dd21d0c6c609-0">
            JOHAN WELANDER
          </note>
          <note xml:id="i-ce8951917f23b620-0">
            /Olof Pilo
          </note>
          <note xml:id="i-6ea3e7d7d8c9abc5-0">
            Innehållsförteckning
          </note>
          <note xml:id="i-9964991583814d09-1">
            § 1 Debatt med anledning av budgetpropositionens avlämnande
          </note>
          <note xml:id="i-be89170ed90b7a23-0">
            Anf. 1 Finansminister MAGDALENA ANDERSSON (S)
          </note>
          <note xml:id="i-f16d6c851e19a0e1-0">
            Anf. 13 Finansminister MAGDALENA ANDERSSON (S) replik
          </note>
          <note xml:id="i-c27f9d6faaa63d58-0">
            Anf. 18 JAKOB FORSSMED (KD) replik
          </note>
          <note xml:id="i-3b7ffb10c7f097db-0">
            Anf. 20 JAKOB FORSSMED (KD) replik
          </note>
          <note xml:id="i-6f362a225c92ef2f-0">
            Anf. 22 ULF KRISTERSSON (M)
          </note>
          <note xml:id="i-fcc5bacf926f549d-0">
            Anf. 27 JANINE ALM ERICSON (MP) replik
          </note>
          <note xml:id="i-10a18ee867a5fb26-0">
            Anf. 29 JANINE ALM ERICSON (MP) replik
          </note>
          <note xml:id="i-5834e2de7cf83218-0">
            Anf. 31 ULLA ANDERSSON (V) replik
          </note>
          <note xml:id="i-60fa5b95cef1cc29-0">
            Anf. 39 OSCAR SJÖSTEDT (SD) replik
          </note>
          <note xml:id="i-a69d9bfad99b6da5-0">
            Anf. 41 OSCAR SJÖSTEDT (SD) replik
          </note>
          <note xml:id="i-1699615bf2a0b382-0">
            Anf. 42 JANINE ALM ERICSON (MP) replik
          </note>
          <note xml:id="i-5bd6e8a9ad522bfe-0">
            Anf. 48 JAKOB FORSSMED (KD) replik
          </note>
          <note xml:id="i-c658cbda993c98ff-0">
            Anf. 51 OSCAR SJÖSTEDT (SD) replik
          </note>
          <note xml:id="i-bfebff1aa1d4165c-0">
            Anf. 52 JANINE ALM ERICSON (MP)
          </note>
          <note xml:id="i-3487937b17a3d9f6-0">
            Anf. 53 EMIL KÄLLSTRÖM (C) replik
          </note>
          <note xml:id="i-46f329384b01b760-0">
            Anf. 54 JANINE ALM ERICSON (MP) replik
          </note>
          <note xml:id="i-de644a87b7a5c93c-0">
            Anf. 58 JANINE ALM ERICSON (MP) replik
          </note>
          <note xml:id="i-ae5e404865c4837b-0">
            Anf. 61 JAKOB FORSSMED (KD) replik
          </note>
          <note xml:id="i-0c2cbec93afee19b-0">
            Anf. 62 JANINE ALM ERICSON (MP) replik
          </note>
          <note xml:id="i-ecde2c524b87c333-0">
            Anf. 63 JAKOB FORSSMED (KD) replik
          </note>
          <note xml:id="i-d413e1120e33c5bb-0">
            Anf. 64 JANINE ALM ERICSON (MP) replik
          </note>
          <note xml:id="i-a869bbaae2d60041-0">
            Anf. 65 EMIL KÄLLSTRÖM (C)
          </note>
          <note xml:id="i-ee50a0b4986b7e7e-0">
            Anf. 66 JANINE ALM ERICSON (MP) replik
          </note>
          <note xml:id="i-13c0beff60797d8d-0">
            Anf. 68 JANINE ALM ERICSON (MP) replik
          </note>
          <note xml:id="i-2292ff62a78c232e-0">
            Anf. 69 EMIL KÄLLSTRÖM (C) replik
          </note>
          <note xml:id="i-0722639fdc2c8e8d-0">
            Anf. 79 JAKOB FORSSMED (KD) replik
          </note>
          <note xml:id="i-a058df2e693c3427-0">
            Anf. 81 JAKOB FORSSMED (KD) replik
          </note>
          <note xml:id="i-6d46d248bf6f58da-0">
            Anf. 86 JANINE ALM ERICSON (MP) replik
          </note>
          <note xml:id="i-c5654a3494f689db-0">
            Anf. 91 MATS PERSSON (L) replik
          </note>
          <note xml:id="i-4ec29def28c6393f-0">
            Anf. 92 JAKOB FORSSMED (KD)
          </note>
          <note xml:id="i-d63a3fb3e1767104-0">
            Anf. 93 JANINE ALM ERICSON (MP) replik
          </note>
          <note xml:id="i-3c19da9e1c6d6004-0">
            Anf. 94 JAKOB FORSSMED (KD) replik
          </note>
          <note xml:id="i-3b89823ea517c678-0">
            Anf. 96 JAKOB FORSSMED (KD) replik
          </note>
          <note xml:id="i-edc5ce79b83778f0-1">
            § 2 Ärenden för hänvisning till utskott
          </note>
          <note xml:id="i-21de34cad5c5013d-1">
            § 3 Ärenden för bordläggning
          </note>
          <note xml:id="i-bebed851b916b42d-1">
            § 4 Bordläggning
          </note>
          <note xml:id="i-78038ec60667fcfa-1">
            § 5 Anmälan om interpellationer
          </note>
          <note xml:id="i-c2068d56870dccd7-1">
            § 6 Anmälan om frågor för skriftliga svar
          </note>
          <note xml:id="i-28a68bb378edfcbd-1">
            § 7 Anmälan om skriftliga svar på frågor
          </note>
          <note xml:id="i-0c379cd571ed6a65-1">
            § 8 Kammaren åtskildes kl. 16.36.
          </note>
          <note xml:id="i-57c13667a60ddd64-0">
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
