<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--93</head>
          <docDate when="2004-03-18">2004-03-18</docDate>
        </div>
      </front>
      <body>
        <div>
          <note xml:id="i-b60d943507202668-0">
            ﻿
          </note>
          <note xml:id="i-3347211d76d9bee6-0">
            Riksdagens protokoll
          </note>
          <note xml:id="i-10e126738a0022d3-0">
            2004/05:93
          </note>
          <note xml:id="i-e38af8dc3ce87e98-0" type="date">
            Fredagen den 18 mars
          </note>
          <note xml:id="i-cd4335e749a07d52-0">
            Kl. 09:00 - 15:31
          </note>
          <note xml:id="i-91452a89ec299b04-0">
            1 § Särskild debatt om Europeiska kommissionens arbetsprogram
            för 2005 och dess strategiska prioriteringar för perioden 20052009
          </note>
          <note type="speaker" xml:id="i-5a1bb69345c89b7e-0">
            Anf. 1 Vice statsminister BOSSE RINGHOLM (s):
          </note>
          <u who="unknown" xml:id="i-835d157c8a9418a7-0">
            <seg xml:id="i-3a017204ccc94996-0">
              Fru talman! Det är ett bra tillfälle att så här i inledningen
              av den nya EU-kommissionens arbete få resonera om de tankar och
              det arbetsprogram som kommissionen har. Kommissionen övertar naturligtvis
              väldigt många av de projekt som den tidigare kommissionen och
              det tidigare parlamentet arbetat med.
            </seg>
            <seg xml:id="i-332cd8c1a87830eb-0">
              Det kanske mest centrala i kommissionens arbetsprogram är den
              så kallade Lissabonprocessen. Vad är då det för något? Jag var
              en av dem som tillsammans med statsministern och utrikesministern
              deltog i det europeiska toppmötet i Lissabon i mars 2000, alltså
              för exakt fem år sedan, då man kan säga att EU antog ett historiskt
              dokument där EU bestämde sig för att fram till 2010 lägga fast
              en vision, en utopi, om hur vi vill att Europas välfärd ska utvecklas,
              hur vi ska kunna springa i kapp amerikansk ekonomi, hur vi ska
              sprida välfärden och se till att den görs på ett socialt och miljömässigt
              acceptabelt och uthålligt sätt. Det är en vision som det tål att
              ständigt återkomma till. Kanske leder själva begreppet, Lissabonprocessen,
              som mer handlar om arbetssättet, lite fel. Egentligen handlar
              det om välfärden för Europas befolkning och dess ekonomiska och
              miljömässiga situation om fem respektive tio år.
            </seg>
            <seg xml:id="i-88aa05a0640671a6-0">
              I dag har vi kommit halvvägs, och kommissionen har inför toppmötet
              nästa vecka summerat sina slutsatser. Dessutom har det pågått
              ytterligare en process kring det här. Man kan säga att det är
              intressant på så vis att processen hela tiden har förädlats. När
              Sverige våren 2001 var ordförandeland lyckades vi framför allt
              markera positionen att det är fråga om välfärd i tre perspektiv,
              tre ben, nämligen den ekonomiska effektiviteten, ekonomiska utvecklingen,
              den sociala utvecklingen, sociala utjämningen, och den miljömässiga
              omställningen. Vi tycker att det är oerhört angeläget att hålla
              fast vid det perspektivet också i fortsättningen.
            </seg>
            <seg xml:id="i-82dc1fe54bf22e64-0">
              I går presenterades en studie av ett mycket känt framtidsinstitut
              där man utvärderat Lissabonprocessen, och jag ser till min glädje
              att på samma sätt som under tidigare år konstaterar man att de
              länder som varit mest framgångsrika i att genomföra Lissabonprocessen
              är de nordiska länderna. Det är Sverige, som är etta, och Danmark
              och Finland som varit duktigast på att genomföra Lissabonprocessen.
              Italien är, inte oväntat, på sista plats.
            </seg>
            <seg xml:id="i-7148ace151c2c208-0">
              Det är nog viktigt att vi har den välfärdsutvecklingen i Europa
              i minnet också när vi diskuterar det som kanske inte varit lika
              framgångsrikt i ett europeiskt perspektiv. Det handlar naturligtvis
              om tillväxt- och stabilitetspakten, som ju allvarligt skadas av
              den långvariga internationella lågkonjunkturen. Där har Sverige
              hela tiden entydigt försökt upprätthålla de mycket starka krav
              som ställs på länderna när det gäller att hålla ordning på den
              offentliga ekonomin, och vi delar kommissionens ansträngningar
              på det området. Men det finns tyvärr väldigt många länder som
              slirar på just detta område, och därför finns det skäl att understryka
              kommissionens arbete. Från svensk sida har vi hela tiden betonat
              vikten av att vi håller ordning på de offentliga finanserna.
            </seg>
            <seg xml:id="i-0ac61dca10df38a8-0">
              Ett område som varit mycket uppmärksammat, och som verkligen
              är ett bevis på att det behövs ett gemensamt europeiskt arbete,
              är frågan om medborgarnas säkerhet kampen mot terrorism, människohandel,
              trafficking , gränsöverskridande brottslighet. Man kan nog säga
              att alla de som är tveksamma till EU, och som till och med är
              motståndare till EU, inte har något alternativ på det området.
              Det visar sig nämligen att det är på dessa områden som EU kan
              fungera bäst och där det är absolut nödvändigt med någon form
              av europeiskt samarbete. Därför ser vi från svensk sida med stor
              tillfredsställelse på att kommissionen lägger sådan vikt vid att
              utvidga samarbetet just på dessa områden.
            </seg>
            <seg xml:id="i-6a847b221ccf7983-0">
              Ett annat område som också varit mycket omdiskuterat är det så
              kallade tjänstedirektivet. Ytterst handlar det om att vi också
              i fortsättningen ska försöka stärka Europas ekonomi genom ökad
              handel och i botten naturligtvis ha en progressiv handelspolitik.
              Det är positivt om vi kan få till stånd en sådan ökad handel eftersom
              handeln är en så stor och växande del i våra ekonomier.
            </seg>
            <seg xml:id="i-f373f5c043ec6f90-0">
              Vi har från svensk sida varit noga med att säga att det ska ske
              på villkoret att man i det land där verksamheten pågår ska följa
              de spelregler som finns. Exempelvis ska de kollektivavtal som
              finns i Sverige följas när det handlar om verksamheter som bedrivs
              i Sverige av företag från andra länder. Det är värdefullt att
              också kommissionen har en inriktning mot detta. Vi anser det vara
              viktigt för att inte få till stånd lönedumpning eller social dumpning.
              Därför känns det tillfredsställande att många i kommissionen uttalat
              sig i den riktningen, mot lönedumpning och mot social dumpning.
            </seg>
            <seg xml:id="i-226509681c0d4240-0">
              Det är även viktigt att markera att allt inte är likadant när
              det gäller tjänstehandel. Det finns skäl att göra starka markeringar
              när det gäller sådant som vi inte anser ska räknas in i vanlig
              tjänstehandel. Det gäller exempelvis sådant som handlar om hälso-
              och sjukvård, apotek, det som tillhör distributionen av alkohol
              och det som tillhör spelmarknaden. Dessa är inte vilka varor som
              helst, utan det fordras särskilda regler och förutsättningar på
              det området. Också det tycker vi är utomordentligt viktigt.
            </seg>
            <seg xml:id="i-0b237cf7be52d321-0">
              Om jag får summera vill jag påstå att kommissionens arbetsprogram
              ligger i linje med en strävan att försöka förbättra välfärden
              och ekonomin i Europa. Då är det viktigt att det sker tillsammans
              med den sociala dimensionen och den miljömässiga hållbarhetsutvecklingen,
              som vi från svensk sida arbetat mycket hårt för.
            </seg>
            <seg xml:id="i-5167f9a6576b839e-0">
              Jag ser också med tillfredsställelse att vi från svensk sida
              kan delta i den uppföljning som föreslås exempelvis i form av
              nationella program när det gäller Lissabonprocessen i fortsättningen.
              Det kan naturligtvis även förbättra dialogen mellan regeringarna
              och parlamenten i de olika EU-länderna.
            </seg>
          </u>
          <note type="speaker" xml:id="i-38662d07300b8b18-0">
            Anf. 2 LARS LINDBLAD (m):
          </note>
          <u who="lars_lindblad_d93ce9" xml:id="i-f4d47377611f7519-0">
            <seg xml:id="i-0cb1e13e352cf5d0-0">
              Fru talman! Jag vill börja med att hälsa Bosse Ringholm välkommen
              till kammaren i hans nya funktion som samordningsminister för
              EU-frågorna.
            </seg>
            <seg xml:id="i-21306852fdf394eb-0">
              Efter tio år av svenskt EU-medlemskap vill jag säga att EU går
              rätt väg i ganska mycket. Visst kan man bli arg och besviken för
              att ett eller annat direktiv inte gått ens väg eller för att EU
              inte svarat upp mot förväntningarna eller att det inte går fort
              nog ibland. Men vi medlemmar i EU genomförde utvidgningen österut.
              Vi tog de första reformstegen i jordbrukspolitiken, och vi har
              satt i gång jätteviktiga processer såsom en alltmer gemensam marknad,
              en i högre grad gemensam brottsbekämpning och en gemensam krishanteringsförmåga.
            </seg>
            <seg xml:id="i-c64ed2ffe760e4ac-0">
              Nu står Europa inför ett nytt vägskäl. Europas konkurrenskraft
              måste förbättras. Och det är allvar den här gången. Om vi inte
              lyckas höja konkurrenskraften står vi inför en framtid med massarbetslöshet
              och kraschade välfärdssystem.
            </seg>
            <seg xml:id="i-a98931b18e2d2cce-0">
              Risken har funnits att EU ska bli mer som FN när FN är som sämst
              mycket diskussioner och inget resultat, massor av målsättningar
              men när det väl gäller ingen reell förmåga att lösa problem. Om
              det är någon allvarlig kritik som ska riktas mot EU från en EU-vän
              som jag är det att det ibland finns alltför lite fokusering. Det
              finns de som driver på för att EU ska ta över det mesta, och det
              är av dessa skäl värnandet av Europatanken och dess värden som
              jag till exempel är emot att EU ska gå in i socialpolitiken och
              annat som jag anser bör skötas närmare medborgarna.
            </seg>
            <seg xml:id="i-8add8d4b0c121457-0">
              Det är just detta som jag tror att Barrosokommissionen haft för
              ögonen när den lagt fram sitt arbetsprogram och sitt förändrade
              förslag om Lissabonprocessen. Vi måste skära ned antalet målsättningar
              och öka fokus på den konkurrenskraft som vi så starkt behöver.
              Det är ett faktum att efter fem år med Lissabonprocessen har vi
              inte kommit i fatt USA, världens starkaste ekonomi. I stället
              har vi sackat efter, och det är allvarligt.
            </seg>
            <seg xml:id="i-fcd71e8f1ec769fa-0">
              Förvisso anses Sverige ha klarat sig ganska väl, som Bosse Ringholm
              nämnde, jämfört med många andra EU-länder. Men vi får inte glömma
              bort att vi fortfarande i någon mening spelar i lingonserien.
              Bruttonationalprodukten per capita är fortfarande bara 70 % av
              USA:s, och vi har fortfarande, i Sverige och generellt inom EU,
              för lite av företagande, för höga skatter på arbete och en arbetsmarknad
              som saknar flexibilitet. Därför kan man inte avfärda Barrosokommisionens
              ökade fokusering som ett utslag av en nyliberal agenda. Det är
              en nödvändighet.
            </seg>
            <seg xml:id="i-a4d1f1135389e573-0">
              Likaså är det mycket allvarligt att den svenska regeringen i
              en mycket ohelig allians med bland andra Tyskland och Frankrike
              lägger mycket energi på att skjuta sönder förslaget om fri handel
              med tjänster inom EU. Är det någon sektor som har växtkraft så
              är det kunskaps- och tjänstesektorn. Ska Europa kunna bli världens
              mest konkurrenskraftiga kunskapsekonomi, som det heter i högtidstalen,
              så måste vi få till en gemensam tjänstemarknad.
            </seg>
            <seg xml:id="i-b47c9c65cf2566be-0">
              Sverige är ett av de länder i Europa som är bäst rustade för
              en sådan öppen marknad. Vi har välutbildade människor. Vi har
              ett väl utvecklat kunskapsföretagande och många duktiga tjänsteföretag.
              Vi moderater brukar sällan ha konflikt med regeringen i frihandelsfrågor.
              Det brukar finnas en ganska stor samsyn om de frågorna här i riksdagen.
              Men i denna fråga förtjänar regeringen kritik för sin protektionistiska
              politik. Det är ett hot mot hela Europas konkurrenskraft och mot
              Lissabonprocessens mål om vi inte får detta till stånd.
            </seg>
            <seg xml:id="i-3b63745159d370f1-0">
              Detta är en del av vad jag skulle vilja beskriva som ett växande
              hot mot Europatanken. Min känsla är att vi har en kommission som
              arbetar på i en ganska bra riktning och ett Europaparlament som
              alltmer växer in i sin viktigare roll. Men det finns en växande
              nationalegoism. Just nu känner jag att det saknas en ledande Europavän
              som Winston Churchill, Jean Monnet eller, för den delen, Helmut
              Kohl någon som vågar lägga det egna landets intressen lite åt
              sidan och vågar tänka större.
            </seg>
            <seg xml:id="i-8042ba9950c8c6b4-0">
              Då är bekämpandet av en gemensam tjänstehandel ett exempel. Men
              vi har andra exempel. Ett är den förödande diskussionen om att
              lösa upp stabilitetspakten på grund av att bland andra Tyskland
              har svårt att leva upp till paktens regler. Vi har den tysk-franska
              uppgörelsen om jordbrukspolitiken, där de två regeringscheferna
              satte sig i enrum på hotell och gjorde upp. Här borde Sverige
              spela en större roll och bilda allians med de länder som tror
              att gemensamma lösningar är bättre än att göra upp under nätter
              på hotellrum. Men jag har en känsla av att Sveriges regering inte
              verkar ha den kraften utan mest följer med i släpvagn efter de
              stora länderna. Se till exempel på de diskussioner som har varit
              om uppluckrandet av vapenembargot mot Kina, där regeringen tydligt
              stod utanför de inre förhandlingarna, och det satte riksdagen
              i en mycket besvärlig situation.
            </seg>
            <seg xml:id="i-6ab8497ac7178b53-0">
              Detsamma gäller en annan fråga på utrikesområdet. Vi har i EU
              kommit samman om en gemensam värdegrund, där vi slår fast att
              värden som demokrati och mänskliga rättigheter ska vara ledstjärna
              för EU:s arbete. Mot detta agerar nu några av EU:s ledande personer
              i frågan om unionens förhållande till Kuba.
            </seg>
            <seg xml:id="i-90558f66e8990ae8-0">
              EU:s utrikesministrar beslutade nyligen att normalisera de diplomatiska
              förbindelserna med Kuba. Beslutet är djupt olyckligt och går stick
              i stäv med en konsekvent och resultatinriktad politik för de mänskliga
              fri- och rättigheterna.
            </seg>
            <seg xml:id="i-179ff0e894070053-0">
              År 2003 fängslades närmare 75 kubanska regimkritiker. Vissa av
              dessa fick upp till 28 års fängelse. Hittills har bara 14 av dem
              släppts efter påtryckningar från EU. Grova kränkningar mot de
              mänskliga rättigheterna fortsätter att höra till vardagen på Kuba.
              Dödsstraffet har återupptagits och friheten har inskränkts ytterligare.
              Trots detta har Sveriges regering i det tysta gått med på omfattande
              eftergifter mot den kubanska regeringen. Det är ett svek mot den
              värdegrund som EU står för.
            </seg>
            <seg xml:id="i-e6a783aaa1def2ea-0">
              Detta är ytterligare ett exempel på att Europatanken måste återupprättas.
              Sverige borde spela en viktig roll i att konsekvent driva på i
              en sådan riktning. Då behövs lite uppryckning i Europaengagemanget.
              Nu har vi ju en ny Europaminister på plats. Kanske kan det bli
              hans mission. Vi får väl se.
            </seg>
          </u>
          <note type="speaker" xml:id="i-a0a795a01f0f0d5a-0">
            Anf. 3 CARL B HAMILTON (fp):
          </note>
          <u who="carl_b_hamilton_f03c03" xml:id="i-8450a284e466d66f-0">
            <seg xml:id="i-c7ea405d0d0fb86f-0">
              Fru talman! Europeiska unionens ekonomiska samarbete är i djup
              kris. Tillväxt- och stabilitetspakten har övergivits av sina skapare
              och havererat. Lissabonprocessen har blivit fiasko. Återupplivningsförsöken
              blottar nya stridigheter och smitvägar.
            </seg>
            <seg xml:id="i-1451a6b983f77f1f-0">
              Det värsta i alla sammanhang är att de länder som orsakar kriser
              på alla fronter är de som förr var samarbetets tillskyndare och
              draglok, det vill säga Tyskland och Frankrike. Inga andra EU-länder
              förmår i dag ta över ledarskapet. Regeringarna i länder som Storbritannien
              och Sverige är förlamade av inhemskt EU-motstånd. Europas ekonomiska
              framtid glider dess ledare ur händerna.
            </seg>
            <seg xml:id="i-86bf7b8ce74f8ddc-0">
              I detta mörker är det dock glädjande att se med vilken obändig
              historisk kraft som utvidgningen av den europeiska unionen med
              nya medlemsländer fortsätter, trots alla kriser i de gamla länderna.
            </seg>
            <seg xml:id="i-1f1d52c90e15b433-0">
              Jag tänker ta upp tre frågor: Lissabonstrategin, tillväxt- och
              stabilitetspakten samt ratificeringen av det nya fördraget.
            </seg>
            <seg xml:id="i-f33cd431053521f0-0">
              Lissabonprocessen har syftat till att lyfta Europas medelinkomst
              till nordamerikansk nivå, det vill säga med 30 %. Under den tid
              som processen har pågått har detta inte uppnåtts. Snarare har
              man glidit längre tillbaka. Lissabonprocessen har därigenom blivit
              ett fiasko. Den sunda reaktionen i det här läget är naturligtvis
              att man försöker göra något åt fiaskot och ändra upplägget inte
              sitta med armarna i kors.
            </seg>
            <seg xml:id="i-76d5b53c51993aae-0">
              Bosse Ringholm och Göran Persson var med från början. Vilket
              ansvar har Sveriges regering för det här fiaskot, Bosse Ringholm?
              Ni har ändå båda två suttit med hela tiden.
            </seg>
            <seg xml:id="i-762de4e3ffa2ef45-0">
              Då det nu har blivit ett fiasko är det bra att kommissionen vill
              fokusera mer på tillväxt och sysselsättning, för det är på den
              här punkten som problemen med eftersläpning jämfört med andra
              delar av världen är som störst. Tyvärr vill inte den svenska regeringen
              fokusera på tillväxt och sysselsättning, utan den motsätter sig
              kommissionens ambitioner och vill i stället köra på som tidigare,
              det vill säga med i stort sett samma upplägg som har lett fram
              till fiaskot.
            </seg>
            <seg xml:id="i-31bdce97036e3ae7-0">
              Regeringen ser inga målkonflikter mellan satsningar på olika
              politikområden. I sina dokument talar man om synergier mellan
              olika politikområden. Jag vet fortfarande inte vad detta ord egentligen
              innebär, trots att jag har hört olika ministrar tala om det många
              gånger. Det tycks innebära en politikens tulipanaros allt är möjligt
              utan att det kostar någonting extra.
            </seg>
            <seg xml:id="i-00a571947fc6027b-0">
              Men förlåt. Om det nu är på det sättet, varför är då alla dessa
              saker som kan genomföras omedelbart och samtidigt i Lissabonprocessen
              inte redan genomförda? Hur kan dessa underbara synergieffekter
              alls vara kontroversiella? Visst, det är för bra för att vara
              sant. Därför är det inte heller sant.
            </seg>
            <seg xml:id="i-2dc7c67389cba23f-0">
              Man måste välja. Man måste prioritera, och därför är det bra
              att kommissionen väljer att prioritera ekonomi och sysselsättning,
              och det är dystert att den svenska regeringen inte orkar med detta.
            </seg>
            <seg xml:id="i-94c7411b7001c393-0">
              Jag tror att Lissabonprocessen under alla förhållanden har ganska
              små förutsättningar att nå sina stolta mål. Om man ser på hur
              Europa nu utvecklas och dynamiskt omvandlas så kommer ljuset från
              öster. Det är processerna i Bratislava, Prag och Budapest. Processerna
              i de länderna ger dem ökad konkurrenskraft. Man gör satsningar
              på utbildning. De länderna har en dynamik som Västeuropa bara
              kan drömma om. Synsättet i Östeuropa påverkar Europa.
            </seg>
            <seg xml:id="i-959b75ce37d63222-0">
              I går såg vi den senaste reaktionen på detta, när kansler Schröder
              sänkte bolagsskatten väsentligt i Tyskland. Min prognos är att
              vi av samma skäl kommer att ha avskaffat bolagsskatten i Sverige
              inom tio år. Det är alltså en väldig kraft som kommer från företag
              och marknader som sköter omvandlingen på ett effektivare sätt
              än Lissabonprocessen.
            </seg>
            <seg xml:id="i-63ba1c7d64c0480c-0">
              Fru talman! Toppmötet i nästa vecka kommer naturligtvis att domineras
              av tillväxt- och stabilitetspakten. Det är ett tvingande samarbete
              där de viktigaste länderna har övergett samarbetet. Tyskland och
              Frankrike vill göra det slappare. Nederländerna, Österrike och
              Finland vill ha en strängare pakt med regler för maximalt underskott
              och skuld, ungefär av den karaktär som finns i dag.
            </seg>
            <seg xml:id="i-9e300ca4505e1d5b-0">
              Frankrike och Tyskland vill undanta vissa statsutgifter från
              regelverket, och man inbjuder andra länder att göra samma sak.
              Det är möjligt att andra länder kommer att kunna lämna in en lista
              på vilka utgifter de vill ta bort. Jag vill fråga Bosse Ringholm:
              Tänker Sverige, när den frågan kommer upp, att yrka på att våra
              pensionsfonder ska undantas i beräkningen av det offentliga saldot?
              Överskotten i pensionssystemet räknas i dag Sverige till godo.
              Kommer ni att kräva att det ska göras även i framtiden?
            </seg>
            <seg xml:id="i-77386b296ac7f152-0">
              Annars är regeringens hållning i konflikten om stabilitetspakten
              som att flyta likt en död fisk med majoriteten. Det som majoriteten
              accepterar, det accepterar därmed även Sverige. Det är oroväckande
              att regeringen väljer att hellre flyta med majoriteten under Luxemburgs
              ledning än att ställa upp på bland annat Finlands, Österrikes
              och Nederländernas striktare finanspolitiska förhandlingspositioner.
              Det hade varit mer klädsamt om Sverige ställde upp tillsammans
              med de andra små och strikta medlemsländerna.
            </seg>
            <seg xml:id="i-d952cbb02a881ec8-0">
              Fru talman! Jag får återkomma till frågan om folkomröstning om
              konstitutionen i ett kommande inlägg.
            </seg>
          </u>
          <note type="speaker" xml:id="i-d255cfd67c929ab6-0">
            Anf. 4 INGVAR SVENSSON (kd):
          </note>
          <u who="ingvar_svensson_8b2598" xml:id="i-1f00a9e7828cd77f-0">
            <seg xml:id="i-90d4f8a1cec74c57-0">
              Fru talman! Vi diskuterar här i dag EU-kommissionens arbetsprogram
              för 2005 och de strategiska riktlinjerna för perioden 20052009.
              Det är risk när det blir debatt om EU att det blir en allmän EU-debatt,
              men det är huvudämnet i dag för den här diskussionen. Nu är visserligen
              programmen redan fastställda eller antagna. Men det kan ändå finnas
              anledning att diskutera dem i ett sådant här sammanhang.
            </seg>
            <seg xml:id="i-3c6a40c795900605-0">
              Fru talman! Jag noterat att det framförts en del uttalanden om
              att kommissionen uppfattas som svag och inte särskilt initiativrik.
              Utvidgningen till ett större EU som dessutom fortfarande är i
              växande ställer speciella krav på kommissionen. Den har en mycket
              tuff uppgift framför sig.
            </seg>
            <seg xml:id="i-0f58e80d39110650-0">
              Själva storleken på en grupp har betydelse för gruppens funktionalitet.
              För att illustrera komplexiteten i det kan jag tala om att de
              parvisa kontaktmöjligheterna i en grupp med 15 medlemmar är 105.
              Men går man upp till 25 medlemmar är det 300 möjligheter. Ni kan
              också tänka hur det är i en skolklass med 15 elever eller 25.
              Det är en dramatisk förändring som har inträtt i EU-systemet i
              och med utvidgningen. Det är också därför vi behöver en mer tydlig
              konstitution, eller konstitutionellt fördrag, inom området.
            </seg>
            <seg xml:id="i-24ee22fcdff0542f-0">
              Fru talman! Vi behöver en kraftfull, flexibel och initiativrik
              kommission. Om det borde vi kunna vara överens. Kommissionen tillträdde
              i november, och vi skriver nu mars. Jag skulle vilja vänta lite
              med att sätta betyg på kommissionen. Arbetet i den nya gemenskapen
              måste få sätta sig något.
            </seg>
            <seg xml:id="i-324aecf1d888bc7b-0">
              Alltför många dokument och strategier präglas av stora ord och
              politiska visioner men saknar ibland konkreta handlingsplaner.
              Jag tänker inte minst på Lissabonstrategin, det vill säga strategin
              som skulle göra Europa till världens mest konkurrenskraftiga och
              dynamiska ekonomi till år 2010 med social sammanhållning, bättre
              och fler jobb och större miljöhänsyn. Visioner finns där vice
              statsministerns använde till och med begreppet utopi, vilket brukar
              användas om sådant som man inte kan uppnå men konkretionen saknas
              ofta i de sammanhangen.
            </seg>
            <seg xml:id="i-9379ee506728cd77-0">
              Medan vi i Europa ägnar oss åt att diskutera strategier och visioner
              tuffar den amerikanska och den asiatiska ekonomin vidare. Det
              är hög tid att strategidokument formuleras så konkret som möjligt
              med tydlig fokusering på genomförandet.
            </seg>
            <seg xml:id="i-935ca8d2ebb63f89-0">
              Av riktlinjerna framgår att nya och bättre jobb ska skapas genom
              ökad tillväxt. Det är utmärkt. Det är dock inte helt glasklart
              vad som egentligen menas med bättre jobb. Handlar det om bättre
              arbetsmiljölagar och jämställdhet, eller handlar det om att låglönejobb
              kommer att flyttas från Europa till Asien och nya mer kvalificerade
              jobb måste till?
            </seg>
            <seg xml:id="i-00c0edf5d7f86d7b-0">
              I strategidokumentet framgår att Europa ska bli en konkurrenskraftig
              och dynamisk ekonomi och att ekonomiska och sociala reformer måste
              göras. Men även här lämnas stort utrymme för egna tolkningar av
              vad som egentligen menas med ekonomiska och sociala reformer.
              Jag tror att en kommunistisk politiker från Italien och en konservativ
              tory- politiker från Storbritannien drar aningen olika slutsatser
              av detta, milt uttryckt.
            </seg>
            <seg xml:id="i-943b8ec96c7514c6-0">
              I strategidokumentet framgår även att arbetsmarknaden ska anpassa
              sig så att fler jobb ska kunna skapas. Detta ska ske genom livslångt
              lärande och genom ökad yrkesskicklighet. Det är bra att det livslånga
              lärandet lyfts fram. Men det är tveksamt om denna åtgärd räcker
              för att hindra att jobbtillfällena flyttar från Europa till USA,
              Indien och övriga Asien.
            </seg>
            <seg xml:id="i-3c795d3c46db7dcf-0">
              Fru talman! Europa måste stå emot jobbflykten. Såväl dyr högutbildad
              arbetskraft som billig lågutbildad arbetskraft behöver möta industrins
              och företagens framtida behov. Annars kommer industri och företag
              som inte har behov av att finnas nära sina marknader att flytta.
              Här känns det inte som att strategidokumentet vågat se sanningen
              i ögat. Om inte industrins och företagens behov av arbetskraft
              kan tillgodoses kommer det att bli svårt att på längre sikt upprätthålla
              en tillfredsställande välfärd.
            </seg>
            <seg xml:id="i-6607aaa26b88a695-0">
              Europa har inte bara ett högt skattetryck att kämpa med. Vi har
              även en åldrande befolkning. Allt färre ska försörja alltfler.
              Kombinationen av åldrande befolkning, ett högt skattetryck, ett
              högt kostnadsläge och en flykt av låglönejobb från Europa till
              andra delar av världen kommer att bli kännbar i slutet av perioden
              för den femåriga strategiplanen.
            </seg>
            <seg xml:id="i-233e00f55a18abe8-0">
              Positivt är att solidariteten med kommande generationer sätts
              högt upp på dagordningen genom att man trappar upp kampen mot
              klimatförändringar, minskning av utsläpp och säkerställande av
              den framtida energiförsörjningen. I Kristdemokraternas principprogram
              står det att det samhällsekonomiska målet ska vara att skapa en
              till alla delar god livsmiljö för människorna. Det är en bra inriktning.
              Därför är det allvarligt att ekonomin i sin nuvarande utformning
              tycks vara på snabb kollisionskurs mot natursystemen. Den svenska
              regeringen har ett särskilt ansvar, inte minst mot bakgrund av
              att miljödimensionen i Lissabonstrategin tillkom under Sveriges
              ordförandeskap.
            </seg>
            <seg xml:id="i-ac2610a2e5de6a05-0">
              Fru talman! I strategidokumentet framgår att säkerheten ska öka
              genom att européerna ska agera tillsammans. Det gäller inte minst
              kampen mot droger, människohandel, terrorism och annan organiserad
              kriminalitet.
            </seg>
            <seg xml:id="i-c9702a58aaaf5b42-0">
              En fråga som dessvärre inte tas upp är de många förändringar
              som sker på försvarsområdet. Frågan är kanske politiskt känslig,
              men den är desto viktigare att belysa. Europas oförmåga att delta
              i fredsframtvingande operationer kommer sannolikt att aktualiseras
              fler gånger framöver. EU kan inte förlita sig på att USA ensamt
              ska genomföra fredsframtvingande operationer i syfte att förhindra
              folkmord. Frågan är om EU och Sverige har tillräckligt utbildad
              personal för att kunna genomföra militära operationer i syfte
              att förhindra folkmord. Den frågeställningen berörs dessvärre
              inte i strategidokumentet, och det är en brist.
            </seg>
          </u>
          <note type="speaker" xml:id="i-71ebca940153ed2e-0">
            Anf. 5 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-5f7a994ab6e44a59-0">
            <seg xml:id="i-eafe8b9cfa7561a1-0">
              Fru talman! Ibland hör man uttryck som: När vi väl har fått tillväxt,
              då ska ni få en bra miljö. Eller: När vi väl har fått mer makt,
              då ska ni medborgare få mer demokrati. För många känns dessa uttryck
              igen i EU-debatten. I inledningen till kommissionens arbetsprogram
              för år 2005 står det: Europa måste skapa ökad tillväxt och fler
              arbetstillfällen genom att gjuta nytt liv i Lissabonstrategin.
            </seg>
            <seg xml:id="i-f28b9a0a0fb7da9f-0">
              Jag tror att vi alla har konstaterat att Lissabonstrategin har
              en mycket framträdande plats i kommissionens strategiska mål och
              arbetsprogram. Debatten kring vad som ska ingå i strategin och
              hur man ska genomföra den har på det politiska planet varit omfattande.
              Däremot har det knappast funnits någon folklig debatt när det
              gäller Lissabonstrategin.
            </seg>
            <seg xml:id="i-7a2966d3aa21deda-0">
              Målsättningen att unionen senast år 2010 skulle bli världens
              mest konkurrenskraftiga och dynamiska kunskapsbaserade ekonomi,
              med möjlighet till hållbar ekonomisk tillväxt med fler och bättre
              arbetstillfällen och en hög grad av social sammanhållning var
              inget projekt som kom underifrån. Det har inte heller varit metallarbetaren
              från Pajala eller sjukvårdsbiträdet från Hässleholm som har varit
              med i denna diskussion, utan det är som i många EU-frågor en debatt
              som tyvärr sker i den politiska eliten.
            </seg>
            <seg xml:id="i-89a682b53254a9e2-0">
              Lissabonprocessen är viktig att diskutera, och alla medborgare
              borde försöka delta i denna process. Om EU:s arbetslösa hade bjudits
              in till debatten hade kanske sysselsättningsmålet satts framför
              tillväxten. Om EU:s lågavlönade kvinnor hade bjudits in hade vi
              säkert haft mer fokus på både de sociala och de miljömässiga strategierna.
              Vi hade då kanske också haft ett könsperspektiv på Lissabonprocessen.
              Det är något som vi i Vänsterpartiet tycker helt saknas.
            </seg>
            <seg xml:id="i-f87a3da7f2604880-0">
              I vissa av dokumenten sägs det att kommissionen är helt inställd
              på en hållbar utveckling och på att modernisera och driva på den
              europeiska sociala modellen. Samtidigt har kommissionsordföranden
              Barroso fått gå ut och dementera och säga att han aldrig har velat
              ta bort den sociala dimensionen eller miljödimensionen. Jag tycker
              att det saknas skrivningar som tydliggör att sociala reformer
              och miljöpolitiska åtgärder också kan bidra till långsiktigt uthållig
              tillväxt och fler jobb.
            </seg>
            <seg xml:id="i-a5f7f0ec22d26c31-0">
              I arbetsprogrammet för 2005 prioriteras vissa frågor. Den ekonomiska
              tillväxten i Europa har fastnat på lite drygt 2 %. Man säger samtidigt
              att detta inte räcker för att komma till rätta med arbetslösheten.
              Det avspeglar mer omfattande svagheter i Europas förmåga att bli
              konkurrenskraftigt och att främja de avgörande drivkrafterna för
              tillväxt.
            </seg>
            <seg xml:id="i-a3d16d1d4c86331c-0">
              Men om nu EU har fastnat på en låg tillväxt beror det på att
              marknaden inte har alla lösningarna? Eller beror det på en övertro
              på att en hög prioritering av konkurrenskraft och tillväxt leder
              till välstånd och bra miljö? Är lösningen en mer flexibel arbetskraft
              och att marknaden för varor och tjänster ska öppnas och innovationen
              främjas till förmån för de mest effektiva producenterna och konsumenterna?
              Vad händer då med alla företag och enskilda personer som slås
              ut? Någon har sagt: Låt oss konkurrera och samarbeta med ett socialt
              ansvar och ett försvar för en god miljö! Det är kanske det som
              behövs.
            </seg>
            <seg xml:id="i-8639634073bf04fd-0">
              Ratificeringen av konstitutionen kommer att väcka intensiv politisk
              debatt i medlemsstaterna runtom i unionen, säger man i arbetsprogrammet.
              Man säger också att ratificeringen kommer att utgöra ett tillfälle
              att skapa ökad förståelse för unionen hos allmänheten. Men sedan
              säger kommissionen i de strategiska målen att undertecknandet
              av konstitutionen enligt kommissionens mening innebär en modernisering
              av reglerna i ett utvidgat EU som enbart är grundad på den dubbla
              legitimiteten som medlemsstaterna och folken ger den. Här tycker
              jag att kommissionen förutsätter att ett folkligt stöd har getts
              innan man undertecknar. Det är ju, som ledande kommissionstjänstemän
              säger, fråga om stora förändringar och mer överstatlighet.
            </seg>
            <seg xml:id="i-1254bbe1063786b5-0">
              Den stora frågan blir: Vad avses med ett folkligt stöd? I min
              värld är det att medborgarna genom en folkomröstning eller genom
              ett allmänt val får ge uttryck för sina åsikter. Men tydligen
              går inte detta i Sverige. Beror det på rädsla att förlora? Är
              undertecknandet av konstitutionen viktigare än den demokratiska
              processen där folket får säga sitt?
            </seg>
            <seg xml:id="i-2a9dad15c64e762e-0">
              Om en majoritet i riksdagen inte vill ha någon folkomröstning
              finns det en möjlighet att avvakta att underteckna till efter
              valet 2006. Då får ju medborgarna en liten chans att delta i debatten,
              och det är en debatt som behövs. Jag tror inte att en riktig debatt
              kan skapas utan en folkomröstningsrörelse eller en valrörelse.
              Debatten är i gång. Den 22 mars kommer Folkets remiss att lämnas
              till riksdagens talman. Det är nätverket Folkomröstning.nu som
              har samlat in många namn. Är det inte på tiden att regeringen
              lyssnar lite på dem som aktivt kräver att få diskutera och avgöra
              hur EU ska utvecklas?
            </seg>
          </u>
          <note type="speaker" xml:id="i-69695a9b90f62769-0">
            Anf. 6 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-88b8287d6047eda3-0">
            <seg xml:id="i-22a21f0dce56c84f-0">
              Fru talman! I går och i förrgår samlades nära 200 parlamentariker
              från EU:s medlemsländer och ansökarländer i Bryssel för att diskutera
              Lissabonprocessen. Alla var överens om att Lissabonprocessen har
              havererat. Man var lika överens om att processen är helt nödvändig
              för att uppnå tillväxt i Europa.
            </seg>
            <seg xml:id="i-df50f13fdf9695ca-0">
              Ansvaret för att det blir så åvilar såväl EU som medlemsländernas
              parlament, företagare och medborgare. Det är ändå så att EU påverkar
              allas vår vardag. Vården, barnomsorgen, skolan och vår förmåga
              att upprätthålla och förbättra vår välfärd är beroende av tillväxt,
              vilket är en av de bärande parametrarna i Lissabonprocessen.
            </seg>
            <seg xml:id="i-8c6bc41436e96219-0">
              Jag är övertygad om att alla har målsättningen att lämna över
              ett samhälle till sina barn som är bättre än tidigare. För att
              lyckas krävs engagemang och dialog. Det krävs att varje medlemsland
              gör sin hemläxa för att bidra till tillväxten.
            </seg>
            <seg xml:id="i-215ed5089b3acbc4-0">
              Det finns i dag en misstro mot EU. Det är därför ännu viktigare
              att vi här i riksdagen i vårt arbete som opinionsbildare i våra
              kontakter med företagare, kommuner och landsting verkligen bidrar
              till en gemensam och aktiv syn på EU:s arbetsplan, för den berör
              oss alla.
            </seg>
            <seg xml:id="i-31bfabe8cd1d7b7e-0">
              Som i många andra politiska sammanhang råder det inte brist på
              idéer. Det är inte heller någon brist på vältalighet, visioner
              eller mål. Handlingskraften att sätta lösningarna i sjön är dock
              svag. Alla väntar på att någon annan ska lösa problemen. Det räcker
              inte att befinna sig på möten och fatta beslut. Det viktiga arbetet
              börjar när man kommer hem och ska genomföra det som har beslutats.
            </seg>
            <seg xml:id="i-53da4d6117597116-0">
              I Sverige konstaterar vi att vi ligger väl till i vissa mätvärden.
              Jag konstaterar ändå att döma av beskrivningar av problemen i
              Europa att jag känner igen många av dem också här på hemmaplan.
              De har inte lösts. Det är bland annat regelverket för små och
              medelstora företag som måste ändras. Det har talats länge och
              väl om att det ska ske, men ingenting händer. Förhållandet är
              detsamma ute i Europa.
            </seg>
            <seg xml:id="i-245bdd5cc32d21c1-0">
              Det gäller också förmågan att ta hand om innovationer, patentföra
              dem och få dem i produktion. Vi ska satsa på forskning och utveckling,
              men vi måste också orka ända fram och få idéerna i produktion.
              Vi måste snabba upp tiden för att få patent på idéer så att ingen
              annan tar dem.
            </seg>
            <seg xml:id="i-9b06eb34695e311e-0">
              Om vi jämför oss med USA ligger vi långt efter. Det gör vi också
              i synen på tillväxt. USA diskuterar i dag den tillväxt som finns
              i Kina, och lägger upp ambitiösa planer för att nå samma nivåer.
              I Europa diskuterar vi USA. På det viset ligger vi redan i utgångsläget
              flera steg efter, och detta i en situation där Europa otvivelaktigt
              har en enorm tillväxtpotential som måste släppas fram. Men det
              kräver kraftsamlingar och prioriteringar.
            </seg>
            <seg xml:id="i-d49e18c213820acb-0">
              Lissabonstrategins framtida inriktning måste alltså bygga på
              såväl ekonomisk tillväxt och nya jobb som social hänsyn och miljö.
              Målet inom den miljömässiga sektorn återinförandet av den sociala
              betydelsen i utvecklingen vid sidan av den ekonomiska tillväxten
              är den mix som behövs. Det går inte enbart att välja begreppet
              tillväxt. Det behövs en helhetssyn.
            </seg>
            <seg xml:id="i-52c9e693586729e3-0">
              Detta är mål som inte nås med några skattehöjningar. I stället
              är det satsningar på miljöteknik, förbättrade villkor för entreprenörskap
              och integration, ökad jämlikhet på arbetsmarknaden och en gemensam
              inre marknad också för tjänster som krävs.
            </seg>
            <seg xml:id="i-5985957e9b35bcdb-0">
              Tjänstedirektivet var en ständigt återkommande fråga de två senaste
              dagarna i Bryssel. De nya medlemsstaterna känner sig påhoppade
              i och med att de anklagas för social dumpning. Vi verkar alla
              vara överens om att nuvarande modell av tjänstedirektivet ska
              förändras. Men det gäller ändå att ha grundsynen klar för sig:
              En medlem är en medlem. Det finns inga halva medlemmar.
            </seg>
            <seg xml:id="i-37c3499555f5efd1-0">
              Vi måste alltså lösa den här frågan på ett rimligt sätt så att
              den tillväxt som fri rörlighet för tjänster medför ändå släpps
              lös. Alla inser den utvecklingspotential som finns inom tjänstesektorn
              i och med att 70 % av vår ekonomi berör den. Vi har varken tid
              eller råd att vänta.
            </seg>
            <seg xml:id="i-cc920fea315cdb07-0">
              Fru talman! Lissabonstrategin blir aldrig annat än ett önsketänkande
              om inte samtliga länder, regioner och kommuner gemensamt tar tag
              i och ställer upp på de områden som anges i planen. Vi får aldrig
              heller en ekonomi som är bäst i världen om vi inte startar med
              att jämföra oss med de bästa ekonomierna.
            </seg>
            <seg xml:id="i-cadcbdf4f8f15e2a-0">
              För att klara detta behöver vi alla göra vår hemläxa. En grundläggande
              del i det arbetet är att öka insikten i kopplingen mellan företagande
              och välfärd. Det är endast genom företagande som välfärden blomstrar.
              Alltför få inser det. Alltför få försöker förändra den negativa
              syn på företagaren som genomsyrar vårt samhälle i dag, vilket
              innebär att alltför få väljer att bli just företagare. Det här
              måste vi ändra på.
            </seg>
            <seg xml:id="i-a8be4419b9a755bf-0">
              Vad gör då regeringen i den frågan? Ja, det frågar vi oss alla.
              Om ingenting görs så riskerar Lissabonprocessen att uppfylla Groucho
              Marx påstående om att politik är konsten att leta efter problemen,
              hitta dem överallt, ställa fel diagnoser och använda fel botemedel.
            </seg>
          </u>
          <note type="speaker" xml:id="i-fd0c9a18af6024a8-0">
            Anf. 7 ULF HOLM (mp):
          </note>
          <u who="ulf_holm_a45651" xml:id="i-96398e403ab4cb25-0">
            <seg xml:id="i-c553a4c963fd6c8f-0">
              Fru talman! Det finns en misstro mot EU. Det säger både kommissionen
              och flera talare här i dag. Flera vill få det till att den här
              misstron bygger på att vi inte riktigt förstår vad EU håller på
              med. I EU:s eget program står det att det finns en likgiltighet
              inför Europatanken.
            </seg>
            <seg xml:id="i-7cdb03394981a211-0">
              Jag tror inte att det beror på att vi inte vet vad EU håller
              på med, utan på att svenska folket och andra medborgare i EU vet
              vad EU håller på med. Vi är inte nöjda med det sätt som EU jobbar
              på i dag. Lissabonstrategin är det bästa exemplet på det. Det
              är ett totalt misslyckande. Man säger att det finns tre grundbultar
              i Lissabonstrategin, nämligen en uthållig ekonomisk tillväxt,
              en progressiv miljöpolitik och en social dimension i innehållet.
              Och vad blev det av det? Jo, ett evigt malande om ekonomisk tillväxt
              som det enda rätta.
            </seg>
            <seg xml:id="i-1a2a2465cbf4a0c0-0">
              Det genomsyrar också kommissionens halvtidsöversyn. Det ska bara
              fokuseras på ekonomisk tillväxt. Man har helt missat att det viktiga
              är att det finns tre grundbultar där en progressiv miljöpolitik
              och en social dimension är en förutsättning för att ekonomin ska
              vara bra. Det har man helt missat. Frågan är vad Bosse Ringholm
              och Göran Persson tänker göra åt detta. Blir svaret det gamla
              vanliga att majoriteten har kommit fram till att det ska vara
              så här, och då får vi väl sitta där och säga ja? Vi i Sverige
              måste sluta vara ja-sägande nickedockor i EU och ta initiativ
              och driva på en utveckling när det gäller till exempel en progressiv
              miljöpolitik.
            </seg>
            <seg xml:id="i-4494797051454f45-0">
              Varje program behandlar sitt område. Under strategin för ekonomin
              finns det ingen miljöpolitik alls. Det är Iter, rymdpolitik och
              så vidare.
            </seg>
            <seg xml:id="i-9a56f0358e3f30b1-0">
              Det finns inte heller ett genomgripande genusperspektiv på dokumentet.
              Vart tog jämställdhetsfrågorna vägen? De är helt borta. Kanske
              beror det på att de flesta tjänstemän i EU, jag tror att det är
              87 %, är män. Det är kanske därför genomslaget för den manliga
              ekonomiska tillväxten har blivit gällande. Det är också beklagansvärt
              att talarlistan i dag enbart består av män, inklusive mig själv.
              Och jag tycker faktiskt att det är lite pinsamt, fru talman, att
              det har blivit på det sättet.
            </seg>
            <seg xml:id="i-fa8267ee229c1cb1-0">
              När det gäller den miljöpolitik som nu presenteras i kommissionens
              dokument undrar jag vart den viktiga frågan om Reach tog vägen.
              Var i kommissionens arbetsprogram för detta år finns det långsiktiga
              målet att vi måste göra någonting åt klimatförändringarna? Det
              är helt borta.
            </seg>
            <seg xml:id="i-3d280fd9521a3e52-0">
              Det är detta, Bosse Ringholm och andra förespråkare för Europatanken
              eller EU-tanken, som är anledning till att det finns så lite sympati
              för EU och så dåligt intresse för EU.
            </seg>
            <seg xml:id="i-682273d4285ddb3c-0">
              Vi måste i stället se till att vi får ett EU som vi alla tycker
              är bra. Då finns det mycket att göra. Ett första steg för en allmän
              debatt om EU är naturligtvis att vi får en folkomröstning om EU-konstitutionen,
              precis som man får i så många andra länder. Vi måste få ett engagemang
              i frågan om vilken väg vi vill att EU ska ta. Jag är bestämd i
              min uppfattning. Jag tycker att EU ska ha mindre att säga till
              om, men det finns ju också en del i den här kammaren som tycker
              att EU ska ha mer att säga till om. Låt oss ta den debatten, och
              låt allmänheten ta debatten. Jag tror att det skulle vara väldigt
              bra.
            </seg>
            <seg xml:id="i-8a8d4ba169207528-0">
              Jag tror att det är en förutsättning att vi får en folkomröstning,
              Bosse Ringholm, precis som andra länder. Det finns en aktiv kampanj
              i Sverige för en folkomröstning där man nu med råge har passerat
              100 000 namnunderskrifter för kravet på en folkomröstning nu.
              Hur många namnlistor har Carl B Hamilton samlat in till stöd för
              att vi inte ska få folkomrösta? I veckan läste vi också att det
              finns en process inom Folkpartiet som säger att vi kanske ska
              ha en folkomröstning, vilket jag välkomnar. Det är förra EU-parlamentarikern
              Schmidt som äntligen har kommit till den insikten att vi behöver
              diskutera EU:s inriktning.
            </seg>
            <seg xml:id="i-d1e4e89364632085-0">
              Som ny EU-minister i Sverige har Bosse Ringholm mycket att göra
              för att lyfta in miljöpolitiken och den sociala dimensionen, inte
              minst jämställdhetsfrågorna, i kommissionens dokument. Jag tycker
              inte att EU ska ha mer att säga till om, men jag tycker att den
              makt som EU har i dag, och som jag gärna vill minska, måste vi
              i Sverige göra det bästa av. Där ingår miljöpolitik som en viktig
              del.
            </seg>
          </u>
          <note type="speaker" xml:id="i-fcdf05e9aadd597a-0">
            Anf. 8 Vice statsminister BOSSE RINGHOLM (s):
          </note>
          <u who="unknown" xml:id="i-835d157c8a9418a7-1">
            <seg xml:id="i-f66aeef804cbb787-0">
              Fru talman! I det arbetsprogram som kommissionen har lagt fram
              och som vi diskuterar är, som många har sagt, Lissabonprocessen
              kanske den allra viktigaste delen.
            </seg>
            <seg xml:id="i-a6b433ab5453b3b5-0">
              Låt mig få börja med ett kort citat: De nordiska länderna, Danmark,
              Finland och Sverige, uppvisar goda resultat i varje del av Lissabonagendan,
              ett faktum som visar sig av den höga rankningen i Lissabonligan.
              Dessa länder är ekonomier i världsklass. De senaste åren har de
              regelmässigt legat på samma nivå som eller före USA i olika undersökningar
              av global konkurrenskraft som görs exempelvis av World Economic
              Forum. Deras framgångar är en viktig påminnelse om att det är
              möjligt att uppnå en hög konkurrenskraft utan att slaviskt följa
              den amerikanska ekonomiska modellen.
            </seg>
            <seg xml:id="i-7a01b34a0fae52a7-0">
              Det är inte hämtat från någon regeringsskrivelse. Det är hämtat
              från ett dokument som publicerades i går av Centre for European
              Reform, som ju följer Lissabonprocessen och gör en ständig utvärdering
              av den. Det här institutet har som ledamöter i sin styrelse bland
              annat svenskarna Carl Bildt och Percy Barnevik.
            </seg>
            <seg xml:id="i-cc19561781b20dd3-0">
              Det är klart att vi kan känna stolthet över att Sverige har lyckats
              åstadkomma goda prestationer, liksom Danmark och Finland. Men
              vi är naturligtvis också oroade över att många andra länder inte
              har nått upp till samma höga nivå när det gäller genomförandet.
            </seg>
            <seg xml:id="i-c971304c6e110587-0">
              Carl B Hamilton ställer den fantastiska frågan om det inte är
              den svenska statsministerns och mitt fel att de övriga länderna
              inte har varit lika framgångsrika. Italien är sämst när det gäller
              att genomföra Lissabonagendan. Jag tror, Carl B Hamilton, att
              du och Folkpartiet har mer gemensamt med den italienska regeringen
              och premiärminister Berlusconi än vad den svenska socialdemokratiska
              regeringen har. Jag tror att du kan ta ett samtal med dina partivänner
              på lite närmare håll om de misslyckade länderna längst ned i Lissabonligan.
            </seg>
            <seg xml:id="i-068f7791fb9f1e92-0">
              Till Lars Lindblad skulle jag vilja säga att det inte bara handlar
              om att ha ett tjänstedirektiv. Jag är medveten om att det är väldigt
              viktigt för den ekonomiska effektiviteten i Europa i framtiden.
              Det handlar också om vilket innehåll ett tjänstedirektiv har.
              Jag är oroad över hur Moderaterna och även andra borgerliga partier
              är beredda att överge de svenska kollektivavtalen. De är beredda
              att acceptera lönedumpning och social dumpning för att få ut en
              viss effektivitet när det gäller vidgad tjänstehandel. Det är
              definitivt ingenting som det svenska folket vill ha. Åtta av tio
              löntagare tar avstånd från den idé som Moderaterna har om att
              det inte är svenska kollektivavtal som ska gälla när verksamhet
              bedrivs i Sverige. Sju av tio företagare tar avstånd från samma
              idé. Där är Moderaterna mycket isolerade i sin syn på den väldigt
              viktiga tanken att vi ska ha svenska kollektivavtal, svenska löner
              och svenska arbetsvillkor när det gäller verksamheter som finns
              här i Sverige, oavsett om det är ett estniskt eller ungerskt företag
              som bedriver verksamheten.
            </seg>
            <seg xml:id="i-fefc692cece3acdb-0">
              Jag vill också säga att jag tycker att Carl B Hamilton har en
              konstig syn när han säger att det finns en målkonflikt mellan
              tillväxt och välfärd och miljö, och då väljer Folkpartiet tillväxten.
              Vi dumpar miljön och den sociala välfärden, säger han.
            </seg>
            <seg xml:id="i-9bfcbb2133913f07-0">
              Låt mig ta ett enda exempel. Till den sociala välfärden hör barnomsorgen
              som en del av Lissabonprocessen. En bra utbyggd barnomsorg har
              visat sig vara oerhört effektiv för den ekonomiska tillväxten.
              Carl B Hamilton vill säga att Europa inte ska bry sig om den.
              Vi ska inte fokusera på den längre i Lissabonprocessen. Det finns
              ingen motsättning här. Det är tvärtom ett stöd för den ekonomiska
              effektiviteten att ha bra välfärd och en bra miljöutveckling.
              Det har Folkpartiet fått fullständigt om bakfoten.
            </seg>
          </u>
          <note type="speaker" xml:id="i-4681baa6e3f57a8f-0">
            Anf. 9 LARS LINDBLAD (m):
          </note>
          <u who="lars_lindblad_d93ce9" xml:id="i-f4d47377611f7519-1">
            <seg xml:id="i-5a0b74e509693990-0">
              Fru talman! Nu känner jag igen Bosse Ringholm igen! Först uppfattade
              jag att han gjorde ett försök till att vara lite mer av en europeisk
              politiker i sitt inledningsanförande, men nu känner jag igen honom
              från finansministertiden. När Ringholm hittar en rapport som visar
              att Sverige ligger bra till i en serie, relativt sett, så lyfter
              han upp det, slår sig till ro och tycker att allting är bra. I
              den meningen tror jag att man känner igen den gamle finansministern.
            </seg>
            <seg xml:id="i-74061333ec454f13-0">
              Som jag sade i mitt inledningsanförande är det bra och positivt
              att Sverige i den här rapporten det är trots allt ett rätt tungt
              institut som har gjort den visar sig ligga ganska bra till. Men
              samtidigt måste vi komma ihåg att vi jämför oss med andra länder
              som alla finns med i samma liga, det vill säga långt efter det
              mål vi har i Lissabonprocessen, nämligen att närma oss den amerikanska
              ekonomin. Vi får aldrig glömma bort detta, trots att vi kan vara
              nöjda över en rapport av något slag. Det finns delar av denna
              rapport som visar att Sverige också behöver förändra sig, men
              i det stora hela ligger Sverige tillsammans med de andra europeiska
              länderna i den gemensamma marknaden långt efter det mål som vi
              har satt upp och har sagt att vi ska klara av.
            </seg>
            <seg xml:id="i-5790e7d324c918cd-0">
              När det gäller tjänstedirektivet blir jag också lite fundersam.
              Det är klart att vi kan diskutera innehållet i tjänstedirektivet,
              men jag blir väldigt bekymrad när jag ser Bosse Ringholm och den
              svenska regeringen befinna sig på samma sida som den tyska och
              franska regeringen där man i princip helt skjuter ned det tjänstedirektiv
              som faktiskt också Bosse Ringholm pratar om att han i grunden
              vill ha, det vill säga en gemensam marknad för en fri handel med
              tjänster. Det är den möjlighet som Europa har att växa, nämligen
              en kunskapsmarknad och en tjänstesektor som behöver öka och där
              vi har möjlighet att öka. Där skulle jag vilja se den svenska
              regeringen. Nu sätter man sig på andra sidan och talar om problem,
              kollektivavtal och annat i stället för att säga: Vi behöver ett
              tjänstedirektiv, men låt oss tala om inriktningen! Men man säger
              bara nej och stopp. Det är ett grundläggande problem för den europeiska
              ekonomins utveckling, och där har den svenska regeringen ett mycket
              stort ansvar.
            </seg>
            <seg xml:id="i-cde93c13a3d82f33-0">
              Fru talman! I mitt första inlägg pratade jag om den ökade fokuseringen
              av EU-politiken och ett återupprättande av de europeiska värdena.
              Jag vill mena, till skillnad från en del andra talare här i dag,
              att den ökade fokuseringen i Lissabonstrategin inte behöver vara
              ett hot mot till exempel miljöfrågorna och de sociala frågorna.
              Det är lite fascinerande under den här debatten att höra talare
              som Sven-Erik Sjöstrand från Vänsterpartiet tala om värdet av
              den europeiska sociala politiken. Det tycker jag är mycket spännande.
              Jag trodde att han ville lämna och inte fortsätta öka på EU-makten,
              där jag till exempel är mycket skeptisk till en del av socialpolitiken
              och tycker att det är en fråga som bör ligga nära medborgaren,
              det vill säga i Sveriges riksdag och kanske ännu mera lokalt än
              så i många sammanhang.
            </seg>
            <seg xml:id="i-6783bc0aadb726c6-0">
              Dessutom säger Ulf Holm att han inte hittar någonting om hållbar
              utveckling och miljö i kommissionens arbetsprogram och strategidokument.
              Då vill jag säga att jag ser ganska mycket text om just detta.
              Parallellt med Lissabonstrategin arbetar ju EU med frågor som
              Reach, den gemensamma kemikaliepolitiken, som ju är ett genombrott
              för miljöpolitiken. Man kan diskutera innehållet och vilken inriktning
              den ska ha, men det faktum att den kommer till är jättepositivt.
              Vi pratar om handel med utsläppsrätter, som nu precis har trätt
              i kraft. Vi pratar om tematiska strategier inom miljöområdet,
              och där fortsätter kommissionen att driva på.
            </seg>
            <seg xml:id="i-17fd5f57df50ec1f-0">
              Jag skulle nog vilja se lite förändring av debatten. Jag skulle
              vilja se den svenska regeringen mera aktiv när det gäller tjänstedirektivet
              så att man säger att detta är någonting vi behöver sedan kan vi
              diskutera innehållet. Jag skulle också vilja ha en lite mer nyanserad
              syn från Miljöpartiet och Vänsterpartiet när det gäller kritiken
              mot kommissionen, för den är inte rättfärdig.
            </seg>
          </u>
          <note type="speaker" xml:id="i-c7aeba55e1e883fd-0">
            Anf. 10 CARL B HAMILTON (fp):
          </note>
          <u who="carl_b_hamilton_f03c03" xml:id="i-8450a284e466d66f-1">
            <seg xml:id="i-af650626b34f3e66-0">
              Fru talman! Vice statsminister Bosse Ringholm tyckte det var
              en fantastisk fråga från min sida om vad hans och Göran Perssons
              ansvar för Lissabonprocessen är, de två som har varit med hela
              tiden. Ja jag visste väl det, att ni tycker att det är en fantastisk
              tanke att Sverige har ett ansvar för hela Europa. Sverige har
              bara ett ansvar för sig självt det är ju er Europapolitik.
            </seg>
            <seg xml:id="i-22c4455cfdd99114-0">
              Och det illustreras så väl av att Bosse Ringholm gör sin vanliga
              så att säga katalog av hur väl Sverige har uppfyllt Lissabonstrategins
              olika poster. Men Europa, Bosse Ringholm: Har inte Sverige, som
              ett medelstort europeiskt land, ett ansvar för EU:s utveckling?
            </seg>
            <seg xml:id="i-71c443b2067c9cf3-0">
              Förr i tiden hade Sverige, om ni kommer ihåg Olof Palmes retorik,
              ett ansvar för hela världen. Nu har vi inte ens något ansvar för
              Europa, trots att vi är medlemmar av Europeiska unionen.
            </seg>
            <seg xml:id="i-41f0a6f4c06f0f53-0">
              Låt mig bara påminna Bosse Ringholm, när han räknar upp den här
              listan och de fina citaten: Vi har i dag 8 ½ % arbetslöshet totalt
              samtidigt som vi har en hög ekonomisk tillväxt, 3,7 % av BNP bra.
              Vi har också en rekordlåg ränta. Ändå lyckas inte Socialdemokraterna
              i Sverige lösa det problem som de själva säger är allra viktigast.
            </seg>
            <seg xml:id="i-6017e00ab86f27a9-0">
              Sedan sade Bosse Ringholm ingenting om detta att Sverige inte
              stöder de länder Finland, Österrike och Nederländerna som vill
              ha en strängare tolkning av tillväxt- och stabilitetspakten, utan
              följer som en död fisk med strömmen i majoriteten under Luxemburgs
              ledning. Varför, Bosse Ringholm?
            </seg>
            <seg xml:id="i-86e706c609b5014b-0">
              Och som sagt: Tänker ni, när nu listan kommer där man kan göra
              sina egna undantag, göra undantag för överskottet i pensionssystemet?
              Dementera, please !
            </seg>
            <seg xml:id="i-c741c5520a0af54d-0">
              Sedan är det frågan om miljön. Jag tror att om man nu ser att
              Lissabonprocessen har blivit ett fiasko i den meningen att man
              faktiskt inte det minsta har kommit ifatt det mål som man har
              satt upp det minsta så måste man göra någonting åt det, och då
              måste man fokusera. Man kan då se efter: Vilka länder har dålig
              miljö? Ja, det är de länder som är fattiga. Vilka länder är det
              som inte orkar med att ha ambitiösa välfärdssystem? Jo, det är
              ju de länder som har låga inkomster. Man kommer inte ifrån att
              en god ekonomisk bas är en förutsättning för nästan all annan
              politik, bortsett från religion.
            </seg>
            <seg xml:id="i-e8417dbccb2a0d77-0">
              Så går jag över till folkomröstningen. Jag tror så här: Det liggande
              förslaget till fördraget är inte oviktigt. Det är viktigt, men
              inte av det skälet att det på något fundamentalt sätt skulle förändra
              Sveriges nuvarande ställning inom Europeiska unionen eller Sveriges
              rättigheter och skyldigheter inom unionen. Däremot förbättrar
              förslaget, jämfört med nuvarande Nicefördrag, både unionens demokrati
              och effektivitet, och det är enligt min mening närmast en förutsättning
              för att EU:s östutvidgning ska kunna fullföljas på ett bra sätt.
              Vi har utvidgat med ett stort antal länder, och då måste man också
              skriva om handboken för hur Europeiska unionen ska styras.
            </seg>
            <seg xml:id="i-a298ce016a477cc8-0">
              Alternativet är ju att vi fortsätter med Nicefördraget, så en
              folkomröstning skulle bli en omröstning om Nicefördraget och egentligen
              en omröstning om man ska anpassa sig till det som de flesta svenskar
              tycker är bra, nämligen EU:s östutvidgning. Det är på något sätt
              som om vi skulle säga ja till östutvidgningen i alla andra sammanhang,
              men sedan säga nej när vi kommer till att så att säga dra slutsatserna
              för vår egen politik i Europa av detta.
            </seg>
            <seg xml:id="i-758baeae037bd7a3-0">
              Nej, jag vill inte ha en gräddfil för EU-frågorna i Sverige.
              Jag vill att de ska gå i Sveriges riksdag. De ska vara med i riksdagsvalrörelsen.
              De ska vara med och avgöra regeringsfrågan. Är det så att man
              tycker att den här frågan om konstitutionen är så viktig att folket
              ska omrösta om den, ja, då ska vi ha ett extra riksdagsval på
              den frågan. Det är den lösning som stämmer med den parlamentariska
              demokratins sätt att arbeta.
            </seg>
          </u>
          <note type="speaker" xml:id="i-b28dc3826fd3e02c-0">
            Anf. 11 INGVAR SVENSSON (kd):
          </note>
          <u who="ingvar_svensson_8b2598" xml:id="i-1f00a9e7828cd77f-1">
            <seg xml:id="i-d8fa97be6cde7fae-0">
              Fru talman! Jag hade varit något förvånad om inte folkomröstningsdiskussionen
              hade kommit upp här. Jag förstår förstås inte vad den har med
              arbetsprogrammet och strategiprogrammet att göra i och för sig,
              men det blir ju alltid så. Så fort det är EU-debatt så ska man
              diskutera den här typen av frågeställningar.
            </seg>
            <seg xml:id="i-487b2d4d95a40e3d-0">
              Ulf Holm tog upp den ganska rakt. Sven-Erik Sjöstrand var lite
              mer finurlig. Han började prata om vad som står i dokumentet om
              folkets stöd och så vidare. Då kan man fråga sig: Vad är folkets
              stöd? Har vi folkligt stöd för det som i dag har införts, nämligen
              en ny sexualbrottslag? Finns det ett folkligt stöd för friår?
              Finns det ett folkligt stöd för budgeten 2005? Det är en bra fråga!
              Jag tror på den representativa demokratin, så jag betraktar det
              som att det finns ett folkligt stöd för de åtgärder vi vidtar
              här i riksdagen.
            </seg>
            <seg xml:id="i-896123376f1d89ba-0">
              Dessutom pratar Sven-Erik Sjöstrand om vad som är en riktig debatt.
              Vad är en riktig debatt? Har vi en riktig debatt i riksdagen i
              dag? Det är också en intressant fråga att diskutera: När får vi
              en riktig debatt?
            </seg>
            <seg xml:id="i-8857da500e4c0ff3-0">
              Jag skulle vilja säga några ord om arbetsprogrammet, fru talman.
              Jag uppehöll mig i mitt förra inlägg mest vid strategidokumentet.
            </seg>
            <seg xml:id="i-5ff3e1cb458b2219-0">
              Ambitionen att gå från ord till handling genomsyrar det här dokumentet,
              och det är positivt. På mer än ett ställe nämns att EU måste blåsa
              liv i Lissabonprocessen och att den verkligen ska genomföras.
            </seg>
            <seg xml:id="i-af3ceba07c930ac6-0">
              Europa måste, som jag tidigare har talat om, behålla både kvalificerade
              och okvalificerade arbetstillfällen för att på lång sikt kunna
              finansiera den europeiska välfärdsmodellen. Därför behövs en fördjupad
              diskussion mellan EU:s medlemsstater om hur den framtida arbetsmarknaden
              ska se ut, om hur högt det totala skattetrycket kan vara, om produktiviteten
              inom privat och offentlig sektor, om den demografiska utvecklingen,
              om den administrativa bördan, om utbildnings- och forskningspolitiken,
              om socialförsäkringssystemens uppbyggnad och så vidare.
            </seg>
            <seg xml:id="i-0eca535a13f25470-0">
              Om vi inte väljer det kan vi blunda och köra på som om ingenting
              hade hänt, som om varken Kina, Indien eller USA finns till. Och
              det kan ju gå bra en tid. Men förr eller senare riskerar vi att
              köra ned i diket eller, ännu värre, krocka med en bergvägg.
            </seg>
            <seg xml:id="i-a50e9ad8de99bfe1-0">
              Kommissionen anser att en reformering av stabilitets- och tillväxtpakten
              kommer att bidra till ökad tillväxt. Det är faktiskt lite märkligt
              att kommissionen nämner detta, med tanke på att ingen vet hur
              stabilitets- och tillväxtpakten ska reformeras. Den ska diskuteras
              vid det kommande toppmötet nästa vecka. Kommissionen antar att
              reformen kommer att bli positiv, men reformen kan i värsta fall
              skadskjuta en redan haltande europeisk ekonomi.
            </seg>
            <seg xml:id="i-2f784255a9255e65-0">
              Stabilitetspakten har fått utstå hårda prövningar. Regeringar
              i EU som har problem med ekonomisk stagnation och stora underskott
              tenderar att skylla detta på EU:s stabilitetspakt i stället för
              att vidta nödvändiga nationella åtgärder. Ett gott exempel, eller
              snarare ett dåligt exempel, är den tyska situationen, där regeringen
              misslyckats med sin ekonomiska politik.
            </seg>
            <seg xml:id="i-0efd8de710cbdd20-0">
              Den tyska ekonomin var en gång i tiden motor i den europeiska
              ekonomin. Men det har inte under senare år funnits någon högoktanig
              bensin att fylla på i den tanken. Säkert är det inte bara ett
              kortsiktigt regeringsproblem utan ett strukturellt problem som
              bland annat finns i en övertung social sektor och givetvis också
              i införlivandet av det gamla Östtyskland. Men den nuvarande regeringen
              har inte lyckats hantera utvecklingen på ett bra sätt. Och i stället
              för att vidta nödvändiga nationella åtgärder vill man reformera
              stabilitetspakten, trots att det var Tyskland som en gång i tiden
              ville ha stabila spelregler. Förhoppningsvis kommer den uppgörelse
              som träffades i går att bidra till en förbättring för Tysklands
              del.
            </seg>
            <seg xml:id="i-41606cdd064d4d5b-0">
              Det är kanske viktigt med en mindre reformering av stabilitetspakten,
              men det är mycket centralt att det inte förblir en urholkning.
            </seg>
          </u>
          <note type="speaker" xml:id="i-fc587a938142362b-0">
            Anf. 12 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-5f7a994ab6e44a59-1">
            <seg xml:id="i-ff91cd8d5719c245-0">
              Fru talman! Det är precis som Ingvar Svensson säger: När det
              gäller de dokument som vi diskuterar i dag
            </seg>
            <seg xml:id="i-8fab0b97f1cbb816-0">
              har besluten redan fattats. Jag tycker att man ibland kan prata
              om ett demokratiskt underskott inom EU. I kommissionens planering
              för 2005 sägs det att arbetsprogrammet ska koncentreras på kommissionens
              roll som ansvarig för att formulera Europas gemensamma intressen
              och ge politisk vägledning för arbetet i unionen.
            </seg>
            <seg xml:id="i-beb30d19203bbf79-0">
              Man säger vidare att sedan inledningen av det europeiska projektet
              har kommissionens initiativrätt bidragit till att svetsa samman
              unionen med inriktningen att uppnå gemensamma mål.
            </seg>
            <seg xml:id="i-1b65c3d324603a86-0">
              Men är inte kommissionens ställning som tjänstemannaregering
              främmande för varje demokratiskt system? Med sin exklusiva initiativrätt
              har kommissionen en starkare ställning än både Europaparlamentet
              och de nationella parlamenten när det gäller påverkan på den lagstiftning
              som EU förfogar över. En sådan maktansamling hos ett oberoende
              tjänstemannaorgan tror jag är oacceptabel.
            </seg>
            <seg xml:id="i-9d0db690a4517368-0">
              Som ett av de strategiska målen finns att Europeiska unionen
              måste vara öppen för offentlig granskning och kunna ställas till
              svars för sitt arbete. För detta krävs en högre grad av öppenhet
              och insyn.
            </seg>
            <seg xml:id="i-27b9b43b024d5226-0">
              Man säger också att i syfte att skydda unionens ekonomiska intressen
              bör det bedrägeriförebyggande arbetet förstärkas genom mer öppenhet
              och samarbete. Det här välkomnar jag. Det måste bli ett slut på
              oansvarigt hanterande av EU-medel. Parollen granska, demokratisera,
              förändra använde mitt parti under EU-valet 1999, och denna paroll
              är fortfarande mycket relevant. Det är nödvändigt att kommissionen
              försöker sätta stopp för korruption och fiffel med skattebetalarnas
              pengar inom EU:s institutioner och i medlemsländerna.
            </seg>
            <seg xml:id="i-4d33b40374e1da5c-0">
              Budgeten och det finansiella perspektivet blir också viktiga
              frågor. Förhandlingar om det finansiella perspektivet för perioden
              20072013 nämns ju också i arbetsprogrammet. Av debatten har det
              framgått att kommissionens förslag innebär en rejäl ökning av
              långtidsbudgeten, det vill säga att man vill öka medlemsavgiften
              till 1,14 %, vilket skulle innebära en rejäl höjning för Sveriges
              del.
            </seg>
            <seg xml:id="i-44b63f606b8fd29a-0">
              I Vänsterpartiet delar vi regeringens syn på 1 %. Det är sex
              länder som föreslår detta: Sverige, Tyskland, Holland, Österrike,
              Danmark och Storbritannien. Kommissionen och ordförandelandet
              Luxemburg kommer nog att försöka splittra denna allians. Det finns
              en risk för detta, för länderna har lite olika intressen att bevaka.
              Det tyska strukturstödet är på stora belopp. Storbritannien vill
              inte förlora den brittiska rabatten. För Sveriges del upplever
              jag ett visst hot om att vi kan förlora vissa delar av strukturstödet.
              Mål 1-medel kommer säkert att diskuteras, liksom glesbygdskriterier
              och vårt klimatkriterium.
            </seg>
            <seg xml:id="i-47af62e0505cd602-0">
              En del av de nya medlemsländerna tycker att de rika länderna
              är osolidariska. Man säger att EU inte ska vara en klubb för de
              rika. I många av dessa länder är behoven oerhört stora, och jag
              tror att EU på allvar måste diskutera hur fördelningen ska vara.
              Ska till exempel länder som Spanien eller Irland, som har fått
              stora bidrag från EU, få lite mindre nu? Eller ska vi minska jordbrukssubventionerna?
              Trots allt tar ju jordbrukssektorn nästan hälften av EU:s budget.
              Hur länge ska vi acceptera exportbidrag till djurtransporter?
              Det kan väl inte vara att prioritera en hållbar utveckling.
            </seg>
            <seg xml:id="i-897bb618165c328e-0">
              Sedan hoppas jag att Bosse Ringholm vill kommentera folkets reaktion.
              Kan vi få något svar, får vi en folkomröstning? Det kanske är
              så att Bosse Ringholm också vill ha kopior på namninsamlingslistorna.
            </seg>
          </u>
          <note type="speaker" xml:id="i-3c2d559175b0d481-0">
            Anf. 13 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-88b8287d6047eda3-1">
            <seg xml:id="i-fa46d77e92f2e06a-0">
              Fru talman! Lissabonprocessen har under sina första fem år haft
              28 mål och 120 undermål. Det är alltså bra att man kraftsamlar
              i den här översynen.
            </seg>
            <seg xml:id="i-347e580efe0dc678-0">
              Ser vi på Sveriges förmåga att uppfylla de mål vi har haft kan
              vi konstatera att man inte har uppfyllt sysselsättningsmålet.
              Vi har inte uppfyllt målet att effektivisera offentlig sektor,
              alltså skapa en mångfald av driftsformer för att stimulera konkurrensen
              inom sektorn. Vi har inte uppnått målet att skapa fler små och
              medelstora företag och därmed lägga grunden för en fortsatt välfärd.
            </seg>
            <seg xml:id="i-2c6e10176ec99fcf-0">
              Vi ska alltså inte slå oss för mycket för bröstet. Vi har problem
              i likhet med övriga EU-medlemmar. Vi kanske ligger något steg
              före.
            </seg>
            <seg xml:id="i-fa9d36f4785b48d4-0">
              En förutsättning för en positiv utveckling i Europa är att gällande
              normer följs. Det är alltså viktigt att stabilitetspakten följs.
              Det är något av en trovärdighetsfråga för hela EU-projektet. Det
              kan inte vara så att någon enstaka stat kan diktera sina egna
              regler. Här bör den svenska regeringen vara bestämd i sina åsikter.
            </seg>
            <seg xml:id="i-a4f853f73567b78e-0">
              Tjänstedirektivet var, som jag nämnde, den ständigt återkommande
              frågan på EU:s möte de senaste två dagarna. Jag tycker ändå att
              vi kan konstatera att den här frågan måste lösas på ett rimligt
              sätt. Här bör man kompromissa fram en lösning snabbt. Vi har inte
              råd att vänta på att 70 % av EU:s ekonomi läggs utanför vår tillväxtdiskussion.
              Jag vill betona för Bosse Ringholm att kollektivavtalen ska respekteras.
              Det är Centerpartiets utgångsläge i den här diskussionen.
            </seg>
            <seg xml:id="i-d74cd17c16d155ac-0">
              Lissabonstrategins mål i form av tre pelare, ekonomisk tillväxt,
              miljö och sociala frågor, måste ligga fast och inte prioriteras
              olika i det fortsatta arbetet. Många av de nya medlemsländerna
              upplever att de har ansträngt sig för att bli medlemmar. Nu räknar
              de med att kunna kassera in pengar. De upplever att miljöfrågorna
              och de sociala frågorna är underordnade tillväxten. Här gäller
              det att vara tydlig. I en union gör vi en sammantagen bedömning.
              Vi har gemensamt uppgiften att värna vårt kulturarv, värna vår
              gemensamma miljö och arbeta för ökad jämställdhet mellan kvinnor
              och män. EU är alltså något mer än en ekonomisk sammanslutning.
              Man har också rollen att ständigt utveckla vår gemensamma demokrati.
            </seg>
            <seg xml:id="i-76eabfbeec68b05a-0">
              I det här är grunden given att det inte är fråga om att plocka
              russinen ur kakan.
            </seg>
            <seg xml:id="i-4d924b323460cafc-0">
              EU:s budget är en väsentlig del av arbetsprogrammet. Det är givet
              att EU med nya medlemsstater kostar mer pengar. Tilltron till
              EU på hemmaplan blir knappast större om vi medverkar till stora
              höjningar av medlemsavgifterna. Det gäller alltså att finna rimliga
              avvägningar på området. Lösningar i form av sänkningar av landsbygdsstöden
              och överföring av de regionala stöden till medlemsstaterna är
              endast ett sätt att tricksa med budgeten. Givetvis är risken för
              en utarmning av den svenska landsbygden uppenbar om man tar den
              inriktningen. En sådan utveckling är helt oacceptabel. I stället
              bör EU:s administration genomgå en rejäl översyn tillsammans med
              vår inhemska administration för att finna pengar som otvivelaktigt
              behövs. Vi måste gå från ord till handling för att skapa det smalare
              men vassare EU.
            </seg>
          </u>
          <note type="speaker" xml:id="i-80dd5b5a66e37bd7-0">
            Anf. 14 ULF HOLM (mp):
          </note>
          <u who="ulf_holm_a45651" xml:id="i-96398e403ab4cb25-1">
            <seg xml:id="i-78050c2304e75124-0">
              Fru talman! Jag fick inget direkt svar från Bosse Ringholm på
              mina frågor om Lissabonstrategin. Plötsligt flyger Lars Lindblad
              upp som EU-kommissionens nye försvarare i Sveriges riksdag och
              säger att det faktiskt står om hållbar utveckling någonstans i
              dokumentet. Ja, någonstans står det faktiskt så. Jag är väl medveten
              om det, Lars Lindblad. Men kritiken är att man inte tar in det
              under avsnittet Välstånd.
            </seg>
            <seg xml:id="i-28ce0d8ba1a9d2e8-0">
              För att få välstånd krävs alla tre dimensionerna, Lars Lindblad
              om du nu företräder EU-kommissionen i denna debatt. Man kan inte
              prata om ekonomisk tillväxt utan att ta in miljöpolitiken. Vi
              behöver faktiskt begränsningar av kolidioxidutsläppen, och vi
              behöver bättre miljöteknik. Det är något som Sverige ligger i
              framkanten med och borde driva i EU. Vi behöver förnybara energikällor.
              Men inget av detta står under avsnittet där bara de hårda ekonomiska
              orden står. Det är detta som är grundfelet i hela dokumentet.
            </seg>
            <seg xml:id="i-e1588eea10a087b8-0">
              Inte heller har dokumentet genusgranskats i alla delar. Det står
              bara på en rad att jämställdhet är viktigt. Det räcker inte. Vi
              är inte nöjda. Vi kräver mer för att acceptera något sådant. Då
              är frågan vad Bosse Ringholm ska göra åt detta när han träffar
              sina ministrar i EU. Det är viktigt.
            </seg>
            <seg xml:id="i-8b2e61a89fc3038f-0">
              Det finns också fler bitar i detta. Budgeten har vi varit inne
              på. Min uppfattning är att budgeten på EU-nivå bör minska i stället
              för att öka. Det är framför allt jordbrukspolitiken som måste
              skäras bort. Det måste vi fortsätta att kämpa för. Vi kan inte
              acceptera att mer pengar ska skickas till EU och försvinna i jordbruksstöd
              till redan rika områden.
            </seg>
            <seg xml:id="i-9fc7a5e5baf0525c-0">
              Varför diskuterar vi folkomröstning och konstitution? Det är
              av den anledningen att det står i kommissionens strategidokument
              att EU:s institutioner bör samarbeta med medlemsstaterna för att
              säkerställa att konstitutionen kan träda i kraft. Jaha, nu ska
              EU-kommissionen lägga sig i också hur medlemsstaterna ska agera.
              I den diskussionen tycker jag att det är rimligt att kräva att
              vi ska ha en folkomröstning om den nya EU-konstitutionen i Sverige,
              precis som i så många andra länder Frankrike, England, Spanien.
              EU-konstitutionen innebär så pass stora förändringar av EU. Det
              är det argumentet som förs fram i de andra EU-länderna. Det är
              därför de ska ha folkomröstning, det vill säga för att få folklig
              legitimitet. Vill man ha det i Sverige? Jag kommer att agera mot
              antagandet av EU-konstitutionen. Jag tycker inte att den är bra
              av den anledningen att den ger EU mycket mer makt, och svenska
              folket vill inte att EU ska ha mer makt. Svenska folket tycker
              att EU redan i dag har för mycket makt och ska ha mindre makt.
            </seg>
            <seg xml:id="i-1b87dd30014b5837-0">
              Den nya EU-konstitutionen innebär att vi ska ha försvarspolitik,
              utrikesminister och gemensam asyl- och flyktingpolitik. Den genomsyras
              av den liberala EU-politiken med total avsaknad av miljöfrågor
              och den sociala dimensionen även där.
            </seg>
            <seg xml:id="i-2a42ac7f59d32d06-0">
              Därför, Bosse Ringholm, ställer jag än en gång frågan: När kommer
              den svenska folkomröstningen om EU-konstitutionen? Hur länge ska
              ni ignorera kravet från svenska folket när över 100 000 har skrivit
              under kravet redan nu?
            </seg>
          </u>
          <note type="speaker" xml:id="i-a5e32316a0abc3b5-0">
            Anf. 15 Vice statsminister BOSSE RINGHOLM (s):
          </note>
          <u who="unknown" xml:id="i-835d157c8a9418a7-2">
            <seg xml:id="i-6b46d5d19f28ed4a-0">
              Fru talman! På en punkt delar jag Lars Lindblads, Carl B Hamiltons
              och andras uppfattning när det gäller Sveriges förhållande till
              det nya EU-fördraget. Det ändrar inte i grunden förhållandet mellan
              Sverige och EU. Därför är det rimligt att det också behandlas
              i den här församlingen, i riksdagen, och inte via en folkomröstning.
            </seg>
            <seg xml:id="i-841d249c145c5666-0">
              Om Ulf Holm hade fått sin vilja igenom hade ju EU till exempel
              fått möjlighet att ta ut miljöskatter. Det hade verkligen ändrat
              Sveriges förhållande, och Sveriges riksdag hade avstått från sin
              beskattningsrätt till EU. Det hade kunnat vara ett motiv för att
              diskutera en folkomröstning. Vi vill inte ge EU den rätten. Om
              Ulf Holm vill arbeta för en sådan överstatlighet för EU får han
              fortsätta att göra det, men det är inte det som regeringen och
              andra vill förse EU med, det vill säga ökad makt på ett sådant
              område.
            </seg>
            <seg xml:id="i-bae279a739a76cc3-0">
              Jag är glad över att Lars Lindblad känner igen de socialdemokratiska
              åsikterna. Jag förstår att det är svårt för ett parti som byter
              åsikt varje vecka numera och ständigt har nya idéer. Du kan känna
              dig trygg på en punkt. Jag tror att ni har mycket av era värderingar
              och idéer kvar. Du bekräftar att du inte tycker att vi ska ha
              kollektivavtal när vi till exempel har tjänstehandel mellan Sverige
              och de nya EU-länderna. Jag noterar också att Jörgen Johansson
              tar avstånd från det du säger. Han tycker att det är viktigt med
              kollektivavtal. Där har ni en uppgift att lösa tillsammans i den
              borgerliga maktalliansen för systemskifte. Ska ni ha kollektivavtal
              eller inte i alliansen i fortsättningen?
            </seg>
            <seg xml:id="i-8af0328f571574dd-0">
              Carl B Hamilton undrar om inte Sverige tycker som Finland, Österrike
              och Holland att vi ska ha en skarp tillväxt- och stabilitetspakt.
              Det vet Carl B Hamilton att vi tycker. Vi arbetar för det. Han
              ställer frågor som han vet svar på eftersom han helt enkelt inte
              har bättre frågor att ställa.
            </seg>
            <seg xml:id="i-0bd235963b99b9d5-0">
              Låt mig sluta med ett citat från rapporten: Det viktigaste beviset
              på framgång i EU:s ekonomiska reformsträvanden vore att medlemsländerna
              klarar sysselsättningsmålen. De fyra länder som uppvisar bäst
              resultat, nämligen Danmark, Nederländerna, Sverige och Storbritannien,
              har inte bara redan nått det uppsatta målet om 70 % sysselsättning
              utan har också lyckats nå högre sysselsättningsgrad än USA.
            </seg>
          </u>
          <note type="speaker" xml:id="i-e79f3c0513c18574-0">
            Anf. 16 LARS LINDBLAD (m):
          </note>
          <u who="lars_lindblad_d93ce9" xml:id="i-f4d47377611f7519-2">
            <seg xml:id="i-8255a54a0bc0fb53-0">
              Fru talman! Jag tror inte att Bosse Ringholm behöver oroa sig
              över den borgerliga alliansen. Jag tror nog att vi kan hitta en
              gemensam syn i tjänstedirektiv och annat. Mer oroad är jag för
              den vänsterkartell som Bosse Ringholms finns i som inte ens kommer
              överens om de mest fundamentala frågorna, huruvida man ska finnas
              kvar i Europeiska unionen eller inte. Där talar vi om en skillnad
              som är svår att överstiga.
            </seg>
            <seg xml:id="i-4488214cd199c216-0">
              Jag hade önskat att Bosse Ringholm som företrädare för regeringen
              tydligare hade stått upp för hur Sveriges regering ska agera för
              att få upp EU på banan igen, inte bara förnöjt läsa ur en lägesrapport
              och i allmänhet klaga på att miljöfrågorna inte fått tillräcklig
              plats. Tydlighet efterfrågas.
            </seg>
            <seg xml:id="i-90e1ba5be9be301e-0">
              Hur vill regeringen se Lissabonstrategin utformas så att den
              betyder något? Hur vill regeringen se tjänstedirektivet så att
              det verkligen går igenom? Varför är regeringen så otydlig om de
              stora ländernas försök att runda stabilitetspakten? Hur vill man
              återupprätta vår värdebaserade utrikespolitik så att Sveriges
              regering inte bara följer strömmen utan agerar när vissa av EU:s
              länder kramar diktaturer? Dessa frågor får uppenbart hänga i luften
              efter dagens debatt. Vi får skäl att komma tillbaka till dem.
            </seg>
            <seg xml:id="i-72b76cdb0a093704-0">
              Låt mig i alla fall skicka med Bosse Ringholm en sak. Vi från
              delar av riksdagen skulle vilja se regeringen visa lite mer glöd
              i Europadebatten, lite mer av det engagemang som vi upplevde att
              regeringen hade under det svenska ordförandeskapet men som därefter
              har svalnat betydligt. EU-frågorna är för viktiga för att rattas
              med ena handen. Om regeringen inte kan ta åt sig av det behövs
              det en ny regering, som tar sig an detta viktiga arbete.
            </seg>
          </u>
          <note type="speaker" xml:id="i-2ab6e1bfd389324c-0">
            Anf. 17 CARL B HAMILTON (fp):
          </note>
          <u who="carl_b_hamilton_f03c03" xml:id="i-8450a284e466d66f-2">
            <seg xml:id="i-f7df327a977fe753-0">
              Fru talman! Jag håller inte riktigt med Lars Lindblad. Jag tror
              att det behövs en ny regering även om den nuvarande skulle visa
              något mera glöd. Vi behöver nog ha en ny regering av många andra
              skäl också. Men jag vet att Lars instämmer i detta.
            </seg>
            <seg xml:id="i-26635f56860e6753-0">
              Sverige följer inte Österrike, Nederländerna och Finland, har
              inte samma position. Vi har haft detta uppe i EU-nämnden. Den
              svenska regeringen säger att den följer majoriteten. Den följer
              inte de här tre länderna som jag räknade upp, så det är en oriktig
              uppgift som du här presenterar, Bosse Ringholm.
            </seg>
            <seg xml:id="i-6276f3b432c27a36-0">
              Sedan till Ulf Holm och Miljöpartiets dubbla bokföring. Ulf Holm
              står här och säger, på sin vänliga skånska, något som ändå blir
              väldigt falskt: Vi måste ha mer av miljö i de här programmen,
              mer av social dimension, mer av genusperspektiv. Men, fru talman,
              Ulf Holm vill ju lämna EU, vill ju inte delta över huvud taget!
            </seg>
            <seg xml:id="i-9ab699388df771b4-0">
              Det är dubbel bokföring att stå här och säga att det ska skrivas
              in det ena finare området efter det andra, men sedan hela tiden
              ha som grundtema att vi över huvud taget inte ska vara med. Det
              är det som är det paradoxala i er och Vänsterpartiets hållning,
              att när nya länder, fattiga länder med dålig miljö och dåliga
              sociala villkor där ni verkligen hade kunnat göra en insats genom
              medlemskapet söker medlemskap och kommer med ska Vänsterpartiet
              och Miljöpartiet lämna den europeiska unionen, om ni får er vilja
              igenom.
            </seg>
            <seg xml:id="i-d208abd27ddb6acf-0">
              Tala om dubbel bokföring! Tala om att sticka svansen mellan benen!
              Det är vad ni gör.
            </seg>
          </u>
          <note type="speaker" xml:id="i-95e74923e1a42794-0">
            Anf. 18 INGVAR SVENSSON (kd):
          </note>
          <u who="ingvar_svensson_8b2598" xml:id="i-1f00a9e7828cd77f-2">
            <seg xml:id="i-cfac45321dc1dea1-0">
              Fru talman! I arbetsdokumentet från kommissionen talas det om
              forskning, att man behöver öka insatserna på forskningsområdet
              och att det är viktigt. Jag tror också att det är viktigt att
              man har en inriktning som leder till spin-off-effekter. Ett intressant
              område är miljöinnovationer.
            </seg>
            <seg xml:id="i-04217ae088d7056c-0">
              Jag ska säga något mer med anledning av debatten som har varit.
              Ett litet tips till vice statsministern är att inte för mycket
              berömma de nordiska länderna, med tanke på att det kan bli problem
              med den inhemska debatten eftersom det bara är ett av dessa länder
              som har en renodlad socialdemokratisk regering. I Danmark leds
              regeringen av en liberal, i Finland av en centerpartist och i
              Norge, som visserligen inte är med, av en kristdemokrat.
            </seg>
            <seg xml:id="i-dc81d86d8f5f2689-0">
              Får jag också säga något till Ulf Holm om folkomröstning. Det
              är en intressant debatt, och frågan är om man egentligen ska föra
              den i det här sammanhanget. Men eftersom man hela tiden envist
              fortsätter att tjata om detta bör man bemöta det.
            </seg>
            <seg xml:id="i-eb56b7daa2a0a1f2-0">
              Kan Ulf Holm, som har sista ordet i dag, tänka sig att vi har
              en folkomröstning om brottsbalken? Är det en bra idé? Du sitter
              med i den grundlagsutredning som jag sitter med i, som förresten
              Bosse Ringholm har ansvar för som minister. Om några år kanske
              den lägger fram förslag om genomgripande förändringar av svensk
              grundlag. Kommer Miljöpartiet då att driva kravet på en folkomröstning
              i Sverige?
            </seg>
            <seg xml:id="i-5a1df14460628340-0">
              Får jag bara fråga: Är grunden för Miljöpartiets agerande detta
              att det finns 100 000 namn? Är det inte så att Miljöpartiet driver
              den tanken oavsett om man har ett folkligt stöd för den eller
              inte? Är det inte så det går till i politiken, att man försöker
              driva olika linjer för att få genomslag därför att man tycker
              att de är riktiga, inte därför att det är 100 000 namn bakom?
            </seg>
          </u>
          <note type="speaker" xml:id="i-d97795906703efb6-0">
            Anf. 19 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-5f7a994ab6e44a59-2">
            <seg xml:id="i-bbcfc0f5b00392e1-0">
              Fru talman! Jag tror att det var Hamilton som talade om att sticka
              svansen mellan benen. En som tycks göra det är Bosse Ringholm,
              som inte ville ge något svar på folkomröstningskravet. Det är
              beklagligt. Jag tror att många här hade förväntat sig ett svar,
              inte minst alla de som har skrivit på namnlistorna.
            </seg>
            <seg xml:id="i-7478eb7e6cd2b84d-0">
              Det finns många frågor som hänger i luften. En fråga är tjänstedirektivet,
              som har diskuterats flitigt. Såvitt jag har förstått är kommissionen
              villig att återigen titta på förslaget och lyssna på alla berörda.
              Förslaget är säkert känsligt, med tanke på många folkomröstningar
              om konstitutionen. Det finns en stor oro som jag ser. Det finns
              en befogad oro för social dumpning, att många vill värna de offentligt
              producerade tjänsterna, liksom en oro för vad som händer med hälso-
              och sjukvården.
            </seg>
            <seg xml:id="i-24e3898e6963a9db-0">
              I Vänsterpartiet anser vi att det är bra att kommissionen tittar
              på förslaget till tjänstedirektiv riktigt ordentligt. Delar av
              förslaget kan säkert gå direkt till pappersåtervinning.
            </seg>
            <seg xml:id="i-d024889a6bc75e61-0">
              Stabilitets- och tillväxtpakten diskuteras också mycket. I arbetsprogrammet
              säger man att en sund makroekonomisk ram är av väsentlig betydelse
              för att ekonomin ska må bra. En reformering av stabilitets- och
              tillväxtpakten kommer att bidra till att stabiliteten garanteras
              genom ett nytt avtal om de regler som styr pakten. Det kan säkert
              behövas, för i dag tycks inte reglerna fungera, och man blundar
              för stora budgetunderskott i många av EU:s länder. Eftersom vi
              glädjande nog inte är med i EMU går jag inte närmare in på det
              här området.
            </seg>
            <seg xml:id="i-d5ed741e3d76aeba-0">
              Som EU-kritiker vill jag ändå avsluta med några positiva tankar.
              Jag har observerat att det finns en ansats till att arbeta fram
              konkreta sysselsättningsmål och förslag på ett ungdomspaket. Det
              är bra förslag. Kommissionen vill också prioritera forskning och
              har satt ett mål på 3 % av BNP till forskning. Det är bra om detta
              görs i partnerskap mellan samhälle och företag. Inte minst är
              det bra att satsa på forskning inför de miljöutmaningar som Europa
              står inför.
            </seg>
          </u>
          <note type="speaker" xml:id="i-cb84a1b0841f1fbb-0">
            Anf. 20 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-88b8287d6047eda3-2">
            <seg xml:id="i-8583e3d6d5f78270-0">
              Fru talman! Tillväxtfrågorna tillsammans med miljöfrågorna och
              de sociala frågorna måste få en folklig framtoning, och våra arbetsformer
              måste skapas utifrån det kravet.
            </seg>
            <seg xml:id="i-2892ea30e5fe5142-0">
              Det gäller också att arbetet i EU görs på ett öppet sätt. Propåer
              finns att resultaten från uppföljningen av Lissabonprocessen i
              framtiden inte ska vara offentliga. En sådan framtoning är oacceptabel.
              I stället måste den öppna debatten vara självklar annars har vi,
              som jag ser det, misslyckats redan från början.
            </seg>
            <seg xml:id="i-d9819b7450b196a4-0">
              Fru talman! I den mainstreamade församling som deltar i den här
              debatten är det kanske viktigt att också tala om kvinnors och
              mäns lika möjligheter. Målet att skapa ett jämställt samhälle
              i EU är ett prioriterat område. Det gäller alltifrån att ge kvinnor
              tillgång till arbetsmarknaden på samma villkor som män till att
              skapa förutsättningar för att båda parter i familjen ska kunna
              arbeta, genom daghem, föräldraledighet och liknande. Processen
              till ett jämställt Europa är en väsentlig del i utvecklingen av
              demokratin.
            </seg>
            <seg xml:id="i-9efdbe1947d7eb3b-0">
              Även om det nu bara är män som deltar i den här debatten, och
              kanske just därför, är det än viktigare att betona att just detta
              mål inte är förhandlingsbart.
            </seg>
            <seg xml:id="i-068311c826dec5f3-0">
              Ska vi nå målen som läggs fast i Lissabonstrategin och i övriga
              delar av arbetsprogrammet fordras ett aktivt politiskt ledarskap.
              Det får inte vara så, som EU-kommissionens ordförande avslutade
              sammanträdet med i går, att många talar om tillväxt men få gör
              något konkret.
            </seg>
            <seg xml:id="i-c55ca1f9dc141f71-0">
              Kraven ställs alltså mycket tydligt gentemot sittande regering.
              Givetvis vore det lättare att lösa problemet med en annan regering,
              och den frågan arbetar vi på. Förhoppningen är ändock att vi i
              riksdagen tydligare lyfter fram EU-frågorna till aktiv debatt,
              som vi har gjort i dag.
            </seg>
            <seg xml:id="i-6c2fdff37b9f5904-0">
              Fru talman! Med detta vill jag tacka för debatten.
            </seg>
          </u>
          <note type="speaker" xml:id="i-43d947af396b1cb8-0">
            Anf. 21 ULF HOLM (mp):
          </note>
          <u who="ulf_holm_a45651" next="cont" xml:id="i-169aef69cf8b88ca-0">
            <seg xml:id="i-1502ddff4d942fcd-0">
              Fru talman! Bosse Ringholm säger att riksdagen ska bestämma över
              EU- och EMU-frågorna. Det tror jag du sade ganska exakt.
            </seg>
            <seg xml:id="i-de99a9004b978382-0">
              Problemet är bara att den här kammaren inte är representativ
              för svenska folket. Vi såg det senast i EMU-folkomröstningen där
              80 % av riksdagens ledamöter hejade på EMU medan svenska folket
              gjorde tummen ned. Det tackar jag för. Det är det som är legitimitetsproblemet,
              att det finns en massa ja-sägande nickedockor här, där vi i dag
              till och med har fått höra Lars Lindblad som EU-kommissionens
              främsta företrädare i kammaren. Så kan vi inte fortsätta.
            </seg>
            <seg xml:id="i-5d4d6690a436906a-0">
              I andra länder kommer folkomröstning om EU-konstitutionen därför
              att det innebär stora förändringar i EU-politiken. Man vill ha
              en legitimitet bland sina medborgare. Spanien fick en kraftig
              majoritet för ett ja, men vad är man rädd för här? Man vågar ju
              inte ens ta debatten.
            </seg>
            <seg xml:id="i-a7a8a163be29a1bf-0">
              Jag förstår det. Det är svårt att försvara att vi ska få en EU-president,
              utrikesminister och gemensamma överstatliga regler på en rad nya
              områden. Jag förstår problematiken, men vi kan inte ducka för
              frågeställningarna.
            </seg>
            <seg xml:id="i-de9d72a2934320c3-0">
              Folkomröstningskravet är min fasta övertygelse när det gäller
              EU-frågorna för att få ut dessa på gator och torg. Namninsamlingen
              är ett ytterligare bevis för att vår linje från Miljöpartiet har
              ett starkt stöd bland svenska folket.
            </seg>
            <seg xml:id="i-ce74ed223c6d7492-0">
              Slutligen, fru talman: När det gäller Lissabonstrategin saknar
              jag fortfarande en kommentar från Bosse Ringholm om att man försöker
              lyfta in miljöfrågor och den sociala dimensionen. Jag tycker inte
              att EU ska ha mer makt, men den makt EU redan har i dag ska man
              använda på ett bra sätt. Där ingår en aktiv miljöpolitik och jämställdhetsfrågorna.
            </seg>
          </u>
          <note xml:id="i-b351cff9545ffd06-0">
            Överläggningen var härmed avslutad.
          </note>
          <note xml:id="i-03cd10f3897f29d6-0">
            2 § Avsägelse
          </note>
          <note xml:id="i-fe059930f1f7f102-0">
            Tredje vice talmannen meddelade att Johan Pehrson (fp) avsagt
            sig uppdraget som suppleant i Europarådets svenska delegation.
          </note>
          <note xml:id="i-899b4b4a954a2e03-0">
            Kammaren biföll denna avsägelse.
          </note>
          <note xml:id="i-6a107051393b5bf2-0">
            3 § Anmälan om kompletteringsval till Europarådets svenska delegation
          </note>
          <note xml:id="i-78e45f43e0d70639-0">
            Tredje vice talmannen meddelade att Folkpartiet liberalernas
            riksdagsgrupp på grund av uppkommen vakans anmält Jan Ertsborn
            som suppleant i Europarådets svenska delegation.
          </note>
          <note xml:id="i-15405ac53b8fb9e8-0">
            Tredje vice talmannen förklarade vald till
          </note>
          <note xml:id="i-daf6dc38d6e2a3aa-0">
            suppleant i Europarådets svenska delegation
          </note>
          <note xml:id="i-4ce3fcd09186ee59-0">
            4 § Meddelande om ändring i kammarens sammanträdesplan
          </note>
          <note xml:id="i-39cefbf65fb97e25-0">
            Tredje vice talmannen meddelade att måndagen den 25 april kl.
            10.00 skulle interpellationer besvaras.
          </note>
          <note xml:id="i-bdb77d58d4ab1296-0">
            5 § Anmälan om fördröjda svar på interpellationer
          </note>
          <note xml:id="i-752c04b538a9e76b-0">
            Till riksdagen hade inkommit följande skrivelser:
          </note>
          <note xml:id="i-df41302b087a4713-0">
            Interpellation 2004/05:387
          </note>
          <note xml:id="i-44d06a7dff1b22c7-0">
            Interpellation 2004/05:387 av Ana Maria Narti om kvotering av
            studenter
          </note>
          <note xml:id="i-bb521a6180f337e1-0">
            Interpellationen kommer att besvaras tisdagen den 12 april 2005.
          </note>
          <u who="ulf_holm_a45651" prev="cont" xml:id="i-ce2b702e115b4145-0">
            <seg xml:id="i-a3867df3908ca34e-0">
              Skälet till dröjsmålet är arbetsbelastning.
            </seg>
            <seg xml:id="i-e471a6ed49b4f268-0">
              Skälet till dröjsmålet är att det är fulltecknat i kammaren vid
              tidigare interpellationsdagar.
            </seg>
            <seg xml:id="i-e471a6ed49b4f268-1">
              Skälet till dröjsmålet är att det är fulltecknat i kammaren vid
              tidigare interpellationsdagar.
            </seg>
            <seg xml:id="i-f35933f2f65ae2a7-0">
              Skälet till dröjsmålet är att den inplanerade svarsdagen är fulltecknad.
            </seg>
            <seg xml:id="i-ba3ef8725b3eb49f-0">
              Interpellation 2004/05:471 av Nyamko Sabuni (fp) om pandemi
            </seg>
            <seg xml:id="i-2a01f30377ab8016-0">
              Skälet till dröjsmålet är sedan tidigare inbokade engagemang.
            </seg>
            <seg xml:id="i-f566cb10572dcddd-0">
              KOM(2004)835
            </seg>
          </u>
          <note xml:id="i-fa60976c722c326f-0">
            Leif Pagrotsky
          </note>
          <note xml:id="i-5684ff798bfaf067-0">
            Interpellation 2004/05:439
          </note>
          <note xml:id="i-746cf5d61d4936fe-0">
            Interpellation 2004/05:439 av Monica Green (s) om spam
          </note>
          <note xml:id="i-bb521a6180f337e1-1">
            Interpellationen kommer att besvaras tisdagen den 12 april 2005.
          </note>
          <note xml:id="i-af23ffbec3dd1248-0">
            Mats Wiberg
          </note>
          <note xml:id="i-657be34c60a94c8e-0">
            Interpellation 2004/05:447
          </note>
          <note xml:id="i-630d1c1959cd9094-0">
            Interpellation 2004/05:447 av Staffan Danielsson (c) om etik
            och moral i Sveriges agerande på lantbruksområdet
          </note>
          <note xml:id="i-bb521a6180f337e1-2">
            Interpellationen kommer att besvaras tisdagen den 12 april 2005.
          </note>
          <note xml:id="i-af23ffbec3dd1248-1">
            Mats Wiberg
          </note>
          <note xml:id="i-50baca12d171a977-0">
            Interpellation 2004/05:451
          </note>
          <note xml:id="i-12c38352f7169ebe-0">
            Interpellation 2004/05:451 av Axel Darvik (fp) om ekonomiska
            villkor för studerande föräldrar
          </note>
          <note xml:id="i-159e83621e853ffb-0">
            Interpellationen kommer att besvaras den 11 april.
          </note>
          <note xml:id="i-638f0e475600f7b8-0">
            Lena Hallengren
          </note>
          <note xml:id="i-026933d862cfb7fe-0">
            Interpellation 2004/05:471
          </note>
          <note xml:id="i-c07f4398b53339c6-0">
            Interpellationen kommer att besvaras torsdagen den 14 april 2005.
          </note>
          <note xml:id="i-0c1419d7956d8e1e-0">
            Erna Zelmin
          </note>
          <note xml:id="i-f8ac769dcdeff127-0">
            6 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-eff846bd54bb75b1-0">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-f255ac66e628768a-0">
            7 § Hänvisning av ärenden till utskott
          </note>
          <note xml:id="i-b90e9f2dd25cd0da-0">
            Föredrogs och hänvisades
          </note>
          <note xml:id="i-b7acc293fca349e5-0">
            8 § Rättsintyg
          </note>
          <note xml:id="i-0700d53440f8e061-0">
            Föredrogs
          </note>
          <note type="speaker" xml:id="i-f417b4fc4de29fae-0">
            Anf. 22 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-4b8e0d50e1169d04-0">
            <seg xml:id="i-999083d713e7e0d0-0">
              Fru talman! Äntligen står jag i talarstolen. Det är en lätt travesti
              på de första raderna i Gösta Berlings saga . Anledningen till
              att jag använder mig av den är att jag så länge har väntat på
              att få besluta i riksdagen om en reglering av rättsintygen.
            </seg>
            <seg xml:id="i-a364ae27b6a1ef72-0">
              Vi moderater har under många år drivit denna fråga. Nu är den
              här. Det är bra, men det är sent. Det borde utskottet ha kunnat
              kosta på sig i sitt betänkande. Både för tre och fyra år sedan
              uttalade utskottet att en kvalitetshöjning av rättsintygen borde
              komma till stånd snarast möjligt. Lång tid har gått. Regeringen
              har haft god tid på sig att förbereda bra förslag. Tyvärr kan
              jag konstatera att de inte har kommit särskilt långt.
            </seg>
            <seg xml:id="i-027da81b446982c5-0">
              Det är bra att Rättsmedicinalverket får huvudansvaret för att
              utfärda rättsintyg. Det kan garantera att vi med tiden får en
              tillfredsställande rättssäkerhet vad gäller rättsintygen. Vi som
              lagstiftare borde faktiskt kunna ställa högre krav och ge bättre
              resurser för denna verksamhet än vad majoriteten inser är nödvändigt,
              tyvärr.
            </seg>
            <seg xml:id="i-c824c4886fd3e573-0">
              Varför är det då viktigt med rättsintyg i rättsprocessen? Utskottets
              majoritet antyder att vi moderater skulle anse att rättsintygen
              är ett självständigt mål, inte ett medel i det brottsbekämpande
              arbetet. Det är precis tvärtom. Det är vi som driver att rättsintygen
              är ett oerhört viktigt verktyg och har en väsentlig del i bevisningen
              i ett brottmål. Vi vill hjälpa till att skärpa rättssäkerheten
              med hjälp av rättsintygen. Det är ett viktigt verktyg.
            </seg>
            <seg xml:id="i-b4813f68d111be55-0">
              Rättsintygen kan fria eller fälla en person som är misstänkt
              för ett grovt brott. Man kan säga att de som utfärdar rättsintygen
              har rättvisan i sin hand. Därför är det viktigt att man kan ställa
              krav på kvalitet och tillräckligt stort antal.
            </seg>
            <seg xml:id="i-6090429e8ced124b-0">
              Vi moderater har tre viktiga krav när det gäller rättsintygen.
              Så många som möjligt ska utfärdas av rättsläkare. Alla brottsoffer
              och alla misstänkta förövare ska kunna tillförsäkras ett rättsintyg
              av högsta kvalitet. Detta ska kunna ske i hela landet. Så är inte
              fallet i dag och inte med de förslag som ligger.
            </seg>
            <seg xml:id="i-5b1731c219afef16-0">
              Jag börjar med antalet rättsintyg. De används alldeles för lite
              i brottsutredningar. Jag har tittat på siffrorna för anmälda våldsbrott.
              Det anmäldes 73 000 brott 2004. Då har jag räknat med misshandel,
              grov misshandel, försök till dråp, våldtäkter och sexuellt tvång.
              73 000 hamnar det på. Denna höga siffra ska fördubblas. Bakom
              varje brott finns ett brottsoffer och en förövare. 146 000 blir
              siffran. I hur många fall utfärdades då ett rättsintyg? Fru talman
              kanske har en gissning om hälften. Kan det vara en bra uppskattning?
              Nej, i 6 % av fallen utfärdades det ett rättsintyg. 9 000 rättsintyg
              utfärdades 2004. En viktig invändning är att det inte behöver
              tas in rättsintyg i alla fall. Jag håller med om det. Det är sant.
              Man behöver inte ta in det i 146 000 fall, men det låga antal
              där det tas in rättsintyg är inte acceptabelt för oss moderater.
            </seg>
            <seg xml:id="i-5baf60460fab2cbb-0">
              Från antalet går jag över till kvaliteten på de 9 000 rättsintyg
              som ändå tas in. Hur är det med den? Vi vet att kritiken från
              polis, åklagare och domare är väldigt omfattande när det gäller
              kvaliteten. Det finns ingen officiell statistik på hur många rättsintyg
              som grundar sig på undersökning av personen eller där det bara
              tas journalkopior. Påverkar det då kvaliteten? Ja, väsentligt.
              Vi vet att i allt större utsträckning grundar sig rättsintygen
              på journalkopior, systematiskt.
            </seg>
            <seg xml:id="i-83c2fd1e4b80caed-0">
              Vad är problemet med detta? När en person söker sig till sjukvården
              för att få sina skador omsedda möts han eller hon inte av en person
              som är utbildad i att se skadorna ur ett brottsligt perspektiv,
              utan av en vanlig läkare som har läkande uppgift.
            </seg>
            <seg xml:id="i-d1ccce24904cb20d-0">
              Vad kommer då att hända? I undersökningen gör man inte någon
              omfattande och noggrann skadebeskrivning. Man kan inte göra någon
              bedömning av hur och när skadorna uppkommit eller om de varit
              förenade med livsfara eller risk för framtida men. Vid undersökningen
              gör man inte heller någon rättskemisk, kriminalteknisk eller fotografisk
              dokumentation. Om man sedan skriver ett rättsintyg på journalen
              har det ett ringa bevisvärde i en utredning om brott eller i en
              rättegång. Det är allvarligt.
            </seg>
            <seg xml:id="i-e3978f406f27c486-0">
              Till detta ska läggas att även om allmänläkare kan ha intresse
              för arbetet att kolla hur skadorna har uppkommit har inte Rättsmedicinalverket
              under de senare åren haft möjlighet att hjälpa till i vidareutbildning
              av allmänläkare på grund av att det finns alldeles för få rättsläkare
              och att de har en mycket ansträngd arbetssituation. Det gör att
              kvaliteten går ned. Det måste faktiskt åtgärdas.
            </seg>
            <seg xml:id="i-a49a660a802e24ec-0">
              Rättsintyg utfärdade av en rättsläkare har den kvalitet som man
              kan begära i en rättsprocess. 2 000 rättsintyg utfärdades av rättsläkare
              förra året. Kommer talmannen ihåg att jag nämnde siffran 146 000
              förut? 2 000 av det är 1 %. Det var alltså 1 % av alla rättsintyg
              som utfärdades av rättsläkare. Det anser inte vi moderater är
              acceptabelt i en rättsstat.
            </seg>
            <seg xml:id="i-dba5453a64b5582c-0">
              En rättsläkare är specialist på att bedöma mänskliga skador ur
              ett brottsperspektiv. Det finns alldeles för få. Enligt Rättsmedicinalverket
              finns det i dagsläget behov av att fördubbla antalet rättsläkare.
              Vi moderater tror att behovet är större än så.
            </seg>
            <seg xml:id="i-0de4102c85d93429-0">
              Finns det då möjlighet att få till en förbättring med det förslag
              som ligger på bordet och som vi debatterar i dag?
            </seg>
            <seg xml:id="i-dd4e81b3ad949a5c-0">
              Vi talar ju ofta om att rättsprocessen tar alldeles för lång
              tid. Så är fallet i dag. Det tar allt längre tid att få till ett
              rättsintyg. Antalet efterfrågade rättsintyg har ökat med hela
              77 % sedan 1999. Det är inte något som jag bara står här och säger,
              utan det är hämtat ur riksrevisorernas rapport om stödet till
              polisens brottsutredningar.
            </seg>
            <seg xml:id="i-3fd29d7468447342-0">
              Eftersom antalet rättsläkare inte har ökat nämnvärt tar det längre
              tid för dem att utfärda varje rättsintyg. Så kommer det att fortsätta.
            </seg>
            <seg xml:id="i-ec6bb86c5c1fb9c7-0">
              Rättsmedicinalverket står nu inför en viktig utmaning att få
              huvudansvar för denna verksamhet och ska under året förbereda
              denna viktiga uppgift. Kommer de att ha möjlighet att göra ett
              bra jobb? Tyvärr finns det många oroande tecken på det motsatta.
            </seg>
            <seg xml:id="i-1a099cdbdc33975c-0">
              Redan i dag har man en ansträngd arbetssituation. Man har för
              få läkare och en stor efterfrågan. Nu har man det viktiga arbetet
              med att identifiera de av tsunamins offer som återstår att identifiera.
              Det tar mycket tid och kraft. Dessutom ska det ringa antal rättsläkare
              vi har utbilda konsultläkare. Samtidigt ska det ordinarie arbetet
              utföras. Är det möjligt?
            </seg>
            <seg xml:id="i-5b8697b0c548c457-0">
              Vi moderater skulle ha velat se ett helt annat förslag. Vi vill
              att vi ska ha en helt annan målsättning. Vi anser att rättssäkerheten
              kräver att så många rättsintyg som möjligt ska utfärdas av rättsläkare.
              Alla brottsoffer och misstänkta förövare ska kunna försäkras ett
              rättsintyg av högsta kvalitet och det ska kunna ske varsomhelst
              i landet. Det kommer tyvärr inte att åstadkommas med detta betänkande.
            </seg>
            <seg xml:id="i-afeb2e07d1118738-0">
              Fru talman! Med detta vill jag säga att jag står bakom alla våra
              reservationer, men jag vill yrka bifall till reservation 2.
            </seg>
          </u>
          <note type="speaker" xml:id="i-6bfe0b83006b9c7b-0">
            Anf. 23 PETER ALTHIN (kd):
          </note>
          <u who="peter_althin_598452" next="cont" xml:id="i-240c0c4c23250bd8-0">
            <seg xml:id="i-61745578d26c13be-0">
              Fru talman! Det är trevligt att se så många från justitieutskottet
              här i dag. Det är också trevligt att se att det finns åhörare.
              Jag hade gärna sagt detsamma till justitieministern som även denna
              gång saknas. Han kan möjligen tycka att detta är en fråga av mindre
              värde. Jag håller inte med. Jag ska peka på det.
            </seg>
          </u>
          <note xml:id="i-b84b2267eb7bd0db-0">
            Fru talman! Jag yrkar bifall till Kristdemokraternas reservation
            nr 1 under punkt 2 som naturligtvis handlar om rättsintyg, mera
            precist skyldigheten att tillhandahålla yttrande på begäran av
            enskild part. Jag kommer att utveckla det.
          </note>
          <u who="peter_althin_598452" prev="cont" xml:id="i-616b9081bc60f3ca-0">
            <seg xml:id="i-dbb397dcb6f23d99-0">
              Jag vill säga att det här betänkandet innehåller många bra saker.
              De gånger jag kan säga något positivt vill jag gärna göra det.
              Det är inte så konstigt eftersom syftet med den nya ordningen
              är att höja kvaliteten på rättsintygen. Det är syftet med det
              hela. Det är svårt att säga att jag inte kan ställa mig bakom
              det syftet. Det är viktigt att kunna säga det. Jag står bakom
              att höja rättsintygens kvalitet.
            </seg>
            <seg xml:id="i-74fbce42252e2fe8-0">
              Varför är det så viktigt? I brottmålsprocessen är den tekniska
              bevisningen oerhört viktig. Den tekniska, den medicinska bevisningen
              har stor ibland rent avgörande betydelse. Då är det naturligtvis
              viktigt att den har hög kvalitet.
            </seg>
            <seg xml:id="i-4b4a8e99fc8d2f4e-0">
              Det är ju parterna som tar in bevisningen i processen, det vill
              säga åklagaren eller den tilltalade i vissa fall. Mycket undantagsvis
              kan domstolen plocka in det. Normalt är det parterna. Normalt
              är det polis- eller åklagarmyndighet som begär ett rättsintyg.
              Det görs oftast redan under förundersökningen, alltså den tid
              som föregår frågan om det ska bli en huvudförhandling och ett
              åtal. Rättsintygen har betydelse för frågan om det ska bli ett
              åtal och frågan om vilken rubrik åtalet då ska ha. Jag vill understryka
              att rättsintygen är av stor betydelse, Thomas Bodström.
            </seg>
            <seg xml:id="i-864816b54e63acee-0">
              Då kommer jag till min poäng, hoppas jag, nämligen att det är
              viktigt att det finns en balans mellan parterna i rättegången
              så att inte den ena parten gynnas på bekostnad av den andra. Därför
              är det av rättssäkerhetsskäl nödvändigt att även en enskild part
              har möjlighet att få in ett rättsintyg, att en tilltalad kan få
              in ett rättsintyg inte via åklagare eller polis utan själv.
            </seg>
            <seg xml:id="i-d6094caf07b3d6aa-0">
              Varför är det så viktigt? Det är viktigt av rättssäkerhetsskäl
              och av skäl som jag återkommer till om en kort stund. Den tilltalade
              har, som det är i dag, möjlighet att begära komplettering av rättsintyg.
              Då går det genom åklagaren. Det är inte alltid som den tilltalade
              och hans försvarare vill ha det så, utan de vill ha det direkt
              från rättsläkaren eller Rättsmedicinalverket.
            </seg>
            <seg xml:id="i-f7ef6ade147f5bdc-0">
              Det är, som jag sade, viktigt av rättssäkerhetsskäl, men också
              av skäl som Europakonventionens sjätte artikel visar, nämligen
              skyddet för de mänskliga rättigheterna och för att understryka
              vikten av en rättvis rättegång. Jag skulle vilja höra om någon
              här inte står bakom målet med en rättvis rättegång. Jag utgår
              ifrån att alla står bakom det. Det är väl i alla fall ingen som
              vågar gå upp här och påstå något annat. Det hoppas jag verkligen.
            </seg>
            <seg xml:id="i-e1af363705236c4f-0">
              Då frågar jag mig: Varför motsätter sig majoriteten det som jag
              tycker är en självklarhet, nämligen att alla parter i processen
              ska vara jämlika och att alla ska ha rätt till samma möjlighet
              att ta in ett rättsintyg? Varför motsätter man sig detta från
              majoritetens sida?
            </seg>
            <seg xml:id="i-b1eb966c30dbb8f6-0">
              För att försöka hitta någon lösning gick jag först till propositionen.
              Vad säger man där? Varför går man inte på den här linjen? Det
              finns på s. 18, för den som vill titta närmare. Man hänvisar till
              Sveriges Advokatsamfund, som skrev till Justitiedepartementet
              och hemställde att just denna skyldighet att på begäran av enskild
              part utge ett rättsintyg skulle införas. Man svarar så här: Denna
              fråga kommer att övervägas i annat sammanhang. Det finns därför
              inte här anledning att utgå från annat än vad som gäller i dag.
            </seg>
            <seg xml:id="i-b531b75153f8ef02-0">
              Då undrar jag: Vilket annat sammanhang är bättre än det här sammanhanget,
              som ju rör rättsintygen kvaliteten, vem som ska utforma dem och
              vilka som ska ha möjlighet att införskaffa dem? Vilket annat sammanhang
              är bättre än det här? Jag får uppfattningen, fru talman, att man
              har förstått problematiken men inte vill ta tag i den.
            </seg>
            <seg xml:id="i-fa33f3c2c39b2c50-0">
              Jag är ju envis, så jag gick vidare och tittade på betänkandet.
              Hur formulerar man här den motsättning som gör att man inte går
              på Kristdemokraternas linje? Ja, det är ungefär samma sak. Det
              finns på s. 6 i betänkandet. Först konstaterar man: Någon skyldighet
              att på begäran av enskild part alltså till exempel en tilltalad
              utföra undersökningar och utfärda rättsintyg finns inte i den
              nya lagen. Och varför? Då kommer svaret, som jag vill att representanten
              för regeringspartiet nu ska utveckla: Frågan om Rättsmedicinalverket
              även skall tillhandahålla yttranden på begäran av enskild har
              berörts under ärendets beredning och så hänvisar man till precis
              det jag läste upp på s. 18 i proppen. Enligt vad utskottet inhämtat
              från Justitiedepartementet har det inte bedömts som möjligt att
              ta upp denna fråga redan i detta sammanhang. Inte varit möjligt
              det har väl varit jättemöjligt eftersom man tagit upp alla andra
              frågor runt rättsintyget. Jag vill ha ett svar på det. Frågan
              är dock alltjämt aktuell och föremål för beredningsarbete inom
              departementet.
            </seg>
            <seg xml:id="i-f55eff5870ea4ae0-0">
              Vad händer? Det här är ju inte någon jättestor sak. Man tar vissa
              delar och släpper en väldigt viktig del, och så säger man: Den
              är fortfarande aktuell, men vi har inte haft tid. Den passar inte
              in i det här sammanhanget. Den kommer att övervägas i något annat
              sammanhang. Vilket sammanhang då? Det vill jag gärna ha reda på.
            </seg>
            <seg xml:id="i-f882c3adb10f02c6-0">
              Det här är inga bra svar. Av anledningar som är obegripliga för
              utomstående säger man: Vi funderar. Det kommer i något annat sammanhang,
              någon annan gång, med något annat svar. Ingen vet, i varje fall
              inte jag, och ingen kan dra någon slutsats av att läsa detta.
            </seg>
            <seg xml:id="i-3585349fe1d16f34-0">
              Avslutningsvis, fru talman: Om vi vill ha ett rättssamhälle och
              det utgår jag också från att de flesta vill ha är det en rättssäkerhetsfråga
              och en trovärdighetsfråga för rättssamhället att alla i en brottmålsprocess
              får möjlighet till likvärdig behandling, det vill säga får möjlighet
              att införskaffa ett rättsintyg från Rättsmedicinalverket. Detta
              tycker jag egentligen är så självklart att man inte skulle ha
              behövt använda de här åtta nio minuterna till det. Men jag inväntar
              med spänning svaren på mina frågor varför man inte tar med detta
              i sammanhanget och varför man inte anser att det är lika viktigt
              för en enskild part att få ta in ett rättsintyg med hög kvalitet.
            </seg>
          </u>
          <note xml:id="i-316f8eab1e3d6ab1-0">
            Fru talman! Jag yrkar bifall till reservation 1.
          </note>
          <note type="speaker" xml:id="i-cfc7680f521b18ff-0">
            Anf. 24 KERSTIN ANDERSSON (s):
          </note>
          <u who="kerstin_andersson_b0577b" next="cont" xml:id="i-084c9ad6ed9933e9-0">
            <seg xml:id="i-413218bcd0152a98-0">
              Fru talman! Jag vill börja med att yrka bifall till utskottets
              förslag och avslag på samtliga reservationer.
            </seg>
            <seg xml:id="i-49fc316ee6683093-0">
              Med detta sagt vill jag trots allt påpeka att jag inte kan se
              annat än att vi i stort sett är eniga i utskottet om de föreslagna
              förändringarna.
            </seg>
          </u>
          <note xml:id="i-5a352d6df1d0891b-0">
            I betänkandet behandlar utskottet regeringens proposition Ny
            ordning för utfärdande av rättsintyg och två med anledning av
            propositionen väckta motioner.
          </note>
          <u who="kerstin_andersson_b0577b" prev="cont" xml:id="i-a1ad629e160bb8ff-0">
            <seg xml:id="i-efaa3be973a39028-0">
              Rättsintyg kan låta lite intetsägande för den oinvigde, men de
              fyller en otroligt viktig funktion när det gäller att upptäcka,
              utreda och lagföra brott men också för att kunna utesluta att
              brott har blivit begångna. Genom läkarundersökning och rättsintyg
              kan man fastställa skador på en målsägande eller en misstänkt
              gärningsman, och därigenom kan polis och åklagare få kunskap om
              huruvida de medicinska fynden talar för eller emot ett påstått
              händelseförlopp. Därför är rättsintygen av stor betydelse.
            </seg>
            <seg xml:id="i-6f6e16d110b13877-0">
              Det finns en del problem med den ordning som i dag råder runt
              rättsintygen. I dag är ansvaret för verksamheten med utfärdande
              av rättsintyg uppdelat på olika aktörer. Undersökning och utfärdande
              av rättsintyg utförs dels av rättsläkare vid rättsmedicinska avdelningen
              inom Rättsmedicinalverket, dels av läkare inom den offentligt
              bedrivna hälso- och sjukvården och dels av läkare som är verksamma
              inom den enskilda hälso- och sjukvården. Ingen myndighet ansvarar
              särskilt för eller leder verksamheten med utfärdande av rättsintyg.
              Det innebär att det inte heller finns någon myndighet som har
              det sammanhållande och övergripande ansvaret för så viktiga frågor
              som utbildning, fortbildning och kvalitetssäkring.
            </seg>
            <seg xml:id="i-aac0d08e55242277-0">
              Rättsläkarna inom Rättsmedicinalverket har specialistkompetens
              i rättsmedicin, medan det inte finns något särskilt krav på kompetens
              i rättsmedicin för de övriga läkare som i dag utfärdar rättsintyg.
              Detta har medfört att kvaliteten på de rättsintyg som utfärdas
              inom hälso- och sjukvården inte alltid har motsvarat de krav som
              ska ställas på sådana intyg.
            </seg>
            <seg xml:id="i-724a7fcc3497256c-0">
              Den nya ordningen handlar alltså om att förbättra rättssäkerheten
              både för målsägande och för svarande.
            </seg>
            <seg xml:id="i-c07676ce048895bf-0">
              Fru talman! Med den korta bakgrund jag här gett kan vi gemensamt
              konstatera att det inte är bra med den ordning som råder i dag.
              Därför välkomnar vi socialdemokrater den här propositionen, i
              synnerhet som vi vet att rättsintygen och de läkarundersökningar
              som föregår dem fyller en viktig funktion som bevismedel.
            </seg>
            <seg xml:id="i-71bf1af20d6775ad-0">
              Den nya ordningen kommer att innebära att såväl kvaliteten som
              effektiviteten förbättras. Resurskrävande förundersökningar kan
              i vissa fall kanske läggas ned i ett förhållandevis tidigt skede
              då det efter en rättsmedicinsk undersökning står klart att skadorna
              är självförvållade. Men bra rättsintyg kan också vara en del av
              den grund som åklagaren har att bedöma för att väcka åtal. Rättsintyget
              kan med andra ord utgöra en del av grunden för en fällande dom
              i ett brottmål men också leda till en friande dom. Även vid rättens
              bedömning av brottsrubriceringen och skadeståndsfrågan kan rättsintyget
              ha betydelse.
            </seg>
            <seg xml:id="i-a2daa63234446b05-0">
              Genom regeringens proposition tydliggörs nu ansvaret för att
              vidareutveckla verksamheten genom utbildning, föreskrifter och
              allmänna råd. Man kan också tillvarata den specialistkompetens
              som finns inom Rättsmedicinalverket. I dag svarar verkets 23 rättsläkare
              för endast 20 % av alla utfärdade rättsintyg, som Cecilia Magnusson
              nämnde tidigare.
            </seg>
            <seg xml:id="i-48dd197f6eeec21e-0">
              Cirka 2 000 av de 9 000 rättsintyg som utfärdas per år görs av
              rättsläkare som har särskild kompetens och erfarenhet för uppgiften.
              Det är därför nödvändigt att åstadkomma en ordning där de övriga
              läkare som utfärdar rättsintyg får särskild utbildning och där
              det också finns möjlighet att bygga upp en erfarenhet av bedömning
              av skador.
            </seg>
            <seg xml:id="i-a90594685234bf51-0">
              Utfärdandet av rättsintyg kommer med det nya förslaget att koncentreras
              till läkare med särskild kompetens. Uppdraget att utfärda rättsintyg
              knyts därmed också till läkare som har särskilt intresse för den
              här uppgiften.
            </seg>
            <seg xml:id="i-beffcd647673b33b-0">
              Rättsmedicinalverket har under detta år påbörjat arbetet med
              att dels rekrytera läkare som verket avser kontraktera för att
              utfärda de här rättsintygen, dels genomföra nödvändig utbildning
              som ska påbörjas under hösten 2005. Det är viktigt att detta sker
              så snart som möjligt. Denna fråga har också tagits upp i en av
              reservationerna, och vi delar den uppfattningen.
            </seg>
            <seg xml:id="i-4c41cd7578dd6615-0">
              Här skulle jag också vilja skjuta in frågeställningen om skyldighet
              att tillhandahålla yttrande på begäran av enskild part, som tas
              upp i en annan reservation. Jag är inte helt avvisande till denna
              möjlighet, men som det står i betänkandet är denna fråga fortfarande
              under beredning inom departementet. Jag kommer att följa detta
              arbete och vill vänta tills jag får ta del av de avvägningar som
              görs.
            </seg>
            <seg xml:id="i-35549e61353fd02d-0">
              Herr talman! Det kan inte nog understrykas hur viktig samverkan
              mellan olika myndigheter är, inte minst när det gäller kvinnors
              och barns utsatthet. Rättsmedicinalverket får nu en ännu viktigare
              roll framöver för spridning av kunskap, utbildning, fortbildning
              och kvalitetssäkring, både för dem som är verksamma inom verket
              och för andra myndigheter. Redan i dag pågår vid flera av verkets
              sex rättsmedicinska avdelningar olika projekt i samarbete med
              bland annat polis och åklagare. Jag ska ta upp några exempel.
            </seg>
            <seg xml:id="i-a18a7f65b8ad4a3f-0">
              I Västmanland och Gävleborgs län genomförs ett samarbete mellan
              rättsläkare och åklagare där dokumentationen ska förbättras genom
              att en rättsmedicinsk undersökning görs av offer eller misstänkt
              förövare vid en befarad misshandel mot närstående. På så sätt
              kan bevisningen mer systematiskt stärkas. Därmed kan fler fall
              leda till dom. Erfarenheterna från Västmanland visar hittills
              på mer än en fördubbling av antalet lagförda fall.
            </seg>
            <seg xml:id="i-2da3046333a4a395-0">
              I Lund deltar den rättsmedicinska avdelningen i ett relativt
              nystartat kriscentrum för barn och ungdomar från 0 till 18 år
              som varit utsatta för misshandel eller sexuella övergrepp. I en
              mycket väl fungerande samverkan mellan socialtjänst, åklagare,
              polis och barn- och ungdomspsykiatri har rättsläkaren en given
              roll. När en anmälan om barnmisshandel eller sexuella övergrepp
              inkommer till socialtjänsten tas det ställning till om ärendet
              ska aktualiseras på Barnkriscentrum. Vid samrådsmötet, som då
              blir aktuellt, bestämmer polis och åklagare om det är befogat
              att barnet läkarundersöks. Rättsläkaren kommer då till Barnkriscentrum
              och genomför undersökningen.
            </seg>
            <seg xml:id="i-1fdf5f8c42aeefed-0">
              Denna ordning kommer att gälla även i fortsättningen, det vill
              säga att en rättsmedicinsk undersökning sker när det är befogat.
              Vi i utskottet har sagt i betänkandet att vi utgår från att så
              sker. Därför avstyrker vi den reservation i ämnet som tar upp
              en obligatorisk undersökning för barn som utsatts för våldsbrott.
            </seg>
            <seg xml:id="i-69a7f73358b0c4c6-0">
              Herr talman! Avslutningsvis: För att vi ska uppnå en genomgående
              hög kvalitet i bemötandet av brottsoffer måste myndigheter samarbeta.
              Det får inte finnas en enda svag länk i rättskedjan. Om en insats
              inte håller tillräckligt god kvalitet påverkas ju det samlade
              stödet negativt. Därför måste var och en av myndigheterna i rättsväsendet
              som möter brottsoffer ha välutvecklade rutiner för bemötande och
              för att ge information. Detta är nog så viktigt vid en rättsmedicinsk
              undersökning. Att rättsintygen håller hög kvalitet är en mycket
              viktig länk i kedjan.
            </seg>
            <seg xml:id="i-736d7a1ffc416887-0">
              Med det förslag som vi i dag diskuterar och som vi kommer att
              fatta beslut om tar vi ändå ett steg framåt för rättssäkerheten.
            </seg>
          </u>
          <note xml:id="i-a5957da37aef3bca-0">
            I regeringens proposition föreslås också en ny ordning och en
            rättslig reglering för utfärdande av rättsintyg. Innebörden av
            den nya ordningen är att Rättsmedicinalverket nu ska få huvudansvaret
            för verksamheten med utfärdande av rättsintyg med anledning av
            brott. Rättsmedicinalverket ska också ta ut en avgift för rättsintyg
            som utfärdas genom verkets försorg. I dag är de rättsintygen kostnadsfria
            för beställaren. Förslaget innehåller även en ny lag om rättsintyg
            med anledning av brott. Lagen innehåller grundläggande bestämmelser
            om rättsintyg och gäller både läkare och tandläkare. Lagen föreslås
            träda i kraft den 1 januari 2006.
          </note>
          <note type="speaker" xml:id="i-2e2e3dda4b8d4cd4-0">
            Anf. 25 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-4b8e0d50e1169d04-1">
            <seg xml:id="i-25e226e053f136e1-0">
              Herr talman! Nej, Kerstin, vi är inte eniga i detta tyvärr. Regeringen
              har haft lång tid på sig att förbereda en reform. En sådan är
              oerhört viktig, det sades härifrån talarstolen. Men det finns
              inte verktyg för detta i det betänkande som ligger här. Var är
              visionen för Socialdemokraterna och majoriteten? Vad vill man
              åstadkomma? Kerstin Andersson tog upp exemplet med Västmanland.
              Det är jättebra att man har fördubblat antalet åtal till fällande
              dom. Men från vilka nivåer? Från 18 % till 44 % är det en acceptabel
              nivå? Vill inte Kerstin Andersson och Socialdemokraterna nå längre,
              att kvinnofridskränkare och kvinnomisshandlare, när det väl har
              gått till åtal, fälls i mycket större utsträckning? Och en hjälp
              i det arbetet är ju faktiskt ett rättsintyg. Om man nu tycker
              att det här är viktigt, varför fortsätter man då att tillåta rättsintyg
              byggda på journalkopior? Kan vi få ett svar på det? Hur ser framtiden
              ut för Socialdemokraterna och rättssäkerheten när det gäller rättsintygen?
              Är det tillräckligt med inte ens hälften dömda för kvinnomisshandel?
              Är det tillräckligt för Kerstin Andersson och Socialdemokraterna?
            </seg>
          </u>
          <note type="speaker" xml:id="i-c04803ed1a1cf845-0">
            Anf. 26 KERSTIN ANDERSSON (s) replik:
          </note>
          <u who="kerstin_andersson_b0577b" xml:id="i-1c9faa582421e9b0-0">
            <seg xml:id="i-9eb0d78aaa20d6e6-0">
              Herr talman! Antalet rättsintyg i dag är ca 9 000 per år. Cecilia
              Magnusson nämnde själv att det är 2 000 av dem som i dag utfärdas
              av rättsläkare. Det vi vill uppnå med denna nya reform är ju att
              det nu kontrakteras kanske mellan 110 och 120 läkare. Det har
              gjorts, och görs, en inventering under detta år. Man rekryterar.
              Man tittar på samtliga sex rättsmedicinska avdelningar. Utifrån
              regionerna har man också gjort bedömningen att det i ett första
              steg behövs 110120 kontrakterade läkare. Dessa kommer nu att få
              utbildning för att man ska få en högre kvalitet i de rättsintyg
              som skrivs framöver.
            </seg>
            <seg xml:id="i-8d20b954322a6838-0">
              Det måste väl ändå vara ett bra steg att vi får läkare därute
              som också har kunskap, kompetens och erfarenheter att bedöma skador.
              Det skulle innebära att vi, om man tar med de här kontrakterade
              läkarna, är uppe i en siffra på 5 600 rättsintyg som kommer att
              skrivas utifrån en högre kvalitetssäkring.
            </seg>
          </u>
          <note type="speaker" xml:id="i-93adfd6b5000f75e-0">
            Anf. 27 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-4b8e0d50e1169d04-2">
            <seg xml:id="i-28e87f750766d03c-0">
              Herr talman! Jag har inget emot att man har en högre kvalitetssäkring,
              men vi måste ställa kraven ännu högre. Det är inte nog med 5 600
              rättsintyg med högre kvalitet. Jag tycker att vi ska ha målsättningen
              att alla rättsintyg ska ha god kvalitet. Alla brottsoffer och
              misstänkta gärningsmän ska garanteras att få ett rättsintyg av
              högsta kvalitet. Och det ska göras överallt i landet, inte bara
              i Västmanland och inte bara i Lund utan också i Luleå, i Haparanda,
              i Smygehuk, på Öland eller var som helst där brottet inträffar.
              Tycker Kerstin Andersson och Socialdemokraterna att det är tillräckligt
              att det inte ens handlar om hälften av alla anmälda fall av misshandel
              av kvinnor inomhus där kvinnan är bekant med förövaren, 13 500
              fall förra året? Med den målsättning som Socialdemokraterna har
              i dag skulle inte ens hälften av dem få möjlighet att få ett högkvalitativt
              rättsintyg. Är ni nöjda med detta, eller ska man ställa högre
              krav än så på rättstryggheten och rättssäkerheten?
            </seg>
            <seg xml:id="i-1a413428d5b6efed-0">
              Om man ska åstadkomma en förbättring, har ni då gett de ekonomiska
              möjligheterna för Rättsmedicinalverket att kontraktera läkare
              och se till att de kan få fördubbla sin rättsläkarstat och att
              fler rättsläkare blir utbildade? Det har ni ju inte gjort. Det
              ska ske med tillgängliga medel och inom ramen. Hur ska det gå
              till? Berätta!
            </seg>
          </u>
          <note type="speaker" xml:id="i-a020aa3ca784d687-0">
            Anf. 28 KERSTIN ANDERSSON (s) replik:
          </note>
          <u who="kerstin_andersson_b0577b" xml:id="i-1c9faa582421e9b0-1">
            <seg xml:id="i-01a5f270c983c423-0">
              Herr talman! Givetvis delar vi uppfattningen att alla rättsintyg
              ska ha god kvalitet. Cecilia Magnusson kan inte se att detta är
              ett steg i en positiv riktning eftersom hon påpekar att inga verktyg
              finns angivna i betänkandet. Men det är just det som finns när
              vi nu lägger ansvaret på Rättsmedicinalverket att genomföra en
              utbildning för dessa kontrakterade 110120 läkare ute på de rättsmedicinska
              avdelningarna ute i regionerna för att de ska finnas där med sin
              kunskap och kompetens för att kunna skriva rättsintyg av god kvalitet.
              Det är det målet som vi vill uppnå, och detta är ett första steg.
            </seg>
            <seg xml:id="i-3350d564a3af0717-0">
              Som Cecilia Magnusson känner till framgår det av regleringsbrevet
              till Rättsmedicinalverket att man har ett uppdrag att se över
              personalförsörjningen i fråga om rättsläkare. Och under förra
              året satte Rättsmedicinalverket upp en bemanningsnorm för vad
              man ville åstadkomma med utbildning och rekrytering. Man satte
              upp ett bemanningsmål som siktade 1015 år framåt i tiden. Man
              kommer under detta år att jobba med denna bemanningsnorm för att
              se hur man ska nå målet. Man kommer också att jobba med en strategi
              under detta år.
            </seg>
            <seg xml:id="i-44d00ebb8335c707-0">
              Om man tittar tillbaka i tiden fanns det 2003 16,3 rättsläkare.
              I dag finns det 23 rättsläkare och 11 underläkare som är under
              utbildning för specialisering. Rättsmedicinalverket gör bedömningen
              att det med nuvarande verksamhet behövs 3035 rättsläkare.
            </seg>
            <seg xml:id="i-9ffe3155d35dec67-0">
              Rättsmedicinalverket har hela tiden detta uppdrag, och till detta
              har det tillförts budgetmedel.
            </seg>
          </u>
          <note type="speaker" xml:id="i-0ce41195aa12eb14-0">
            Anf. 29 PETER ALTHIN (kd) replik:
          </note>
          <u who="peter_althin_598452" next="cont" xml:id="i-240c0c4c23250bd8-1">
            <seg xml:id="i-bd742f33242c0ecc-0">
              Herr talman! Det som är märkligt i detta ärende, Kerstin Andersson,
              är att vi egentligen är överens om det mesta. Vi är överens om
              att rättsintygen ska ha en hög kvalitet. Vi är överens om att
              de kan ha avgörande betydelse i brottmålsprocessen när det gäller
              rubricering och när det gäller fällande dom eller friande dom.
              Vi är alltså överens nästan ända fram till mål. Då tycker jag
              att det blir mycket märkligt. Varför kan man inte ställa upp och
              se till att det blir balans i processen?
            </seg>
          </u>
          <note xml:id="i-d71a066153a36a40-0">
            Enligt propositionen är regeringens förslag att denna lag ska
            innehålla bestämmelser om sådana skriftliga medicinska utlåtanden
            av läkare som inhämtas av polismyndighet eller åklagarmyndighet
            i syfte att användas i en brottsutredning eller som bevis i en
            rättegång i anledning av brotten.
          </note>
          <u who="peter_althin_598452" prev="cont" xml:id="i-616b9081bc60f3ca-1">
            <seg xml:id="i-e68f3cc33e222032-0">
              Varför släpper man den andra parten? Var finns balansen när det
              gäller den andra parten? Varför får inte den andra parten, alltså
              den tilltalade, samma möjlighet?
            </seg>
            <seg xml:id="i-2eecd51d6a9aa47f-0">
              Min första fråga till Kerstin Andersson är med utgångspunkt från
              propositionen. Och jag väntar nu med spänning på svaret. Sveriges
              Advokatsamfund tyckte att det var rimligt att även den enskilda
              parten, alltså den tilltalade, skulle ha rätt att få ett sådant
              yttrande. Svaret blev då, vilket står på s. 18 i propositionen:
            </seg>
            <seg xml:id="i-f2d44132cf7d5bf6-0">
              Denna fråga kommer att övervägas i annat sammanhang.
            </seg>
            <seg xml:id="i-15c9b6bdd18e016b-0">
              Min första fråga är då: Vilket sammanhang då? Jag ska ta upp
              min penna och försöka skriva ned det. I vilket sammanhang ska
              denna fråga, som har så stor anknytning till just den här propositionen,
              tas upp?
            </seg>
          </u>
          <note type="speaker" xml:id="i-602f4b2b0d7a4fca-0">
            Anf. 30 KERSTIN ANDERSSON (s) replik:
          </note>
          <u who="kerstin_andersson_b0577b" xml:id="i-1c9faa582421e9b0-2">
            <seg xml:id="i-67042b0814672fed-0">
              Herr talman! Jag vill bara understryka något som Peter Althin
              tog upp från talarstolen. Givetvis innebär kraven på rättssäkerhet
              också rätt till en rättvis rättegång. Därför är det också nödvändigt
              att dessa beslut och åtgärder är korrekta och sker på ett sådant
              sätt som sägs i reservationen, det vill säga att de grundläggande
              fri- och rättigheterna respekteras.
            </seg>
            <seg xml:id="i-ac58fd92532d7dcd-0">
              Den fråga som Peter Althin tar upp är alltjämt aktuell. Den bereds
              för tillfället på departementet, och vi får avvakta tills den
              beredningen kommer fram till något. I vilket sammanhang som den
              ska tas fram kan jag inte svara Peter Althin på i dag. Jag vet
              att frågan bereds på departementet. Och till dess får både Peter
              Althin och jag nöja oss med den ordning som råder i dag, nämligen
              att polismyndighet och åklagare, när de finner det befogat, är
              de som i dag har rätten att begära att det sker en läkarundersökning
              för rättsintyg.
            </seg>
          </u>
          <note type="speaker" xml:id="i-ea0e00c7aa191e57-0">
            Anf. 31 PETER ALTHIN (kd) replik:
          </note>
          <u who="peter_althin_598452" xml:id="i-35e25ad05c3d31a0-0">
            <seg xml:id="i-b494780e646fd894-0">
              Herr talman! Kerstin Andersson börjar låta som en riktig politiker.
              Det blir inget riktigt svar, utan det blir lite vevande fram och
              tillbaka. Så kanske det ska vara. Jag vet inte.
            </seg>
            <seg xml:id="i-4a67cd09d2e82736-0">
              Det skulle vara intressant att höra vilket annat sammanhang som
              skulle vara bättre än detta sammanhang. Det kan ju inte ha med
              bostäder att göra, och det kan inte ha med trafiken att göra.
              I vilket sammanhang skulle det vara bättre? Det var min ena fråga.
              Och jag ger Kerstin Andersson ytterligare en chans att svara på
              det.
            </seg>
            <seg xml:id="i-c0dd718248dc6ba0-0">
              Men jag ska bygga på med ytterligare en liten fråga med utgångspunkt
              i betänkandet som jag också vill ha ett besked om. Det gäller
              s. 6 i betänkandet där man har redogjort för bakgrunden, vilket
              jag också har gjort här. Där står det:
            </seg>
            <seg xml:id="i-e6b8885173168e82-0">
              Enligt vad utskottet inhämtat från Justitiedepartementet, vilket
              är ett känt departement för Kerstin Andersson, har det inte bedömts
              som möjligt att ta upp denna fråga redan i detta sammanhang.
            </seg>
            <seg xml:id="i-60847b560f9c95c7-0">
              Då skulle jag vilja veta: Varför har det inte varit möjligt att
              ta upp denna fråga som har så stor anknytning till alla andra
              frågeställningar om antalet läkare, kvaliteten, vilka som ska
              göra det och hur många som ska göra det och så vidare. Varför
              har det inte varit möjligt att ta upp denna fråga?
            </seg>
            <seg xml:id="i-8960c76728778abe-0">
              Sammanfattningsvis, Kerstin Andersson, var det två frågor som
              jag ställde.
            </seg>
            <seg xml:id="i-22fd7eaff291fce7-0">
              För det första: Ge ett förslag på ett annat sammanhang som är
              bättre än sammanhanget som är knutet till rättsintyget. För det
              andra: Förklara för mig varför det inte har varit möjligt att
              ta upp detta i detta sammanhang.
            </seg>
          </u>
          <note type="speaker" xml:id="i-3cc04368f9b1f9fa-0">
            Anf. 32 KERSTIN ANDERSSON (s) replik:
          </note>
          <u who="kerstin_andersson_b0577b" next="cont" xml:id="i-084c9ad6ed9933e9-1">
            <seg xml:id="i-6fb1fe7e88b2827a-0">
              Herr talman! Ja, Peter Althin, jag hoppas att jag låter som en
              politiker eftersom jag är politiker, och jag tar mitt uppdrag
              på största allvar.
            </seg>
            <seg xml:id="i-f4fcc5af363d98d1-0">
              När det gäller den enskildas rätt skriver vi att denna fråga
              fortfarande är aktuell, att den bereds på departementet och att
              den inte kunde tas upp i detta sammanhang. Det är en bedömning
              som departementet har gjort. Detta är nämligen inte en helt enkel
              fråga, och det finns avvägningar som måste göras, och det är denna
              bedömning som har gjorts. Jag kan inte svara Peter Althin på när
              den frågan kommer upp och i vilket sammanhang. Det kommer upp
              när den är färdigberedd. Då har vi den på vårt bord, och låt oss
              då ta ställning till den.
            </seg>
            <seg xml:id="i-fe8dfa415bca3215-0">
              Till dess, Peter Althin, får både du och jag ha tilltro till
              och förtroende för de myndigheter som på alla tänkbara sätt nu
              ser till att en rättvis rättegång genomförs och att det bevisunderlag
              som behövs just i brottsutredningen för att fria eller fällas
              tas in. Har inte Peter Althin den tilltron?
            </seg>
          </u>
          <note xml:id="i-b351cff9545ffd06-1">
            Överläggningen var härmed avslutad.
          </note>
          <note xml:id="i-3864340b9a0bfd15-0">
            Ajournering
          </note>
          <note xml:id="i-143942cb52bceccd-0">
            Kammaren beslutade kl. 11.19 på förslag av förste vice talmannen
            att ajournera förhandlingarna till kl. 11.45, då de för dagens
            bordläggning aviserade ärendena väntades föreligga.
          </note>
          <u who="kerstin_andersson_b0577b" prev="cont" xml:id="i-a1ad629e160bb8ff-1">
            <seg xml:id="i-6f1d9cc7fe12fe37-0">
              Återupptagna förhandlingar
            </seg>
            <seg xml:id="i-6f1d9cc7fe12fe37-1">
              Återupptagna förhandlingar
            </seg>
          </u>
          <note xml:id="i-0903caf43894e30e-0">
            Förhandlingarna återupptogs kl. 11.45.
          </note>
          <note xml:id="i-3864340b9a0bfd15-1">
            Ajournering
          </note>
          <note xml:id="i-1eca498310a3c33f-0">
            Då de för bordläggning aviserade ärendena ännu inte inkommit,
            beslutade kammaren på förslag av förste vice talmannen att i väntan
            på dessa förlänga ajourneringen till kl. 15.30.
          </note>
          <note xml:id="i-28c359655794f004-0">
            Förhandlingarna återupptogs kl. 15.30.
          </note>
          <note xml:id="i-264c933815f2953c-0">
            9 § Bordläggning
          </note>
          <note xml:id="i-dc3c44a12932634c-0">
            Anmäldes och bordlades
          </note>
          <note xml:id="i-d27aef4dc806b29d-0">
            10 § Anmälan om interpellationer
          </note>
          <note xml:id="i-19be692214822a65-0">
            Anmäldes att följande interpellationer framställts
          </note>
          <note xml:id="i-200e283ac0dff914-0">
            den 18 mars
          </note>
          <note xml:id="i-ad4b691457617a08-0">
            Annelie Enochson
          </note>
          <note xml:id="i-b22504ed32962c86-0">
            Gunnar Andrén
          </note>
          <note xml:id="i-f8497b3fe6b20d5f-0">
            Interpellationerna redovisas i bilaga som fogats till riksdagens
            snabbprotokoll tisdagen den 5 april.
          </note>
          <note xml:id="i-f2e72b5b544f1d78-0">
            11 § Anmälan om frågor för skriftliga svar
          </note>
          <note xml:id="i-54ebb8f7f110f38a-0">
            Anmäldes att följande frågor för skriftliga svar framställts
          </note>
          <note xml:id="i-200e283ac0dff914-1">
            den 18 mars
          </note>
          <note xml:id="i-14690847d4897425-0">
            Birgitta Ohlsson
          </note>
          <note xml:id="i-14690847d4897425-1">
            Birgitta Ohlsson
          </note>
          <note xml:id="i-fcd3cd8dd2b3b61a-0">
            Karin Granbom
          </note>
          <note xml:id="i-7d5b926b5282c3e0-0">
            Carl B Hamilton
          </note>
          <note xml:id="i-6a84ad97105c71b5-0">
            Ewa Björling
          </note>
          <note xml:id="i-da52b05a8f41cb40-0">
            Linnéa Darell
          </note>
          <note xml:id="i-2c24620f40e3b933-0">
            Inger René
          </note>
          <note xml:id="i-dd77009c5e0a2694-0">
            Anita Sidén
          </note>
          <note xml:id="i-dd77009c5e0a2694-1">
            Anita Sidén
          </note>
          <note xml:id="i-da52b05a8f41cb40-1">
            Linnéa Darell
          </note>
          <note xml:id="i-ad4b691457617a08-1">
            Annelie Enochson
          </note>
          <note xml:id="i-0e48920c6c22e101-0">
            Rolf Gunnarsson
          </note>
          <note xml:id="i-f16e85fd2049edbf-0">
            Krister Örnfjäder
          </note>
          <note xml:id="i-281f5a7d44c2ea17-0">
            Margareta Sandgren
          </note>
          <note xml:id="i-9805ed3180a3cc36-0">
            Frågorna redovisas i bilaga som fogats till riksdagens snabbprotokoll
            tisdagen den 22 mars.
          </note>
          <note xml:id="i-d70006b22e9638d8-0">
            12 § Anmälan om skriftliga svar på frågor
          </note>
          <note xml:id="i-caeb66780275bc19-0">
            Anmäldes att skriftliga svar på följande frågor inkommit
          </note>
          <note xml:id="i-200e283ac0dff914-2">
            den 18 mars
          </note>
          <note xml:id="i-97df6d0aa215123d-0">
            Ulla Hoffmann
          </note>
          <note xml:id="i-f52fba45bd03c6fe-0">
            Sten Tolgfors
          </note>
          <note xml:id="i-c33fdfe2e3073e31-0">
            Peter Danielsson
          </note>
          <note xml:id="i-1584d95a6f95955a-0">
            Gunnar Axén
          </note>
          <note xml:id="i-cb6d4cb00ac9ccb7-0">
            Svaren redovisas i bilaga som fogas till riksdagens snabbprotokoll
            tisdagen den 22 mars.
          </note>
          <note xml:id="i-368fda254f653d45-0">
            13 § Kammaren åtskildes kl. 15.31.
          </note>
          <note xml:id="i-fdb148432dd71738-0">
            Förhandlingarna leddes
          </note>
          <note xml:id="i-fa7d3d98ce4a197b-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
