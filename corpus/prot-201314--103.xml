<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--103</head>
          <docDate when="2013-04-25">2013-04-25</docDate>
        </div>
      </front>
      <body>
        <div>
          <note xml:id="i-6f96682a3239ac6b-0">
            ﻿
          </note>
          <note xml:id="i-6e5f15c4f7b4f2c9-0">
            Riksdagens protokoll
          </note>
          <note xml:id="i-28f9978c179531e7-0">
            2013/14:103
          </note>
          <note xml:id="i-491b4c5a7b2eb1db-0" type="date">
            Fredagen den 25 april
          </note>
          <note xml:id="i-594dcce0810bae23-0">
            Kl. 09:00 - 12:34
          </note>
          <note xml:id="i-6f5455d2265960b8-0">
            1 § Justering av protokoll
          </note>
          <note xml:id="i-7d272df6450828dd-0">
            Protokollen för den 11, 15 och 16 april justerades.
          </note>
          <note xml:id="i-4efd6eb863cd1e06-0">
            2 § Meddelande om partiledardebatt inför valet till Europaparlamentet
          </note>
          <note xml:id="i-3a8c88fa814977bd-0">
            Andre vice talmannen meddelade att partiledardebatt inför valet
            till Europaparlamentet skulle äga rum onsdagen den 7 maj kl. 9.00
            .
          </note>
          <note xml:id="i-e8f86d719c14d710-0">
            3 § Anmälan om sammansatt utrikes- och försvarsutskott
          </note>
          <note xml:id="i-b4708db727ed829c-0">
            Från sammansatta utrikes- och försvarsutskottet hade följande
            promemoria kommit in:
          </note>
          <note xml:id="i-41ff0c09ac19b6ec-0">
            Sammansatt utrikes- och försvarsutskott
          </note>
          <note xml:id="i-be84d5ca638743f5-0">
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut den 20 mars respektive den 3 april
            2014 överenskommit att genom deputerade i sammansatt utskott gemensamt
            bereda propositionen 2013/14:189 Svenskt deltagande i stabiliseringsinsats
            i Mali samt följdmotioner.
          </note>
          <note xml:id="i-ecc6b2cc5ed06926-0">
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note xml:id="i-cd5f3fe6934f8a39-0">
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde den
            15 april 2014 utsett följande presidium:
          </note>
          <note xml:id="i-5832e2e0e332aead-0">
            Urban Ahlin (S), ordförande
          </note>
          <note xml:id="i-7294e4b0919a1d3d-0">
            Cecilia Widegren (M), vice ordförande
          </note>
          <note xml:id="i-110098fd7ff57801-0">
            Martin Brothén
          </note>
          <note xml:id="i-7f707e94e75ef081-0">
            Peder Nielsen
          </note>
          <note xml:id="i-768d203e955d9b2f-0">
            Bilagan hade följande lydelse:
          </note>
          <note xml:id="i-5d6c60bc04e87018-0">
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note xml:id="i-6567371a1ae53ea6-0">
            Ledamöter
          </note>
          <note xml:id="i-64eeaf6d88ceca2b-0">
            Suppleanter
          </note>
          <note xml:id="i-6567371a1ae53ea6-1">
            Ledamöter
          </note>
          <note xml:id="i-64eeaf6d88ceca2b-1">
            Suppleanter
          </note>
          <note xml:id="i-991edff31ca691d8-0">
            Promemorian lades till handlingarna.
          </note>
          <note xml:id="i-6ec8a45428518036-0">
            4 § Avsägelser
          </note>
          <note xml:id="i-1b7f2a6a2157e5f2-0">
            Andre vice talmannen meddelade att Thoralf Alfsson (SD) avsagt
            sig uppdragen som ledamot i skatteutskottet, som suppleant i konstitutionsutskottet
            och som suppleant i trafikutskottet.
          </note>
          <note xml:id="i-eb922d74f67058f0-0">
            Kammaren biföll dessa avsägelser.
          </note>
          <note xml:id="i-b2763ed549f946cb-0">
            5 § Anmälan om kompletteringsval
          </note>
          <note xml:id="i-24cbed44f144048e-0">
            Andre vice talmannen meddelade att Sverigedemokraternas riksdagsgrupp
            på grund av uppkommen vakans anmält Kent Ekeroth som ledamot i
            skatteutskottet.
          </note>
          <note xml:id="i-f5362b0de4268e80-0">
            Andre vice talmannen förklarade vald till
          </note>
          <note xml:id="i-8e9103eff1c786ba-0">
            ledamot i skatteutskottet
          </note>
          <note xml:id="i-53e7f96b6cb14a92-0">
            6 § Anmälan om subsidiaritetsprövning
          </note>
          <note xml:id="i-4cc422c2b3decc71-0">
            Andre vice talmannen anmälde att utdrag ur prot. 2013/14:32 för
            tisdagen den 15 april i ärende om subsidiaritetsprövning av EU-förslag
            hade kommit in från miljö- och jordbruksutskottet.
          </note>
          <note xml:id="i-5ab9b18d133c5978-0">
            7 § Anmälan om fördröjda svar på interpellationer
          </note>
          <note xml:id="i-04d3b8ced181953e-0">
            Följande skrivelser hade kommit in:
          </note>
          <note xml:id="i-a350805a10155f7c-0">
            Interpellation 2013/14:423
          </note>
          <note xml:id="i-0c1d5630aa42ce64-0">
            Interpellation 2013/14:423 Personaltillgången i äldreomsorgen
          </note>
          <note xml:id="i-86139d20dfff53d1-0">
            Interpellationen kommer att besvaras den 13 maj 2014.
          </note>
          <note xml:id="i-bb1376efaed0cf51-0">
            Skälet till dröjsmålet är redan inbokade engagemang.
          </note>
          <note xml:id="i-a5b2b085f43eca69-0">
            Marianne Jenryd
          </note>
          <note xml:id="i-da079ee9300f4766-0">
            Interpellation 2013/14:424
          </note>
          <note xml:id="i-fb05c9be841d5c5c-0">
            Interpellation 2013/14:424 Lagen om offentlig upphandling
          </note>
          <note xml:id="i-b2fdead7750ced71-0">
            Interpellationen kommer att besvaras den 3 juni 2014.
          </note>
          <note xml:id="i-bb1376efaed0cf51-1">
            Skälet till dröjsmålet är redan inbokade engagemang.
          </note>
          <note xml:id="i-a5b2b085f43eca69-1">
            Marianne Jenryd
          </note>
          <note xml:id="i-f699f094c85d244c-0">
            Interpellation 2013/14:430
          </note>
          <note xml:id="i-4b4b0492e1de204e-0">
            Interpellation 2013/14:430 E-tjänster inom äldreomsorgen
          </note>
          <note xml:id="i-86139d20dfff53d1-1">
            Interpellationen kommer att besvaras den 13 maj 2014.
          </note>
          <note xml:id="i-a5b2b085f43eca69-2">
            Marianne Jenryd
          </note>
          <note xml:id="i-d1bd358503064bf6-0">
            Interpellation 2013/14:433
          </note>
          <note xml:id="i-b79ab4276f6b960b-0">
            Interpellation 2013/14:433 Statliga jobb i hela landet
          </note>
          <note xml:id="i-b2fdead7750ced71-1">
            Interpellationen kommer att besvaras den 3 juni 2014.
          </note>
          <note xml:id="i-bb1376efaed0cf51-2">
            Skälet till dröjsmålet är redan inbokade engagemang.
          </note>
          <note xml:id="i-a5b2b085f43eca69-3">
            Marianne Jenryd
          </note>
          <note xml:id="i-2e96b4f3e7da9f81-0">
            8 § Anmälan om faktapromemorior
          </note>
          <note xml:id="i-aa300395084119fd-0">
            Andre vice talmannen anmälde att följande faktapromemorior om
            förslag från Europeiska kommissionen hade kommit in och överlämnats
            till utskott:
          </note>
          <note xml:id="i-8ff449fe79dc352e-0">
            KOM(2014) 144
          </note>
          <note xml:id="i-90436298932a53fe-0">
            KOM(2014) 154
          </note>
          <note xml:id="i-9cc0d2f7c4dfee0b-0">
            KOM(2014) 177
          </note>
          <note xml:id="i-f11af9ac1c62c569-0">
            9 § Anmälan om granskningsrapport
          </note>
          <note xml:id="i-7c1d58a69fe02bbd-0">
            Andre vice talmannen anmälde att följande granskningsrapport
            hade kommit in från Riksrevisionen:
          </note>
          <note xml:id="i-82a32707414aeb79-0">
            10 § Ärenden för hänvisning till utskott
          </note>
          <note xml:id="i-6efb64692869a046-0">
            Följande dokument hänvisades till utskott:
          </note>
          <note xml:id="i-bdbe00dd7924b5e8-0">
            11 § Svar på interpellation 2013/14:410 om förtroendet för svenska
            pass
          </note>
          <note type="speaker" xml:id="i-01cd77a9d9cb2d31-0">
            Anf. 1 Justitieminister BEATRICE ASK (M):
          </note>
          <u who="unknown" xml:id="i-15ba8f60ab5d5a2a-0">
            <seg xml:id="i-6b24f53ed2361518-0">
              Herr talman! Bo Bernhardsson har frågat mig vilka åtgärder jag
              ämnar vidta för att förhindra handeln med svenska pass och att
              förtroendet för svenska pass undermineras.
            </seg>
            <seg xml:id="i-7322062fcff96591-0">
              Jag vill inledningsvis understryka att det har vidtagits flera
              åtgärder för att öka säkerheten i de svenska passen så att de
              blir svårare att förfalska. I enlighet med EU-rätten finns sedan
              2005 biometrisk information i form av ansiktsbild lagrad i vanliga
              svenska pass, och sedan 2009 finns även fingeravtryck lagrade
              i passen.
            </seg>
            <seg xml:id="i-f50a058f7710aa68-0">
              Problemet är att biometrin i passen inte kontrolleras vid gränskontroll.
              Det finns därför en problematik med att äkta pass används av någon
              som oriktigt utger sig för att vara den egentlige passinnehavaren.
              Den problematiken måste tas på allvar.
            </seg>
            <seg xml:id="i-1f9794523e140bc6-0">
              Under 2013 bedrev Rikspolisstyrelsen tillsammans med andra berörda
              myndigheter ett arbete i syfte att ta fram förslag till åtgärder
              för att komma till rätta med situationen. Inom ramen för det arbetet
              övervägdes olika åtgärder, men det skedde inte någon närmare analys
              av i vilken utsträckning åtgärderna skulle bli effektiva eller
              hur de i så fall skulle utformas.
            </seg>
            <seg xml:id="i-6857da4103ceb65e-0">
              För att komma till rätta med missbruket av svenska pass gav jag
              därför i mars i uppdrag åt en utredare att fortsätta det arbete
              som inletts av Rikspolisstyrelsen. Utredaren ska analysera omfattningen
              av och orsakerna till problemet, göra en internationell jämförelse
              och utifrån den bild som framträder föreslå effektiva åtgärder
              för att motverka missbruket. I utredarens uppdrag ingår också
              att överväga om en ökad kontroll av de fingeravtryck och den ansiktsbild
              som finns i passen skulle vara en verkningsfull åtgärd. Vidare
              ingår i uppdraget att särskilt överväga åtgärder som gör det mindre
              enkelt för en svensk medborgare att få bifall till en passansökan
              efter upprepade förlustanmälningar.
            </seg>
            <seg xml:id="i-a7a0382dd8b6f5f2-0">
              Jag kommer att följa utredningen med stort intresse och hoppas
              att genom den få en tydlig bild av orsaken till problemen samt
              effektiva åtgärdsförslag. Utredaren ska redovisa sitt uppdrag
              senast den 30 november 2014.
            </seg>
          </u>
          <note type="speaker" xml:id="i-aec9f4264a915436-0">
            Anf. 2 BO BERNHARDSSON (S):
          </note>
          <u who="bo_bernhardsson_b292df" xml:id="i-bb4ab395c607bfa3-0">
            <seg xml:id="i-be4dc04358ef0335-0">
              Herr talman! Tack för svaret, justitieministern!
            </seg>
            <seg xml:id="i-336cd55840652e16-0">
              Det uppenbara skälet till min interpellation är att det sedan
              en tid pågår en diskussion. Man kan läsa i pressen om att svenska
              pass används illegalt i ökad utsträckning och att det sker handel
              med passen. För en tid sedan uppskattade man att ett antal av
              170 000 svenska pass var i omlopp, på villovägar, och användes
              illegalt. Det är ganska många.
            </seg>
            <seg xml:id="i-719d85e39d8d7c8d-0">
              Ett annat skäl till min interpellation är att jag själv för några
              veckor sedan var på besök i Turkiet och där träffade representanter
              för turkiska myndigheter, svenska ambassaden och MR-organisationer.
              Jag fick, för att uttrycka mig försiktigt, en ganska oroväckande
              bild av utvecklingen just där.
            </seg>
            <seg xml:id="i-b23a43dcc462ba55-0">
              Å ena sidan har vi kriget i Syrien. Det är inte hela orsaken,
              men det är en viktig orsak. De mänskliga katastrofer som sker
              i spåren av kriget är det som så att säga skapar marknaden, om
              man nu får använda ett sådant uttryck, för den här verksamheten.
              Å andra sidan har det alltid funnits en marknad för falska pass
              och missbruk av passhandlingar. Det är ganska självklart.
            </seg>
            <seg xml:id="i-6e420de252ef1280-0">
              När man pratar om Turkiet och anknytningen till Syrien för den
              här verksamheten ska det sägas att det inte bara är människor
              som tjänar pengar på det. Det finns också de som utan att tjäna
              ett öre på det försöker hjälpa människor vidare till Sverige.
              Det är alltså en ganska mångbottnad problematik.
            </seg>
            <seg xml:id="i-a6bf4972ee7ec098-0">
              Men det är klart att vi inte kan acceptera ett missbruk på det
              här sättet eftersom – och det är det som är min huvudpoäng – det
              på sikt riskerar att undergräva förtroendet för svenska pass.
              Det har redan gjort det. Det i sin tur kan leda till att det blir
              svårare för svenska medborgare att röra sig över huvud taget på
              resor runt i världen. Man kan tänka sig att det kommer att införas
              visumtvång och så vidare. Jag tror att justitieministern delar
              min rädsla på den punkten. Jag hoppas i alla fall det. Det är
              inte säkert att den typen av åtgärder riktade mot svenska pass
              och svenska medborgare ligger särskilt långt borta.
            </seg>
            <seg xml:id="i-ce174fb442de25d6-0">
              Justitieministerns svar är på ett sätt ganska formellt och tekniskt.
              Justitieministern pekar på att svenska pass är väldigt säkra.
              Men det är ju inte riktigt det som den stora problematiken handlar
              om, utan det handlar om att det räcker att vara lik den som finns
              på bild i passet för att kunna ta sig runt ganska fritt. Däri
              ligger i varje fall en del av problematiken.
            </seg>
            <seg xml:id="i-e988044036b94a43-0">
              Jag kan berätta utifrån mina upplevelser i Turkiet att Sverige
              ligger etta på listan när det gäller pass som missbrukas. Man
              har statistik för 45 länder, tror jag det var, och där leder vi.
            </seg>
            <seg xml:id="i-989eeb4c8be9cae5-0">
              Det är ganska unikt att det är pass från andra länder än det
              land man befinner sig i som ligger etta på en sådan lista. Men
              Sverige ligger alltså etta. För andra länder visade Turkiets statistik
              att det var någonstans mellan fyra och 150 fall där man stoppade
              personer som misstänktes åka med fel pass, men för Sveriges del
              var siffran över 400 under den tidsperiod som man mätte.
            </seg>
            <seg xml:id="i-884871b707031d92-0">
              Detta är alltså ett reellt och växande problem.
            </seg>
          </u>
          <note type="speaker" xml:id="i-7be04f460de327e8-0">
            Anf. 3 Justitieminister BEATRICE ASK (M):
          </note>
          <u who="unknown" xml:id="i-15ba8f60ab5d5a2a-1">
            <seg xml:id="i-a24d45db519f1219-0">
              Herr talman! Bo Bernhardsson och jag är ju överens om problematiken.
              När det gäller omfattningen finns det uppgifter om hur illa ställt
              det är. Däremot har det inte gjorts någon ordentlig analys och
              grundläggande genomgång av hur det ser ut. Jag tycker att vi behöver
              få det.
            </seg>
            <seg xml:id="i-bcd53d07848d1c5a-0">
              Jag vet också att Rikspolisstyrelsen har skickat eller är på
              väg att skicka en erfaren polis till just Turkiet, för där finns
              en stor del av problematiken.
            </seg>
            <seg xml:id="i-374ac9727a7ff8b1-0">
              Det är riktigt att svenska pass tekniskt är väldigt säkra. Problemet
              är att EU vid sin yttre gräns inte har fullföljt de tankar som
              fanns när man ställde kraven på passen, alltså att man också skulle
              kontrollera biometrin, vilket skulle underlätta. Därför har jag
              bett utredaren att se på vad som skulle krävas om Sverige skulle
              kunna göra egna insatser i just den delen.
            </seg>
            <seg xml:id="i-55bfb8f2c0519fb1-0">
              Det handlar också om de rutiner som finns för att man ska kunna
              få ut pass. I Sverige har man ju rätt att få ut ett pass, och
              vi är också mycket öppna med att den som av någon anledning har
              förlorat sitt pass har möjlighet att få ut fler. Risken är alltid
              att detta utnyttjas på ett sätt som inte är meningen.
            </seg>
            <seg xml:id="i-4ebbbcfcc267dc95-0">
              Det har sagts mig att till exempel Finland systematiskt följer
              upp dem som gång efter gång återkommer för att få nytt pass. Man
              kan fundera över den typen av åtgärder.
            </seg>
            <seg xml:id="i-8306234099124eee-0">
              Samtidigt är jag angelägen om att åtgärder för att komma till
              rätta med det här problemet inte i onödan krånglar till det för
              vanliga, hederliga medborgare som inser att passen är en privat
              och personlig värdehandling. Det gäller att balansera detta. Jag
              tror att vi behöver rutiner för utlämning av pass och hantering
              av passansökningar, men vi behöver också titta på möjligheten
              att få en bättre kontroll av passen vid yttre gräns.
            </seg>
            <seg xml:id="i-34ebad3aba41e4d1-0">
              Ytterst är detta en EU-fråga. Ett problem som vi har sett är
              att vi förmodligen har rätt att kontrollera svenska pass men inte
              andra pass. Det finns alltså en del regelfrågor som måste hanteras
              för att detta ska kunna bli effektivt. Det är viktigt att vi får
              detta på plats.
            </seg>
            <seg xml:id="i-1aa10dc5429b8c3b-0">
              Vi genomför som sagt nu ett arbete för att följa upp det som
              Rikspolisstyrelsen började för att få en ordentlig analys på bordet
              och också konkreta förslag på vad som kan göras för att ändra
              på det faktum att Sverige sticker ut när det gäller användningen
              av pass på ett illegalt sätt.
            </seg>
            <seg xml:id="i-fcd865e0d3dcf52f-0">
              Det finns skäl att göra detta. Vi har anledning att säkerställa
              att den som reser med svenskt pass faktiskt är rätt person. Det
              handlar också om personlig integritet att säkerställa att det
              är rätt person som är ute. Det gäller inte minst barn, där vi
              i Sverige har högre krav på biometri än man har inom EU-området,
              vilket jag tycker är viktigt. Men detta ska också följas upp –
              också när det gäller barn handlar passet om att säkerställa att
              det är rätt person som rör sig över gränserna.
            </seg>
            <seg xml:id="i-01abd0788ac96dd4-0">
              Som sagt: ett arbete är i gång, och jag hoppas verkligen att
              vi får konkreta och resoluta förslag på plats så snabbt som möjligt.
            </seg>
          </u>
          <note type="speaker" xml:id="i-2e0834bd6f459ef4-0">
            Anf. 4 BO BERNHARDSSON (S):
          </note>
          <u who="bo_bernhardsson_b292df" xml:id="i-bb4ab395c607bfa3-1">
            <seg xml:id="i-da08ac94dcca7a2e-0">
              Herr talman! Vi är nog överens om att en väg att gå är att se
              till att man använder de möjligheter som finns att kontrollera
              personer som reser. Svenska pass är moderna och ger verkligen
              möjlighet till detta.
            </seg>
            <seg xml:id="i-51845cb695fdcff8-0">
              Det andra handlar om respekten för passet som värdehandling.
              Då talar jag inte bara om enskilda personer utan också om vår
              roll som stat och myndighetsutövare. Det är väldigt lätt att förnya
              sitt svenska pass – jag skulle vilja påstå att det är alltför
              lätt.
            </seg>
            <seg xml:id="i-ecfabf1a8107ac28-0">
              I Dagens Nyheter kunde man den 29 september förra året läsa att
              det fanns de som fick nytt pass flera gånger i månaden och att
              det finns de som har fått nytt pass upp till 20 gånger. Det finns
              egentligen ingen gräns för hur många nya pass man kan få.
            </seg>
            <seg xml:id="i-b56de0bcd4418ebb-0">
              Om man nu säger att passet är en värdehandling och att man ska
              visa respekt för värdehandlingen ligger det både på individen
              och på den som utfärdar passen att visa att man menar allvar med
              det man säger om att passet är en värdehandling. Det stämmer inte
              överens med att man samtidigt kan få hur många nya pass som helst
              ganska lättvindigt.
            </seg>
            <seg xml:id="i-744195c8bb283e80-0">
              Det fanns faktiskt uppgifter i Turkiet – de lät som skrönor,
              ska jag säga, så jag är lite tveksam till dem – om att svenska
              pass fraktades ned i resväskor till Turkiet. Det låter som skrönor,
              men det finns sådana historier som är ute och går. Det är inte
              bra för respekten för svenska pass.
            </seg>
            <seg xml:id="i-f20fd935df2e8710-0">
              Inte minst är det på detta område man måste vidta åtgärder: Det
              måste bli lite svårare att få nytt pass om man har förlorat det.
              Med all respekt för att man inte ska krångla till det för medborgare
              i allmänhet måste det nog bli svårare. Beatrice Ask nämnde själv
              Finland. Det finns andra exempel. I Storbritannien och Kanada
              blir man kallad till polisförhör för att redogöra för hur man
              har förvarat sitt pass, om man har förvarat det säkert och med
              respekt för att det är en värdehandling. Efter ett visst antal
              tappade pass i Kanada får man ett pass som gäller i bara ett år,
              men man får betala för fem år och så vidare. Det finns en hel
              del åtgärder som används runt om i världen för att visa att man
              menar allvar med att passet är en värdehandling.
            </seg>
            <seg xml:id="i-330f17ae63194ac6-0">
              För vissa delar av den här verksamheten tror jag kanske inte
              att en prishöjning spelar någon större roll, alltså att det skulle
              bli dyrare att få pass. En sådan åtgärd är förmodligen ganska
              verkningslös, för det tas ut på priset i nästa led, åtminstone
              av dem som sysslar med människohandel och den mer cyniska delen
              av verksamheten. Det läggs på priset, så det är nog ingen väg
              att gå. Men det måste bli lite svårare att gång på gång få nytt
              pass.
            </seg>
          </u>
          <note type="speaker" xml:id="i-e175ea80a6db6dea-0">
            Anf. 5 Justitieminister BEATRICE ASK (M):
          </note>
          <u who="unknown" xml:id="i-15ba8f60ab5d5a2a-2">
            <seg xml:id="i-7e0ab3594311b1e9-0">
              Herr talman! En svensk medborgare har enligt passlagen som huvudregel
              rätt att vid ansökan få ett pass. Det hänger samman med den grundläggande
              rättigheten för svenska medborgare att fritt få passera Sveriges
              gränser. Den som vill ansöka om ett pass får inställa sig personligen
              hos passmyndigheten och avge sin ansökan på heder och samvete
              eller en annan sådan försäkran. Ett tidigare giltigt pass ska
              lämnas in, och om det har förkommit ska man beskriva vad som har
              hänt och intyga det på heder och samvete. Vi har alltså vissa
              rutiner.
            </seg>
            <seg xml:id="i-d8861d98b1207642-0">
              Det finländarna gör är, vad jag har förstått, att man mer metodiskt
              följer upp detta med samtal. Men det finns säkert saker att göra.
            </seg>
            <seg xml:id="i-beb17a924988ab1a-0">
              Låt mig säga att vi i Sverige har varit väldigt noga med den
              grundläggande rätten att få ut pass. Det är i andra länder mycket
              enklare att ta ifrån människor pass och på olika sätt försvåra
              för dem att röra sig över gränserna. Den vägen har vi valt att
              inte gå.
            </seg>
            <seg xml:id="i-07cb071298f54737-0">
              När detta väl är sagt måste vi naturligtvis se till att säkerställa
              hur situationen ser ut och att vi vidtar de åtgärder som behövs
              för att människor faktiskt ska respektera den värdehandling som
              ett pass är. Det borde finnas möjligheter att hitta rutiner som
              gör det mindre enkelt att på olika sätt missbruka den möjlighet
              som finns i dag.
            </seg>
            <seg xml:id="i-b824238c46cc5ebd-0">
              Många håller nog inte heller med om att det skulle vara så enkelt
              att få ut pass, för man ska inställa sig personligen och det är
              kötider och annat. Men uppenbarligen är det en del som systematiskt
              kan ha utnyttjat detta.
            </seg>
            <seg xml:id="i-45c4da280e8701fd-0">
              Dock verkar det, menar jag, som att en del av det som berättas
              är skrönor. Därför tycker jag att det är viktigt att få en ordentlig
              genomlysning av hur det faktiskt ser ut, så att vi har koll på
              detta.
            </seg>
            <seg xml:id="i-8aa76d7d97174d5e-0">
              Jag är för att vi ska vidta ordentliga åtgärder, och det är skälet
              till att regeringen också har tillsatt den utredning som nu är
              i gång. Under tiden arbetar också Rikspolisstyrelsen med frågan.
              Förhoppningsvis kan vi med dessa olika insatser stävja det problem
              som Bo Bernhardsson tar upp i sin interpellation.
            </seg>
          </u>
          <note type="speaker" xml:id="i-1eb9a13a2988d6c6-0">
            Anf. 6 BO BERNHARDSSON (S):
          </note>
          <u who="bo_bernhardsson_b292df" xml:id="i-bb4ab395c607bfa3-2">
            <seg xml:id="i-97db5d6d3e72ab72-0">
              Herr talman! Jag tror egentligen att vi är ganska överens om
              både hur problemet ser ut och i vilken riktning man måste röra
              sig för att undanröja problemet. Jag har heller inte ställt interpellationen
              för att visa att vi skulle vara särskilt oense, utan jag har gjort
              det för att jag faktiskt är rätt bekymrad över vad som håller
              på att hända med trovärdigheten för svenska pass. Det måste hända
              något på det området.
            </seg>
            <seg xml:id="i-e438d9890122fe19-0">
              Beatrice Ask berättade för en stund sedan att frågan har utretts,
              ganska mycket om jag förstår det rätt. Jag är i högsta grad en
              vän av det svenska utredningsväsendet. Men nu ska det ytterligare
              utredas. Det är möjligt att det behövs – jag kan inte riktigt
              syna det. Men samtidigt har det, som sagt, utretts, och jag tycker
              att det borde gå att komma fram till lösningar på grundval av
              det material som redan finns. Men det är kanske lite svårt att
              överpröva när jag står här.
            </seg>
          </u>
          <note type="speaker" xml:id="i-609d5e4a7bcd246f-0">
            Anf. 7 Justitieminister BEATRICE ASK (M):
          </note>
          <u who="unknown" xml:id="i-15ba8f60ab5d5a2a-3">
            <seg xml:id="i-b59fc79575512524-0">
              Herr talman! Vi behöver inte ha olika åsikter om allting, utan
              vi har tillsammans ett ansvar att säkerställa att det här landet
              fungerar väl. Riksdagen har naturligtvis ett intresse av att säkerställa
              att svenska pass fungerar på det sätt som det är tänkt.
            </seg>
            <seg xml:id="i-234737aa3381132b-0">
              Ja, frågan har utretts. Det är Rikspolisstyrelsen som på egen
              hand, utifrån de rapporter man har fått, har arbetat med frågan.
              Men man fullföljde det inte. Man tog fram ett antal förslag men
              gjorde inte detta fullt ut. Det är skälet till att jag har sett
              det som nödvändigt att verkligen ta tag i frågan och få en ordentlig
              verklighetsanalys på plats. Jag kräver också att man tittar på
              en del åtgärder.
            </seg>
            <seg xml:id="i-f6af7dd03a4cef85-0">
              Det är svårt för Rikspolisstyrelsen att ta fram förslag som handlar
              om vad vi ska göra vad gäller gränskontroller och annat utifrån
              att vi måste ta hänsyn till internationella överenskommelser och
              mycket annat. Det finns formalia som måste hanteras för att det
              ska komma på plats.
            </seg>
            <seg xml:id="i-778f4a0d16eced1f-0">
              Det polisen naturligtvis kan göra är att säkerställa de rutiner
              man har för att följa upp förlustanmälan och kontrollera. Det
              handlar om att göra det väldigt seriöst för människor, att det
              här med att tappa bort passet inte är en enkel historia.
            </seg>
            <seg xml:id="i-04a41dce13cfed2c-0">
              Detta är naturligtvis sådant som man på egen hand kan hantera
              på mer än ett sätt. Jag hoppas att man tar intryck av andra länders
              myndigheter. Att man skickar personal för att se hur läget ser
              ut tar jag som ett tecken på att man ändå tror att man kan vidta
              en del åtgärder. Även polisen tar naturligtvis det här på allvar.
              Det försvårar ju i högsta grad deras arbete om inte identifieringen
              av personer som rör sig över gränserna är korrekt.
            </seg>
          </u>
          <note xml:id="i-8552bdd33c004523-0">
            Överläggningen var härmed avslutad.
          </note>
          <note xml:id="i-920c188a6a05f2bc-0">
            12 § Svar på interpellation 2013/14:260 om trovärdighet i den
            ekonomiska politiken
          </note>
          <note type="speaker" xml:id="i-d94509c0ad5bd661-0">
            Anf. 8 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-4">
            <seg xml:id="i-384c5e8ef3e0e634-0">
              Herr talman! Monica Green har frågat mig vilka åtgärder jag tänker
              vidta för att säkra nya skatteintäkter och därmed klara en god
              samhällsservice. Vidare har hon frågat vad jag avser att göra
              för att öka framförhållningen och trovärdigheten i den ekonomiska
              politiken.
            </seg>
            <seg xml:id="i-c662ab0c78a4a6a9-0">
              Trovärdigheten för den svenska finanspolitiken är stor. Detta
              visas bland annat av de historiskt låga svenska statslåneräntorna.
              Sveriges ekonomi har klarat de senaste sju årens djupa internationella
              finans- och skuldkris relativt väl. Sveriges offentliga finanser
              är fortsatt starka. Enligt Europeiska kommissionens prognoser
              beräknas Sverige vara det enda EU-land som mellan 2006 och 2014
              kommer att ha lyckats minska sin statsskuld.
            </seg>
            <seg xml:id="i-6d8c04ac7d047493-0">
              Regeringen har bedrivit en ansvarsfull finanspolitik som anpassats
              efter konjunkturläget. Den svenska offentliga sektorns finansiella
              sparande har, som sig bör, gått från överskott till underskott
              till följd av den utdragna lågkonjunkturen. På motsvarande sätt
              kommer sparandet att stärkas efter hand som läget i ekonomin förbättras.
            </seg>
            <seg xml:id="i-48416f85aef20283-0">
              En ansvarsfull finanspolitik handlar också om att inte förstärka
              konjunktursvängningarna och att skapa finanspolitiskt handlingsutrymme
              att kunna möta även nästa kris med kraftfulla åtgärder. Det finansiella
              sparandet ska därför gradvis återvända till överskott i takt med
              att resursutnyttjandet går mot balans.
            </seg>
            <seg xml:id="i-e2cc397c6dd03884-0">
              Detta innebär att fortsatta nödvändiga reformer kommer att behöva
              finansieras krona för krona. Detta gäller oavsett om de är på
              utgifts- eller inkomstsidan av budgeten. Det är från regeringens
              sida inte aktuellt att minska incitamenten till arbete genom breda
              skattehöjningar som slår mot tillväxt och sysselsättning. Respekt
              för de budgetpolitiska målen kommer fortsatt att vara regeringens
              ledstjärna för den ekonomiska politiken.
            </seg>
          </u>
          <note type="speaker" xml:id="i-8bc5a581fed14d9f-0">
            Anf. 9 MONICA GREEN (S):
          </note>
          <u who="monica_green_e58cbb" xml:id="i-570bccdda7884bdb-0">
            <seg xml:id="i-1ecbb5c15b6d8a7d-0">
              Herr talman! Jag skrev den här interpellationen i januari. Jag
              gjorde det eftersom det var en sådan turbulens här under hösten
              när de borgerliga ledamöterna krävde att skatten skulle sänkas
              ytterligare. Om vi inte gick med på det skulle allt rämna. Alla
              regler skulle falla. Och den ekonomiska politiken skulle falla
              sönder om inte vi gick med på ytterligare skattesänkningar för
              dem som tjänar mest.
            </seg>
            <seg xml:id="i-7f1212bc4243aa46-0">
              Därför skrev jag interpellationen i januari. Som Anders Borg
              vet har riksdagen regler om att han ska svara mig inom två veckor.
              Det har Anders Borg inte gjort. Han har nonchalerat mina krav
              på att få ha den här debatten. Och jag ska naturligtvis vara ödmjuk
              och tacksam nu för att Anders Borg har tid med mig, en vanlig
              enkel ledamot, och tar den här debatten.
            </seg>
            <seg xml:id="i-9a1d130b128e0518-0">
              Jag upprepar frågorna från i höstas. Ni stred i höstas för att
              få sänka skatterna med ytterligare 3 miljarder kronor. Det var
              utöver de 134 miljarder som ni redan hade sänkt skatterna med.
              Ni var tvungna att sänka skatterna mer. Ni anordnade seminarier,
              och det var olika professorer som fick uttala sig om hur viktigt
              det var att få sänka skatterna ännu mer. Och om vi inte följde
              budgetreglerna, som ni påstod att vi inte skulle göra, skulle
              förtroendet för svensk ekonomi falla.
            </seg>
            <seg xml:id="i-af036492f7b9903d-0">
              Nu har det visat sig att Anders Borg och de borgerliga ledamöterna
              inte fick igenom förslaget. Vi röstade emot. Vi tyckte att det
              någon gång fick räcka med dessa ständiga skattesänkningar. Man
              skulle sätta Sveriges ekonomi på prov ytterligare. Det är ju det
              som har hänt. Ni lånar mer och mer. Anders Borg säger: Vi har
              minskat statsskulden. Ja, det har ni gjort genom att sälja ut
              kyrksilvret, de statliga egendomarna. Men budgetunderskottet har
              blivit gigantiskt – 87 miljarder kronor. Vi tyckte att det var
              nog.
            </seg>
            <seg xml:id="i-52452ba92fce4293-0">
              Sedan inträffade nyårsnatten, och Anders Borg fick en uppenbarelse:
              Nej, nu ska vi nog inte sänka skatterna mer. Nu räcker det. 134
              miljarder räcker. Nu ska vi ta resten krona för krona.
            </seg>
            <seg xml:id="i-5d35c24fc4e02963-0">
              När det gällde skattesänkningarna med 134 miljarder var det inte
              krona för krona, men nu är det så. Den minnesgode vet förstås
              att Anders Borg sade detta också i februari 2010: Nej, nu räcker
              det med skattesänkningar. Och efter att han hade vunnit valet
              fortsatte han med skattesänkningar, vilket har försämrat servicen
              till medborgarna. Jag vet att Anders Borg påstår att servicen
              inte har försämrats, men vi som är ute i sjukvården, i äldrevården,
              i förskolorna och i skolorna ser att det är precis det som har
              inträffat. I och med att ni har sänkt skatterna med 134 miljarder
              har ni gjort servicen till medborgarna sämre än vad den annars
              skulle ha varit.
            </seg>
            <seg xml:id="i-09070e314b4052e0-0">
              Min fråga från januari kvarstår: Varför var det så viktigt att
              sänka skatten före nyår med 3 miljarder? Vad var det i våra budgetregler
              som det var så noga med? Vad var det som skulle gå sönder? Anders
              Borg har ju efter nyår kommit på att det inte var så viktigt längre.
              Nu är inte skattesänkningar prioriterade, åtminstone inte under
              några månader i valrörelsen, för Anders Borg vet att människor
              i det här landet vill ha en god välfärd.
            </seg>
            <seg xml:id="i-9c7336b994ab1c4b-0">
              Jag vill säga att vi fortfarande har ett bra land, och vi har
              en god välfärd, men vi är på väg utför. Vi får färre anställda
              inom välfärdssektorn per 1 000 invånare, och de som jobbar där
              får det allt stressigare. Vi har ett bra land att leva i. Jag
              vill inte att det förstörs.
            </seg>
          </u>
          <note type="speaker" xml:id="i-40591b072b9a9706-0">
            Anf. 10 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-192a93f7ba8e1c43-0">
            <seg xml:id="i-dce1915f88e1bb73-0">
              Herr talman! Monica Green och Socialdemokraterna ångar på i ett
              högt tonläge om det här med skattesänkningar och försöker föra
              en diskussion om den debatt vi hade i höstas om brytpunkten, att
              vi ville göra en justering av brytpunkten, och kopplar samman
              den med det ekonomiska läge som vi nu är på väg in i. Jag tror
              att det är viktigt att klargöra några saker om vad debatten i
              höstas handlade om. Jag börjar i den änden i alla fall.
            </seg>
            <seg xml:id="i-d586b1ac6d149aad-0">
              När Monica Green i talarstolen påstår att regeringen till varje
              pris vill sänka skatterna för dem som tjänar mest, för dem som
              har högst inkomster, missar hon lite av huvudpoängen, det vill
              säga själva syftet med justeringar i skatterna – till exempel
              brytpunkten som vi debatterade i höstas.
            </seg>
            <seg xml:id="i-4ff952a9b1eca1a9-0">
              Poängen med förslaget om höjd brytpunkt var att genomföra en
              åtgärd för att ytterligare stärka Sveriges konkurrenskraft på
              sikt. Monica Green vet mycket väl att den som har högre lön betalar
              i Sverige i dag alltid mer i skatt än den som tjänar mindre. Det
              är huvudregeln i Sverige. Den som tjänar mer betalar också mer
              i skatt. Det vi diskuterade i höstas var något annat, nämligen
              en brytpunkt där man över en viss beloppsgräns betalar en högre
              andel skatt, alltså en högre procentsats av sin lön, inte bara
              mer i kronor, vilket den som har högre lön redan gör.
            </seg>
            <seg xml:id="i-224853f7140819e9-0">
              Problemet med sådana brytpunkter är att de utgör en straffbeskattning
              på högre utbildning och på entreprenörskap. Det är alltså raka
              motsatsen till de drivkrafter som vi normalt sett säger är positiva
              och gärna vill uppmuntra. En brytpunkt blir alltså i praktiken
              en straffbeskattning på utbildning och entreprenörskap och motverkar
              goda krafter i ekonomin. Det kan ändå finnas skäl att ha sådana
              brytpunkter, och politiskt anförs ofta någon form av rättviseskäl
              för att sådana brytpunkter ska finnas. Men att de har negativa
              effekter på hur ekonomin fungerar är nog de flesta ekonomer överens
              om.
            </seg>
            <seg xml:id="i-ed73a9c01c44d166-0">
              I Sverige finns två brytpunkter. En där man börjar betala den
              statliga skatten, vilket är den som debatterades i höstas, och
              en där den så kallade värnskatten läggs till de övriga skatterna.
              Förslaget från i höstas var alltså att höja den lägre av de två
              brytpunkterna något i syfte att stimulera utbildning och entreprenörskap
              och stärka Sveriges konkurrenskraft.
            </seg>
            <seg xml:id="i-6aaee7810931ce45-0">
              Totalt hade ungefär en miljon löntagare berörts, och det hade
              gett en energiinjektion i ekonomin och ökat antalet arbetade timmar.
              Det är detta som Monica Green kallar skattesänkningar till dem
              som har det bäst. Med det sättet att uttrycka sig kan man få intrycket
              att den typen av förslag, att höja brytpunkten, är något som Socialdemokraterna
              aldrig skulle göra. Men sanningen, Monica Green, är att Socialdemokraterna
              själva vid flera tillfällen har valt att höja brytpunkten med
              samma motiv som alliansregeringen anförde i höstas.
            </seg>
            <seg xml:id="i-8a345c7809c8ff68-0">
              I början av 2000-talet tyckte Socialdemokraterna att det var
              rimligt och tillräckligt att 18 procent av befolkningen betalade
              statlig skatt. I dag betalar 29 procent statlig skatt. Om brytpunkten
              hade höjts enligt regeringens förslag hade ändå fortfarande 26
              procent betalat statlig skatt, alltså en långt större andel än
              den som Socialdemokraterna själva ansåg var tillräcklig när de
              höjde brytpunkten vid några tillfällen i början av 2000-talet.
            </seg>
            <seg xml:id="i-ca9862b2979297e2-0">
              Herr talman! Sverige står inte och faller med höjd brytpunkt,
              men det är onekligen en bekymmersam signal att det största oppositionspartiet
              inte längre tycker att utbildning och entreprenörskap ska löna
              sig.
            </seg>
          </u>
          <note type="speaker" xml:id="i-42b2631079239b5a-0">
            Anf. 11 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-5">
            <seg xml:id="i-fa98088bf8ca09b9-0">
              Herr talman! Sverige är ett av de länder som har de starkaste
              offentliga finanserna i industrivärlden. Vi har senast i dag fått
              en nyhetsrapportering om att Riksgäldskontoret har lånat euro
              till lägre lånekostnader än alla europeiska länder utom Tyskland.
              Det är ett solitt förtroende för att svenska offentliga finanser
              är mycket starka. Vi kommer också enligt både kommissionens och
              andra bedömares prognoser tillbaka till balans och överskott snabbare
              än andra länder.
            </seg>
            <seg xml:id="i-2ecd30032783b7a6-0">
              Vi kunde i går på nyheterna höra rapporteringen att Sverige kanske
              inte vid någon tidpunkt har haft så starka offentliga finanser
              enligt experternas bedömning som i dagsläget. Detta återspeglas
              också i att våra kreditbetyg är väsentligt starkare. Vi rejtas
              av såväl S jag ska inte påstå något annat. Problemet för er är
              ju att ni har misslyckats. Ni har inte fått ordning på arbetslösheten.
              Eller är Anders Borg nöjd med 8 procents arbetslöshet? Jag hörde
              Anders Borg haspla ur sig någonting om att det inte var så bra
              att arbetslösheten sjunker för fort. Är Anders Borg nöjd med studieresultaten?
              Är Anders Borg nöjd med bostadsbyggandet? Vad är det ni är nöjda
              med? Ni är nöjda med ekonomin, påstår ni. Men det finns ju människor
              som inte tas om hand, människor som är arbetslösa och som inte
              har möjlighet att studera och människor som inte får den kunskap
              de behöver i skolan. Hur kan ni vara nöjda med det, Anders Borg?
            </seg>
          </u>
          <note type="speaker" xml:id="i-2e3b8312a8fbd8b8-0">
            Anf. 13 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-192a93f7ba8e1c43-1">
            <seg xml:id="i-f578584dc8e518e7-0">
              Herr talman! Monica Green säger sig inte förstå att Alliansen
              i höstas kunde föreslå en förändring av brytpunkten och sedan,
              sent i vintras, tala om att säkra nya skatteintäkter. Men om man
              sätter sig in i frågorna tror jag att det är ganska uppenbart
              för de flesta att det är en väsentlig skillnad mellan skatt på
              arbete och tillväxt och på exempelvis punktskatter, alltså skatter
              som tas ut på sådant som oftast betraktas som skadligt eller i
              alla fall mindre önskvärt.
            </seg>
            <seg xml:id="i-42b53cdb33efcd5a-0">
              Om vi vill ha mycket av arbete och mycket av tillväxt är det
              rimligt att skatterna på detta område hålls så låga som möjligt.
              Om vi vill säkra skatteintäkter till olika angelägna reformer
              framöver är det likaledes fullt rimligt att i första hand sträva
              efter att försöka få in dessa skattepengar från annat håll än
              just genom att öka beskattningen på arbete och tillväxt.
            </seg>
            <seg xml:id="i-c4ad89d800dff44f-0">
              Det beklagliga med den politik som Socialdemokraterna torgför
              och vill gå till val på är att den gör just detta. Det är med
              en imponerande precision som ni föreslår ökade skatter på arbete
              just där de gör som mest skada. Det gäller till exempel kostnaderna
              för att anställa unga, chockhöjningen av arbetsgivaravgifterna
              för unga och chockhöjningen – en dubblering – av momsen i restaurangsektorn.
              Det är just den del av ekonomin där många unga får sitt första
              jobb.
            </seg>
            <seg xml:id="i-455fa133378963c9-0">
              Sedan blir det lite parodiskt när Monica Green här orerar om
              budgetunderskott, som om Socialdemokraterna skulle ha lagt fram
              helt andra budgetalternativ med stora överskott. Det stämmer väldigt
              dåligt överens med de budgetmotioner där ni – även om det emellanåt
              redovisas ganska knapphändigt numera – får anses deklarera er
              politik. I er senaste budgetmotion från i höstas är statsbudgetsaldot
              491 miljoner kronor lägre än i regeringens budget. Ni skulle alltså
              behöva låna en halv miljard mer.
            </seg>
          </u>
          <note type="speaker" xml:id="i-96182574d0f34551-0">
            Anf. 14 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-0">
            <seg xml:id="i-a9282aca3df9b7ff-0">
              Herr talman! Låt mig först påpeka för Anders Borg och alla som
              tar del av den här debatten att Anders Borg inte är sin egen herre.
              Han har som så många andra en uppdragsgivare. Den uppdragsgivaren
              kan beskrivas som medlemmarna i Moderata samlingspartiet. De har
              på sin stämma kommit fram till ett beslut om att ni ska införa
              ett sjätte jobbskatteavdrag. Ni har fattat beslut om att sänka
              bolagsskatten ännu mer. Ni har fattat beslut om att ni ska slopa
              värnskatten, som nämndes här tidigare. Dessutom har ni fattat
              beslut om att höja skiktgränsen för statlig skatt.
            </seg>
            <seg xml:id="i-95b1965215c907b1-0">
              Om vi räknar ihop detta, Anders Borg, handlar det om ett beslut
              fattat på er demokratiska stämma om att ditt parti – Moderaterna,
              som leder regeringen – ska fortsätta med skattesänkningar på 40
              miljarder kronor. Då är frågan: Hur ska det gå till? Just nu är
              det skattesänkarstopp, säger ni, och då ska allting finansieras
              krona för krona. Ni har kommit fram till att om man höjer skatten
              på snus rejält får vi mer pengar till skolan. Eller varför inte
              höja dagsböterna så att vi kan finansiera ett framtida försvar?
            </seg>
            <seg xml:id="i-4fb2b3816e38c37c-0">
              Nu har skatterna sänkts så kraftigt att vi har hamnat i ett sämre
              läge. Det har ju inte minskat arbetslösheten. Om det är sänkta
              arbetsgivaravgifter för unga som botar ungdomsarbetslösheten,
              ja, men sänk dem ännu mer då! Men det ni vill ni ju inte göra.
              Ungdomsarbetslösheten är jättehög. Unga har svårt att få jobb.
            </seg>
            <seg xml:id="i-485244a9e54a7ca1-0">
              Om det är momsen i restaurangbranschen som ger fler jobb, varför
              sänker ni den inte ännu mer? Det är nu 400 000 arbetslösa. Enligt
              Svenskt Näringsliv är det 80 000 jobb som inte blir tillsatta
              därför att det inte finns några sökande med rätt kompetens. Vad
              gör ni åt det?
            </seg>
            <seg xml:id="i-e2eae88fd277840f-0">
              Nej, ni fortsätter utifrån beslutet på er stämma med skattesänkningar.
              Det är det som är drivkraften hos er moderater, och det har det
              alltid varit. Det betyder att om oturen skulle vara framme och
              ni får fortsätta att leda landet kommer det fler skattesänkningar.
              Det är ju er politik. Det vore bra om den hade fungerat, men den
              gör ju tyvärr inte det. Arbetslösheten är jättehög. Resultaten
              i skolan faller kraftigt. Vi har den största ökningen av inkomstskillnaderna
              i Sverige sedan 2006. Detta är alltså resultat av er politik.
            </seg>
            <seg xml:id="i-518184168fa2476a-0">
              Nu när ni ska finansiera allt krona för krona har ni slängt ut
              35 miljarder kronor på Nuonaffären, men där mumlar ni. Det är
              35 miljarder kronor som har försvunnit för svenska skattebetalare.
              Då kan man inte ens komma till konstitutionsutskottet och reda
              ut vad som har hänt. Är det en ansvarsfull politik?
            </seg>
            <seg xml:id="i-540c1f998caeeb87-0">
              Herr talman! Nu senast i SOM-institutets opinionsundersökning
              som redovisades i går visade det sig att svenska folket tycker
              att det är jobben, skolan och sjukvården som är de viktigaste
              frågorna. Man tycker också att privatiseringarna och skattesänkningarna
              inte ska fortsätta. Man vill införa starka begränsningar av vinster
              i välfärden. Det är precis den politik som vi står för. Anders
              Borg står för fortsatta skattesänkningar. Utåt vill han ge sken
              av att han tar stort ansvar. Anders Borg har satt oss i ett svårare
              läge i Sverige. Nu finns det inte så mycket pengar till reformer,
              framför allt inte med en moderatledd regering.
            </seg>
          </u>
          <note type="speaker" xml:id="i-42c48a94e5ce52f9-0">
            Anf. 15 GÖRAN PETTERSSON (M):
          </note>
          <u who="goran_pettersson_017250" xml:id="i-4c7e12ee762890d4-0">
            <seg xml:id="i-c42b4faf37cf0edb-0">
              Herr talman! Jag vill börja med att ge Monica Green rätt på en
              punkt. Det var en väldigt het debatt i höstas. Däremot hade Monica
              Green fel när hon sade att det var en skattepolitisk debatt och
              att den var het på grund av innehållet i de olika skatteförslagen.
              Anledningen till att debatten var het var att den handlade om
              procedurfrågor och det finanspolitiska ramverket. Det var skälet
              till att finansutskottet – för att få en genomgång av det finanspolitiska
              ramverk som Monica Green framhåller har tjänat Sverige väl – anordnade
              offentliga utfrågningar med experter. Detta ramverk utmanades
              av oppositionens agerande.
            </seg>
            <seg xml:id="i-d9a01bd07e210366-0">
              Kortsiktigt har det inte fått några mätbara effekter. Men när
              vi talar om förtroende för ett lands finanspolitik handlar det
              inte om en kvartalsekonomi, utan det är långsiktighet som gäller.
            </seg>
            <seg xml:id="i-241e50b477776121-0">
              Därför är juryn fortfarande ute för att se vilka långsiktiga
              konsekvenser höstens socialdemokratiska övergrepp på det finanspolitiska
              ramverket kommer att få. Men om man tittar på alla bedömningar
              som görs av svensk ekonomi ser man att alla enstämmigt kommer
              in på att Sverige har väldigt väl skötta statsfinanser.
            </seg>
          </u>
          <note type="speaker" xml:id="i-bd5d687844addf84-0">
            Anf. 16 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-6">
            <seg xml:id="i-4bd0549840bde19a-0">
              Herr talman! Sverige har mycket starka offentliga finanser. När
              vi tog över regeringsmakten ökade vi överskottet till 3,6 procent
              av bnp. Det är det starkaste överskott Sverige har upplevt, med
              undantag för något år då vi hade ett lika högt överskott. Men
              socialdemokratiska regeringar har aldrig haft ett högre överskott
              än 3,6 procent av bnp.
            </seg>
            <seg xml:id="i-f2316d1426fde76d-0">
              Vi amorterade ned skulden från 2006 till 2014 från 45 procent
              till 41 procent av bnp. Vi är det enda landet i EU som kan uppvisa
              en sådan utveckling. Detta gör alltså att Sverige står starkare
              än vad våra grannländer gör och att vi är bättre rustade för framtiden.
            </seg>
            <seg xml:id="i-cd63447f7d500687-0">
              Det är inte så att detta har köpts till priset av en alltför
              stram ekonomisk politik. Tillväxten i Sverige har alltså varit
              högre än i de andra europeiska länderna och högre än i USA. När
              kommissionen blickar framåt nästa år har Sverige med undantag
              för Baltikum den högsta tillväxten i Europeiska unionen.
            </seg>
            <seg xml:id="i-b2386cd39cc537a6-0">
              Vi har haft en sysselsättningsgrad som varit den högsta i Europa.
              Vi har den högsta sysselsättningsgraden av alla länder i Europa
              för närvarande.
            </seg>
            <seg xml:id="i-ac291bb8aa48de46-0">
              Det är ett resultat av att vi har fört en politik för att värna
              jobben. Arbetskraften har vuxit mycket kraftigt. Långtidsarbetslösheten
              är bland de lägsta i Europa. Reallönerna har ökat snabbare än
              i praktiskt taget alla jämförbara länder.
            </seg>
            <seg xml:id="i-9751fa5b23b3f3f9-0">
              Detta är resultatet av en ansvarsfull politik, som har varit
              stram när det behövts och som har stimulerat när det behövts.
              Och när vi nu ser att tillväxten i Sverige blir starkare inriktar
              vi oss på att återställa balans och överskott. Det är det som
              är en ansvarsfull ekonomisk politik.
            </seg>
            <seg xml:id="i-e502f819a9c64d7d-0">
              Jag är bekymrad över hur Socialdemokraterna och Miljöpartiet
              planerar att lägga upp valrörelsen, och här får vi alltså inga
              svar.
            </seg>
            <seg xml:id="i-593235b7fd6deb1d-0">
              Socialdemokraterna har tre bärande löften. Det ena är en 90-dagarsgaranti
              för unga, det andra är att göra kraftiga satsningar inom fas 3
              och det tredje är att höja a-kassan. Miljöpartiet har inte anslagit
              några pengar till 90-dagarsgaranti och fas 3, och man vill inte
              gå fram med så stora höjningar av a-kassan. Skillnaden mellan
              Miljöpartiet och Socialdemokraterna är 8 miljarder.
            </seg>
            <seg xml:id="i-d37246daa80211a1-0">
              Det här kanske är någonting som Monica Green och Raimo Pärssinen
              inte tycker är så viktiga saker: Det här med a-kassan och 90-dagarsgarantin
              är grejer som vi socialdemokrater kan kompromissa bort. Det är
              ingenting vi talar om på mötena, för det är ingen som tycker att
              det är viktigt.
            </seg>
            <seg xml:id="i-685d0c842c7ee75c-0">
              Nej, så är det inte, utan det är precis det Socialdemokraterna
              talar om.
            </seg>
            <seg xml:id="i-76e9ddc8389c69e5-0">
              Miljöpartiet å andra sidan lägger 5 miljarder på klimatåtgärder,
              där Socialdemokraterna lägger 500 miljoner. Då kan man ställa
              frågan: Är det kanske så att klimatet inte är så viktigt för Miljöpartiet
              i valrörelsen? Det kanske är något som de tänker sälja ut i budgetförhandlingar
              efter valet, och det kanske inte är något de prioriterar.
            </seg>
            <seg xml:id="i-cde67bc1b1575317-0">
              Nej, jag tror att vi ska ta Miljöpartiet på allvar. Det är det
              de prioriterar.
            </seg>
            <seg xml:id="i-ba071b62cdd52adb-0">
              Det är ju det här som är problemet. Socialdemokraterna och Miljöpartiet
              lägger hela sina budgetar på olika poster, och så kan de på möte
              efter möte ge väljarna intryck av att man kan använda samma pengar
              till att minska klasserna i lågstadiet och kraftigt höja lärarlönerna.
              Men man kan inte använda en krona tre gånger – man måste använda
              den till en sak i budgeten.
            </seg>
            <seg xml:id="i-4672765bcb1b2655-0">
              Här får vi intrycket att skattehöjningar kan finansiera tre gånger
              så stora satsningar som de kan. Detta är väldigt allvarligt. Skulle
              vi landa i den sitsen att Socialdemokraterna, Miljöpartiet och
              Vänsterpartiet ska bilda regering efter valet kommer de att undergräva
              överskottsmålet. Och vi vet vem som kommer att få betala priset
              för det: Det är de som blir arbetslösa i nästa kris. Att överge
              överskottsmålet är att svika de arbetslösa.
            </seg>
            <seg xml:id="i-634b8f4d4ac0aa88-0">
              Den enda tolkning man kan göra av de svar vi får från Socialdemokraterna
              är att de inte avser att upprätthålla överskottsmålet. De siktar
              inte på 1 procents finansiellt sparande 2018.
            </seg>
          </u>
          <note type="speaker" xml:id="i-1984ab07bce9ad2f-0">
            Anf. 17 MONICA GREEN (S):
          </note>
          <u who="monica_green_e58cbb" xml:id="i-570bccdda7884bdb-1">
            <seg xml:id="i-db835861757e8fa2-0">
              Herr talman! Nu förstår jag varför Anders Borg har väntat med
              denna debatt från januari, när jag lämnade in interpellationen,
              tills nu i slutet av april. Han har ju inget svar till mig.
            </seg>
            <seg xml:id="i-332c088a381997d7-0">
              Jag frågade om det finanspolitiska ramverket har förändrats.
              Det var ju det som det var en så högljudd debatt om i höstas,
              precis som Göran Pettersson sade här alldeles tydligt, att allting
              skulle rämna och förstöras om vi fick igenom stoppet på era fortsatta
              skattesänkningar. Vi fick igenom det, och Sveriges ekonomi är
              fortfarande god.
            </seg>
            <seg xml:id="i-742dc3102a920eee-0">
              Vi har ett finanspolitiskt ramverk som har tjänat Sverige väl.
              Det var vi socialdemokrater som satte upp det. Och det var, som
              Anders Borg brukar säga, tack vare att Göran Persson hade sådan
              ordning och reda på ekonomin.
            </seg>
            <seg xml:id="i-b1237a4d5a5fcef0-0">
              Men vad har hänt sedan dess? År 2006 hade vi en högre sysselsättningsgrad
              än nu och lägre arbetslöshet än nu. Sedan dess har även kunskaperna
              i skolan sjunkit, och bostadsbyggandet har stannat av. Nu säger
              Anders Borg att det är bra när vi jämför oss med andra.
            </seg>
            <seg xml:id="i-da8b410ed767c42e-0">
              Ni vill höja skatterna för 25-åringar, och enligt er budget ska
              det inte ha någon effekt alls. Ni påstår att om vi höjer arbetsgivaravgiften
              för 26-åringar får det förödande konsekvenser för jobben för dem,
              men när ni föreslår samma sak för 25-åringar får det inga effekter
              alls.
            </seg>
            <seg xml:id="i-0ef807d53d605a54-0">
              Vi har sett att era reformer har varit oerhört dyra. De pengarna
              hade räckt till betydligt fler jobb – sjuksköterskor, förskollärare,
              lärare och undersköterskor i omvårdnaden. Det hade behövts, för
              nu får människorna där slita och stressa.
            </seg>
            <seg xml:id="i-88c5ba8a342e6bf6-0">
              Jag har inte fått något svar i dag. Det enda jag kan svara på
              Anders Borgs farhågor är att vi kommer att ha ordning och reda
              på ekonomin. Vi lägger fram förslag både om arbetslöshetsförsäkring
              och om miljöpolitik. Ni lägger ingenting på det.
            </seg>
          </u>
          <note type="speaker" xml:id="i-99c101113f162114-0">
            Anf. 18 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-1">
            <seg xml:id="i-6410ccb225d4a6f9-0">
              Herr talman! Anders Borg använder uttrycket fas 3. Det är ju
              så det heter egentligen, fast Moderaterna väljer att kalla det
              sysselsättningsfasen. Fas 3 är väl ett flaggskepp som Anders Borg
              är stolt över: där människor blir inlåsta och arbetsgivaren får
              betalt – men inte de som finns där. De får inte heller någon utbildning.
            </seg>
            <seg xml:id="i-9719b62503a36821-0">
              Är det detta han tar upp som ett hemskt exempel, att vi socialdemokrater
              vill ta bort fas 3? Det vill vi faktiskt göra. Vi vill preparera
              människor så att de kommer till jobb.
            </seg>
            <seg xml:id="i-af17f08eba375c34-0">
              Sedan kan man verkligen fundera på det här med ansvar för ekonomin.
              Ni har beslut från er moderata stämma, för ni älskar skattesänkningar.
              Och helst vill ni sänka skatterna för dem som redan har mycket.
              Det är er grundideologi.
            </seg>
            <seg xml:id="i-46648076f14d2d69-0">
              Vem är det då som får betala priset? Jo, nu har vi ju sett att
              det är arbetslösa och sjuka som betalar priset. Det är Hälsans
              Förskola som betalar priset för er politik. Vatten och knäckebröd
              till ungarna – det är en konsekvens av er politik.
            </seg>
            <seg xml:id="i-6db1ac289990df3c-0">
              Att stå här och säga att man tar ett jättestort ansvar när 35
              miljarder har försvunnit i Nuonaffären, är det också att ta ansvar?
              Man kan inte ens komma till konstitutionsutskottet och svara på
              frågor, och ingen vet vad som hände. Vad är det för ansvarstagande?
            </seg>
            <seg xml:id="i-4a7593582c9e05c2-0">
              Jag är övertygad om, herr talman, att om Anders Borg får fortsätta
              som finansminister gör han som i förra valet, då han sade att
              det var skattesänkarstopp. Det har han sagt nu igen: Nu är det
              skattesänkarstopp. Vad hände efter förra valet? Jo, han fortsatte
              att sänka skatterna. Det är klart att han kommer att göra det,
              för det är Anders Borgs analys, Anders Borgs politik och Moderaternas
              dröm att fortsätta att sänka skatterna.
            </seg>
            <seg xml:id="i-77adc4476c41cd7e-0">
              Det betyder att det är andra som får betala priset. Och det är
              inte de rika, männen, som får göra det, utan det är andra som
              får betala priset för er politik.
            </seg>
          </u>
          <note type="speaker" xml:id="i-a1a3cd65dc4ad4c9-0">
            Anf. 19 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-7">
            <seg xml:id="i-5d8d8426b391dfd7-0">
              Herr talman! Svensk ekonomi står starkare i dag än vad den tidigare
              har gjort, tack vare en ansvarsfull regering som har hållit ihop
              landet och säkrat både trygghet och tillväxt.
            </seg>
            <seg xml:id="i-3c2a4f9ba04f6c8d-0">
              Man kan göra olika beräkningar av långsiktig uthållighet. Den
              som IMF nyligen presenterade är en av de grundligare. Man går
              igenom hur pensionssystemet i alla industriländer kommer att utvecklas
              långsiktigt, vad som kommer att hända med kostnader för hälso-
              och sjukvård, hur det ser ut med befolkningsåldrandets effekter
              på skattesystemet och så vidare. Där är alltså Sverige, tillsammans
              med Danmark, det land som har den största, starkaste, solidaste
              och mest grundmurade trovärdigheten av alla länder. Det är därför
              att vi har tagit ansvar när världsekonomin har gått igenom den
              värsta krisen sedan depressionen.
            </seg>
            <seg xml:id="i-4783c22435935aab-0">
              Det är positivt att Sverige klarat av att föra en så stark politik.
              Tillväxten har varit högre, jobben har kommit i större utsträckning
              än i andra länder, vi har haft lägre långtidsarbetslöshet och
              en bättre sammanhållning än andra.
            </seg>
            <seg xml:id="i-d6a0b2a949159c98-0">
              Vi fick bara förra veckan en rapport om att Sverige är ett av
              de länder som har det bästa sjukvårdssystemet i Europa, och tidigare
              har OECD rapporterat att vi har den högsta personaltätheten i
              äldreomsorgen. Sverige är alltså ett land som kombinerar tillväxt,
              utveckling och välfärd.
            </seg>
            <seg xml:id="i-3d28ec04068e6ee0-0">
              Den här debatten har tydligt visat att Socialdemokraterna inte
              tänker tala klarspråk i valrörelsen. Vi får alltså inte ett enda
              besked om överskottsmålet. Magdalena Andersson, Fredrik Olovsson,
              Monica Green och Raimo Pärssinen tänker ta sig igenom valrörelsen
              utan att svara, och vi förstår vad det beror på. Ska man finansiera
              Socialdemokraternas kraftiga utbyggnad av arbetsmarknadspolitiken,
              AMS-åtgärderna, och samtidigt klara av Miljöpartiets klimatåtgärder,
              ja då måste man tära på kapitalet och undergräva skyddsvallarna.
              Då vet vi att priset för den socialdemokratiska politiken får
              till slut de arbetslösa betala.
            </seg>
          </u>
          <note xml:id="i-8552bdd33c004523-1">
            Överläggningen var härmed avslutad.
          </note>
          <note xml:id="i-2d899f65aee4a51a-0">
            13 § Svar på interpellation 2013/14:267 om regeringens skattepolitik
          </note>
          <note type="speaker" xml:id="i-16fbdf61f833f675-0">
            Anf. 20 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-8">
            <seg xml:id="i-b1e8afce4e55242a-0">
              Herr talman! Eva-Lena Jansson har frågat mig vilka åtgärder jag
              planerar att vidta för att stärka de offentliga finanserna.
            </seg>
            <seg xml:id="i-85457286eea2c4e0-0">
              Sedan den finansiella krisens utbrott 2008 har läget i världsekonomin
              varit ansträngt. Detta har givetvis påverkat Sverige, även om
              svensk ekonomi har visat stor motståndskraft tack vare regeringens
              åtgärder. Regeringen har under krisen stöttat tillväxten med aktiva
              stabiliseringspolitiska åtgärder och långsiktigt förbättrat tillväxtmöjligheterna.
              Bedömningen är att regeringens politik har lett till en högre
              varaktig sysselsättning och en lägre jämviktsarbetslöshet. Denna
              bedömning delas av bland andra OECD, Riksbanken och Konjunkturinstitutet.
            </seg>
            <seg xml:id="i-6c87f307c6eb9509-0">
              Efter en lång rad av finanspolitiska åtgärder för att stötta
              ekonomin väntas budgetutrymmet vara mycket begränsat de kommande
              åren. I takt med att bnp- och sysselsättningstillväxten tar fart
              och arbetslösheten minskar förskjuts tyngdpunkten från stimulansåtgärder
              mot finansierade åtgärder som stärker förutsättningarna för fler
              i arbete. Nya reformer kommer att kräva finansiering krona för
              krona. Det kan exempelvis handla om åtgärder som säkrar skattesystemets
              effektivitet och legitimitet och motverkar samhällsekonomisk ineffektivitet.
              Det är också viktigt med stram utgiftsgranskning och god utgiftskontroll.
            </seg>
            <seg xml:id="i-d8f4e48322f1345e-0">
              Nu när det förväntas ske en gradvis förbättring av det ekonomiska
              läget är finanspolitikens inriktning att återvända till överskott.
              Detta är viktigt för att finanspolitiken inte ska vara procyklisk
              och för att återställa nödvändiga säkerhetsmarginaler. Enligt
              nuvarande prognos är det finansiella sparandet som andel av bnp
              över 1 procent när resursutnyttjandet närmar sig balans år 2018.
            </seg>
          </u>
          <note type="speaker" xml:id="i-000dfac7401976b3-0">
            Anf. 21 EVA-LENA JANSSON (S):
          </note>
          <u who="eva-lena_jansson_13df82" next="cont" xml:id="i-4329bbd81d4bc4ea-0">
            <seg xml:id="i-b1c8f16c9f8ac0bf-0">
              Herr talman! Jag vill börja med att tacka Anders Borg för att
              jag äntligen har fått svar på interpellationen som jag lämnade
              in den 29 januari. Det har gått nästan tre månader sedan jag lämnade
              in den, och man kan fundera på hur komplicerad frågan var.
            </seg>
            <seg xml:id="i-9c382d46422a9985-0">
              I min interpellation beskriver jag hur regeringen under snart
              åtta år har varit inriktad på att sänka skatterna. De har förvandlat
              ett ekonomiskt överskott på 65 miljarder i statens finanser till
              ett underskott på 87 miljarder.
            </seg>
            <seg xml:id="i-af964280d203b1cd-0">
              Så sent som den 12 november förra året beskrevs statens finanser
              av finansministern som att vi i dag ligger med små underskott.
              Trots att regeringen redan i november visste att det fanns ett
              underskott drev de på för att riksdagen skulle fatta beslut om
              att genomföra skattesänkningar på flera miljarder. De röstade
              igenom förslaget tillsammans med Sverigedemokraterna i december,
              och bara en månad senare säger finansministern, som jag skrev
              i januari, att det inte finns utrymme för sänkta skatter.
            </seg>
            <seg xml:id="i-dfa96a0be88e899b-0">
              Vad de gjorde då var att de sänkte skatten för mig och alla andra
              härinne med 550 kronor i månaden, och för pensionärer sänkte de
              skatten med 100 kronor. De ökade alltså skillnaden i inkomst mellan
              riksdagsledamöter och pensionärer med 400 kronor, till riksdagsledamöternas
              fördel. Med vårt förslag hade pensionärerna fått sänkt skatt med
              150 kronor, och jag hade inte fått någon sänkt skatt alls. Det
              hade jag tyckt varit mycket mer rimligt.
            </seg>
            <seg xml:id="i-8ea944b38254226c-0">
              Sedan den 29 januari har Anders Borg flip-floppat en hel del.
              Först föreslog han att studenterna skulle betala lånekarusellen,
              som han dragit i gång genom att åstadkomma ett underskott, genom
              att få studiebidraget sänkt med 300 kronor. Men efter ungefär
              tre veckor ändrade Fredrik Reinfeldt beslutet, så man vet egentligen
              inte vem det är som bestämmer i regeringen; jag tror att det är
              Fredrik Reinfeldt. Samma dag som Fredrik Reinfeldt sade att de
              300 kronorna inte skulle tas från studenterna hade Anders Borg
              på förmiddagen sagt att jo, det skulle de visst göra. Vi får väl
              se hur länge det gäller.
            </seg>
            <seg xml:id="i-d1cbd57a3c309e34-0">
              Jag har ställt frågan: Avser finansministern att vidta några
              skyndsamma åtgärder för att få ordning på underskottet i statens
              finanser? Till svar får jag en massa ord, men jag tycker inte
              att jag får någon speciellt tydlig inriktning.
            </seg>
            <seg xml:id="i-ebdca523997a2eaf-0">
              Anders Borg säger att nej, nu blir det nog inga skattesänkningar.
              Ändå har man nyligen tillsatt en utredning om hur man ska kunna
              sänka skatten ytterligare. En tidigare partiledare i Moderaterna,
              Ulf Adelsohn, har sagt att det ligger i era gener att sänka skatten,
              och det har varit uppenbart med tanke på hur skattepolitiken har
              varit under senare år.
            </seg>
            <seg xml:id="i-3f09025f77ed86eb-0">
              Man kan ha ett underskott i statens finanser om man väljer att
              investera, om man väljer att investera i utbildning för arbetslösa
              och om man väljer att investera i arbetsmarknadspolitik som gör
              att människor kan gå från arbetslöshet till jobb. Men om man väljer
              att ensidigt sänka skatten och inte investera bidrar det inte
              till att ge de arbetslösa någon starkare ekonomi eller till att
              få ut dem i arbete. Det bidrar inte heller till att företag ska
              kunna anställa personer.
            </seg>
            <seg xml:id="i-277bc0ae4e3f6b56-0">
              Vi vet att förra året försvann massor av jobbmöjligheter. Man
              hade kunnat anställa, men man hittade inte personer med rätt utbildning.
              Då tyckte Anders Borg att det var mer prioriterat att sänka skatten
              för honom och för mig än att satsa på de arbetslösa, att satsa
              på utbildning. I stället valde han att låsa in 35 000 i fas 3
              och är nu upprörd över att vi vill ta bort fas 3.
            </seg>
            <seg xml:id="i-e3c205310c7bc008-0">
              Herr talman! Jag skulle gärna vilja veta vad Anders Borg egentligen
              vill göra.
            </seg>
          </u>
          <note xml:id="i-c5ed9a2ae3043c8f-0">
            Anf. 22 GUNNAR ANDRÉN (FP):
          </note>
          <u who="eva-lena_jansson_13df82" prev="cont" xml:id="i-15efcd4de6335f8e-0">
            <seg xml:id="i-b3440a11af99da8a-0">
              Herr talman! Det är ganska viktigt hur man ställer frågor. Eva-Lena
              Jansson har frågat hur regeringen ska stärka de offentliga finanserna.
              En alternativ fråga hade kunnat vara hur man stärker de enskilda
              människornas ekonomi. Det är en fråga som jag tycker är minst
              lika viktig som de offentliga finanserna. De ska vara starka i
              Sverige – det är viktigt. Men om vi går tillbaka en smula i tiden,
              kanske inte bara ett halvår utan åtta, tolv eller ännu fler år,
              kan vi notera, om vi vill, att köpkraften i Sverige hos de enskilda
              människorna var alltför låg. Det berodde på att kommunerna, staten
              och landstingen lade beslag på en alltför stor del av de arbetsinkomster
              som tillkommer de vanliga arbetande människorna. Det får effekter
              på människornas köpkraft. Vi ser nu en kanonad av förslag som
              ska stärka den offentliga sektorn, och det förstår jag därför
              att av tillväxten kan man ta mycket till den offentliga sektorn.
            </seg>
            <seg xml:id="i-4b8ccd8130a085b5-0">
              Just denna morgon har jag åkt från industristaden Göteborg, via
              Skövde och Hallsberg, till Helsingfors. Jag noterar att i dessa
              städer finns det en stor industrisektor. Och någon måste, herr
              talman, köpa produkterna. Det är absolut nödvändigt. Vi ska exportera
              50 procent i det här landet för att kunna upprätthålla den välfärd
              som vi absolut vill ha, som sjukvård, skola, annan utbildning,
              administration, rättsväsen och vad det nu kan vara som behövs.
            </seg>
            <seg xml:id="i-55ab58bd27b8e8b3-0">
              Själva frågeställningen gäller om det viktigaste är att stärka
              de offentliga finanserna eller se till att folk har arbete. Jag
              kan inte komma fram till något annat än att Stefan Löfven har
              gjort en korrekt analys av de omstridda jobbskatteavdragen. De
              ska i allt väsentligt behållas av två anledningar. Den ena är
              att löntagare har vant sig vid att ha denna köpkraft. Den andra
              är att de har varit bra för Sverige och sysselsättningen.
            </seg>
            <seg xml:id="i-7eac8eb0fbd2f6ab-0">
              Det är viktigt att komma ihåg att det har varit bra för Sverige
              att vi har haft en god köpkraft i landet. Det har varit ett av
              de stora problemen i Europa där det har varit oreda i många länders
              finanser. Ska man kunna köpa Volvobilar med motorer från Skövde
              måste man ha köpkraft.
            </seg>
            <seg xml:id="i-43b76f8234b2d333-0">
              Herr talman! Vi ser en avigsida på detta. Att Volvo beslutar
              att flytta tillverkningen av en modell till Kina, vilket de just
              gjort, har många orsaker, men en effekt blir att antalet som arbetar
              med att tillverka Volvobilar i Sverige minskar. Det är dåligt
              för de offentliga finanserna.
            </seg>
          </u>
          <note type="speaker" xml:id="i-e844af164c7761d3-0">
            Anf. 23 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-192a93f7ba8e1c43-2">
            <seg xml:id="i-dbb85b44a5caa541-0">
              Herr talman! Eva-Lena Jansson ställer en fråga om underskottet
              i statens finanser. Av frågan och retoriken i talarstolen kan
              man få intrycket att det finns en stor skillnad i synen på budgetregler,
              överskottsmål och så vidare. Eller så förs resonemanget inte fullt
              ut av Eva-Lena Jansson. Jag ska komma tillbaka till vad Eva-Lena
              Jansson egentligen menar.
            </seg>
            <seg xml:id="i-2f7af25e8c40a71b-0">
              Jag har åtminstone hittills trott att vi var överens om att överskottsmål
              betyder att budgeten ska gå ihop och gå med 1 procents överskott
              sett över en konjunkturcykel. Det betyder dock inte att statens
              budget ska gå med överskott varje enskilt år.
            </seg>
            <seg xml:id="i-811023caee9815ce-0">
              En av statens viktiga uppgifter är att motverka de konjunktursvängningar
              som sker i omvärlden. När det är lågkonjunktur och vi inte utnyttjar
              våra resurser fullt ut har staten en viktig uppgift i att stimulera
              ekonomin och försöka motverka konjunktursvängningarna. Det är
              också fullt legitimt att staten går med underskott under denna
              period.
            </seg>
            <seg xml:id="i-0adc7d71ca296d15-0">
              Det är ett närmast klassiskt sätt att hantera konjunktursvängningar
              som Socialdemokraterna åtminstone tidigare varit förespråkare
              av. Det handlar helt enkelt om konjunkturpolitik. Det viktiga
              är att säkerställa att man återgår till överskott när konjunkturen
              vänder och inte fortsätter spendera. När vi nu ser tendenser till
              att ekonomin börjar ta fart är det också läge att börja strama
              åt ekonomin igen.
            </seg>
            <seg xml:id="i-2c9957887411b813-0">
              Låt oss titta på hela perioden från 2006. Alliansregeringen lyckades
              under de första åren, innan finanskrisen slog till, samla på sig
              stora överskott, och under hela perioden från 2006 har den offentliga
              bruttoskulden minskat med ungefär 3 procent. Den bild som Eva-Lena
              Jansson och Socialdemokraterna försöker måla upp av att de offentliga
              finanserna skulle vara i oordning stämmer alltså inte. Svaret
              är snarast tvärtom. Trots lågkonjunktur och finanskris har vi
              under dessa två mandatperioder lyckats minska den offentliga bruttoskulden
              med ungefär 3 procent.
            </seg>
            <seg xml:id="i-d9335f2a62b7fad2-0">
              Vad menar Eva-Lena Jansson egentligen med sin retorik och med
              det hon antyder i sin fråga? Förordar hon en ordning där budgeten
              ska visa överskott varje år, även under lågkonjunktur? Är det
              detta Socialdemokraterna menar? Förespråkar ni en politik med
              kraftiga åtstramningar även under brinnande lågkonjunktur? Är
              det så jag ska tolka det Eva-Lena Jansson säger i talarstolen?
            </seg>
            <seg xml:id="i-c1e67e98ac758483-0">
              Det stämmer i så fall dåligt överens med den budgetmotion ni
              har lämnat in i riksdagen. Nu är den inte fullödig, för i höstas
              valde ni att redovisa bara ett år framåt när det normala är att
              man redovisar åtminstone tre år framåt. Men i någon mening får
              ni anses deklarera er politik framåt i den budgetmotion som lämnades
              i höstas.
            </seg>
            <seg xml:id="i-43d75420b1195670-0">
              I er senaste budgetmotion är ert statsbudgetsaldo 491 miljoner
              kronor lägre än regeringens. Ni skulle alltså behöva låna en halv
              miljard mer. Då har jag inte ens vägt in det faktum att ni dessutom
              använder pengarna för det femte jobbskatteavdraget två gånger.
              Efter den 1 januari accepterar ni jobbskatteavdraget fullt ut,
              vilket innebär att dessa pengar är förbrukade. Men dem har ni
              redan tecknat in en gång för andra reformer som ni säger att ni
              vill göra.
            </seg>
            <seg xml:id="i-d57f7dd1441eee73-0">
              Eva-Lena Jansson! Detta hänger dåligt ihop.
            </seg>
          </u>
          <note type="speaker" xml:id="i-34a7c6f28c1567a1-0">
            Anf. 24 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-2">
            <seg xml:id="i-5d52ecf34ce97a64-0">
              Herr talman! Låt mig förtydliga för Folkpartiets Gunnar Andrén
              att vi inte är för jobbskatteavdrag. Vi talar om nivåer på skatten.
              Jobbskatteavdrag är inget vi önskar eller vill ha. Jobbskatteavdrag
              gör skillnad mellan en pensionär och den som arbetar. Vi vill
              ha ett likformigt skattesystem, Gunnar Andrén. Oavsett var inkomsten
              kommer från och vid samma nivå på inkomst betalar man lika mycket
              i skatt. Detta förstår Gunnar Andrén, men han kanske försöker
              smeta på med jobbskatteavdraget.
            </seg>
            <seg xml:id="i-450cb781aa3d0651-0">
              Kan Anders Borg svara alla pensionärer på varför Sverige är det
              enda landet där en pensionär betalar mer i skatt än den som arbetar?
              Det kanske är en av de stimulansåtgärder som han beskriver i interpellationssvaret.
              Varför ska den som har jobbat ett långt arbetsliv inte få räkna
              pensionen som inarbetad lön? Nej, för Anders Borg drämmer till
              pensionärerna med högre skatt. Det kallar han för en stimulansåtgärd.
              Vi borde verkligen fördjupa oss i varför pensionärerna ska drabbas
              av detta.
            </seg>
            <seg xml:id="i-25a0c8e2d9a30d92-0">
              Om balansen är bra satsar vi antingen på individen – Gunnar Andrén
              tog upp resonemanget om mer pengar till individen – eller gemensamt.
              Vi kan göra både och, men frågan är om Anders Borg är nöjd med
              balansen. Moderaterna har ju bestämt att Anders Borg ska jobba
              för fler skattesänkningar, fortsatt bolagsskatt, ett sjätte jobbskatteavdrag,
              slopad värnskatt, höjd skiktgräns för statlig skatt och så vidare.
            </seg>
            <seg xml:id="i-c0d4a5d82f22bc57-0">
              Jag och andra runt om i landet undrar om det inte vore lite smartare
              att vi som arbetar betalar in lite mer för att få mer resurser
              till en bättre skola som ger bättre resultat. Då kan vi stärka
              Sveriges konkurrenskraft eftersom eleverna går ut i arbetslivet
              med bättre kunskaper.
            </seg>
            <seg xml:id="i-20112d1411177758-0">
              Är det inte också lite smartare att betala lite mer för att få
              bättre möjlighet att rusta de unga för jobb? Vi socialdemokrater
              tycker i alla fall att det är smartare än att som Moderaterna
              fatta beslut om fortsatta skattesänkningar.
            </seg>
            <seg xml:id="i-f5810cc64d3b1bf8-0">
              Det vore väl bättre om vi hade lite mer pengar att satsa på en
              fungerande, klimatsmart järnväg som våra företag behöver så väl
              för att transportera sina produkter.
            </seg>
            <seg xml:id="i-5191200a061302e2-0">
              Herr talman! Jag kommer från Gävleborgs län, och vi har en högskola.
              Det vore bättre att satsa mer på högskolan. Det är 33 500 som
              söker in, men mer än hälften får inte plats. I detta läge fortsätter
              Anders Borg skära ned på högskolan. Det är 40 miljoner som ska
              bort. Det är 780 årselevsplatser som ska bort. Det är för att
              det inte finns pengar.
            </seg>
            <seg xml:id="i-c0d64fcc0281281f-0">
              Om man dessutom har en socialminister som är kollega med Anders
              Borg i regeringen och som säger att vi måste gå ut och hitta sociala
              sponsorer för att klara av socialpolitiken kan man, Gunnar Andrén,
              fråga sig: Är det bra balans i dag? Hälsans Förskola, pensionärer
              betalar mer i skatt – det är en splittrad bild.
            </seg>
          </u>
          <note type="speaker" xml:id="i-d72488512a25c9ca-0">
            Anf. 25 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-9">
            <seg xml:id="i-9817d67ac3b44ebb-0">
              Herr talman! Låt mig börja med att redovisa fakta. Sverige har
              sedan 2006 haft högre tillväxt än alla jämförbara europeiska länder.
              Sverige har sedan 2006 haft bättre reallöneökningar. Vanliga svenskar
              har 20 procent mer i plånboken än vad man hade 2006. Det har man
              inte i andra länder. Där har krisen slagit mot lönerna på ett
              sätt som inte inträffat här. Sysselsättningen i Sverige är högre,
              och arbetskraften har vuxit snabbare än i andra länder.
            </seg>
            <seg xml:id="i-324341f762861147-0">
              Detta gör att vi nu ser hur skatteintäkterna i offentlig sektor
              ökar kraftigt. Vi har fler sysselsatta i kommunerna än tidigare,
              och vi når högre nivåer framåt. Vi ser att lediga platser är på
              rekordnivåer i kommunsektorn, och vi ser att varslen är nere på
              något hundratal. Det är nivåer som vi inte upplevt på länge.
            </seg>
            <seg xml:id="i-3d381e5bc64c6879-0">
              I den här miljön anser vi att vi ska komma tillbaka till 1 procent
              i finansiellt sparande. Det ska göras i det tempo som ekonomin
              tillåter. Då ska man ligga på 1 procents finansiellt sparande
              när ekonomin är i balans. Alla bedömare är överens om att vi är
              på väg mot det. Man kan diskutera om det sker 2017 eller 2018,
              men någonstans runt de åren ska vi ligga i balans på 1 procent
              i det finansiella sparandet.
            </seg>
            <seg xml:id="i-cfa884167e238222-0">
              Det här är väldigt viktigt därför att de värsta misstagen i ekonomisk
              politik, som kostar mest för en ekonomi, är de man begår i goda
              år, när man inte bygger upp buffertarna, när man inte säkrar skyddsvallarna
              och när man, som Tyskland och Frankrike gjorde under de goda åren,
              beviljar sig själv undantag.
            </seg>
            <seg xml:id="i-f07e30bf9d6846dd-0">
              Det är därför de andra länderna fått strama åt ekonomin under
              krisen, och det är därför skulderna har ökat kraftigt där. Det
              är därför de har haft sämre tillväxt, sämre reallöner och sämre
              utveckling i sin ekonomi.
            </seg>
            <seg xml:id="i-f76a74429eb89d5f-0">
              Det är väldigt viktigt att vi under de år vi nu har framför oss
              de facto får en ekonomisk politik som sätter av till skyddsvallarna.
              Det är därför vi lägger fram ett skol- och utbildningspaket med
              viktiga satsningar som vi finansierar med 9 miljarder i förstärkta
              intäkter.
            </seg>
            <seg xml:id="i-77ed366aea042975-0">
              Det är viktiga åtgärder med satsningar på lågstadiet, förlängd
              grundskola och matematikundervisning som finansieras med en del
              tuffa besked. Vi förändrar pensionsavdragen för privata pensionsförsäkringar,
              och vi drar in mer pengar på punktskatter. Det är så man bedriver
              ekonomisk politik i en period där tillväxten blir starkare.
            </seg>
            <seg xml:id="i-da44f975425ebd41-0">
              Jag blir djupt oroad över de besked vi får från oppositionen.
              Vänsterpartiet vill aktivt överge överskottsmålet, Miljöpartiet
              välkomnar en sådan diskussion och Magdalena Andersson säger att
              det är dags att ompröva överskottsmålet. I upprepade intervjuer
              i Dagens Industri, Reuters och Svenska Dagbladet hamrar hon in
              budskapet att överskottsmålet ska omprövas.
            </seg>
            <seg xml:id="i-62d1760446fca044-0">
              Raimo Pärssinens inlägg belyser väldigt väl hur oeniga Vänsterpartiet,
              Miljöpartiet och Socialdemokraterna är. Pärssinen säger att man
              ska avskaffa skillnaden i skatt mellan pensionärer och löntagare.
              Där spenderar Raimo Pärssinen lite över 7 miljarder utan finansiering.
            </seg>
            <seg xml:id="i-32c3472dfe087988-0">
              Miljöpartiet vill å andra sidan på ett helt meningslöst sätt
              sänka arbetsgivaravgifterna med 14 miljarder. Det är meningslöst
              därför att 9 av 10 kronor går till löntagare som inte berörs av
              förslaget. Det är en avbränning på 9 av 10 kronor. Det är nog
              det märkligaste ekonomiskpolitiska förslag vi hittills sett i
              Sveriges riksdag.
            </seg>
            <seg xml:id="i-4ca0a8b0d4f93389-0">
              Socialdemokraterna och Miljöpartiet har alltså skatteförslag
              som sänker skatteintäkterna med 20 miljarder. Men det är helt
              olika skatteförslag. Inte ens när Socialdemokraterna och Miljöpartiet
              vill sänka skatten är de överens. Det är detta som är bekymret.
            </seg>
            <seg xml:id="i-c5f9a289e334d987-0">
              Man staplar omfattande förslag om skattesänkningar på omfattande
              förslag om utgiftshöjningar, och så ger man inga gemensamma besked.
              Vi förstår vad detta kommer att leda till: Man får en ekonomisk
              politik där man inte orkar sätta av under de goda åren. Att Socialdemokraterna
              beter sig på det här sättet är för mig djupt förvånande.
            </seg>
          </u>
          <note type="speaker" xml:id="i-e3eae9727f0c7c66-0">
            Anf. 26 EVA-LENA JANSSON (S):
          </note>
          <u who="eva-lena_jansson_13df82" next="cont" xml:id="i-4329bbd81d4bc4ea-1">
            <seg xml:id="i-6612779b3c4884d9-0">
              Herr talman! Anders Borg tar i från tårna. Det är ett lite märkligt
              agerande. Vi står här och försöker ha en interpellationsdebatt,
              och jag ställde ett antal frågor till finansministern som han
              väljer att konsekvent inte svara på. Det tog tre månader att ens
              komma till kammaren, och nu när han är här tycker jag att han
              borde bemöda sig om att svara.
            </seg>
            <seg xml:id="i-8e83dc3dd8e86863-0">
              Jag kan informera finansministern om att för två dagar sedan
              varslade försvarsindustriföretaget BAE Systems i Karlskoga 75
              personer. Det här är på riktigt. Det händer i verkligheten utanför
              finansministerns rum. 75 personer i Karlskoga är varslade. Förhandlingar
              har inletts om uppsägningar redan nu. Det är människor av kött
              och blod som kommer att påverkas. Att Anders Borg i det läget
              har uttryckt en oro för att arbetslösheten ska sjunka för snabbt
              är häpnadsväckande.
            </seg>
            <seg xml:id="i-6c84fbee24228a26-0">
              Man kan stimulera ekonomin genom att investera i att bygga infrastruktur
              och bostäder, satsa på unga i utbildning, ha en aktiv jobbpolitik
              och investera i skolan, sjukvården, äldreomsorgen och förskolan.
              Man kan alltså göra saker på andra sätt än genom att sänka skatten.
            </seg>
            <seg xml:id="i-d96a651f274cbf81-0">
              Min fråga till Anders Borg var hur han tänkte göra och om han
              ska vidta några skyndsamma åtgärder för att få ordning på underskottet
              i statens finanser. Man har uppfattat att det har varit ett väldigt
              litet underskott. Det sade han i alla fall i november.
            </seg>
            <seg xml:id="i-7e5920f4488754c8-0">
              Anledningen till att jag ställde frågan är att finansministern
              bedriver en flip-flop-politik. I december stod man här i kammaren
              och slogs för att få genomföra alla möjliga typer av skattesänkningar.
              12 miljarder drev man igenom tillsammans med Sverigedemokraterna
              för att sänka skatten. I januari säger finansministern: Det är
              slut på det.
            </seg>
            <seg xml:id="i-8da6035639c573f3-0">
              Finansministern ska nu lösa sina inkomstproblem genom att beskatta
              snusare osedvanligt högt. Han tänkte beskatta studenterna genom
              att sänka deras studiebidrag med 300 kronor. Det ändrade han.
              Vi vet inte om det kommer efter valet 2014, om olyckan skulle
              vara framme.
            </seg>
            <seg xml:id="i-5bae00022e162d0d-0">
              Man har fått IG från väljarna. Det är kanske därför man tycker
              att det här med sänkt skatt inte är något man vill prata om. Det
              är ungefär som när Anders Borg sade att man inte vill prata om
              låglönejobb för att det låter så obehagligt.
            </seg>
            <seg xml:id="i-d375334fb4c520f7-0">
              Men om man investerar kan man skapa underskott. Det ni har gjort
              är att ni har sålt statliga bolag, och ni har sänkt skatten –
              med hur många miljarder har jag snart tappat räkningen på, men
              det är många. Ni tömmer den skattkista ni kom till makten på.
              Ni gjorde det i högkonjunktur, och ni har fortsatt med det i lågkonjunktur.
            </seg>
            <seg xml:id="i-c1f00f1cdc0a7174-0">
              Den enda politikens väg ni känner till är sänkt skatt. Om du
              nu inte tycker att sänkt skatt är lösningen på frågan, Anders
              Borg, varför har du då tillsatt en utredning om hur man kan sänka
              skatten ytterligare?
            </seg>
            <seg xml:id="i-dd02c0720da5bc02-0">
              Varför tycker man att det är så viktigt att vidhålla att de som
              har varit långtidsarbetslösa ska vara inlåsta i fas 3 i stället
              för att kunna få en rejäl arbetsmarknadsutbildning och kunna komma
              vidare? Varför vill man inte investera i unga och ge dem möjlighet
              att läsa på högskola och universitet? Det skulle jag vilja ha
              svar på, herr talman.
            </seg>
          </u>
          <note xml:id="i-a40fc9b79aec5adc-0">
            Anf. 27 GUNNAR ANDRÉN (FP):
          </note>
          <u who="eva-lena_jansson_13df82" prev="cont" xml:id="i-15efcd4de6335f8e-1">
            <seg xml:id="i-b600ab16dfc87e9c-0">
              Herr talman! Det finns många punkter där man kan lita på Socialdemokraterna.
              En särskild sådan punkt är att man alltid kan vara säker på att
              de vill ha höga och helst högre skatter på arbete. På den punkten
              skiljer sig jag och även mitt parti från Socialdemokraterna.
            </seg>
            <seg xml:id="i-00c08bee91b653a6-0">
              Vi kan göra upp om olika saker ibland – det skulle kanske vara
              oftare – men hög skatt på arbete är icke arbetsbefrämjande. Det
              är min invändning mot det som den ärade ledamoten Raimo Pärssinen
              pläderade för.
            </seg>
            <seg xml:id="i-0554230f8419a949-0">
              I sak har han dess värre har fel när det gäller om jobbskatteavdraget
              är något enbart för Sverige. Det finns i ett tjugotal andra länder.
              Det senaste landet som är på väg att införa det är det socialdemokratiskt
              styrda Danmark. De gör exakt samma sak som vi i Sverige.
            </seg>
            <seg xml:id="i-86d3010abc240b39-0">
              Vi ska bedöma vår skattepolitik ensidigt och inte ta hänsyn till
              andra, men det är inte korrekt att säga att det inte finns i andra
              länder.
            </seg>
            <seg xml:id="i-ac720f48c2df74cf-0">
              Det är inte heller korrekt att säga som den ärade ledamoten säger,
              att det alltid har varit så att pensioner har varit lika beskattade.
              År 1985, som ligger ganska långt tillbaka i tiden, höjdes grundavdraget
              för vanliga människor men inte för pensionärer. Det var under
              ministären Palme.
            </seg>
            <seg xml:id="i-51c0225934d6d238-0">
              Jag sade inte att man ville detta – jag känner inte till orsakerna
              till att man gjorde det. Men det föranledde samma debatt, att
              det blev olikhet i beskattningen. Det tog Socialdemokraterna och
              Folkpartiet bort i 1991 års överenskommelse. Det finns också en
              del andra saker.
            </seg>
            <seg xml:id="i-e7cf3f7cc6bcd0bd-0">
              Mitt största problem är något annat, som jag har sagt tidigare,
              nämligen att Socialdemokraterna alltid vill ha höga skatter på
              arbete. Jag tror att ni måste fundera på om det är riktigt att
              till exempel höja arbetsgivaravgifterna för unga människor. Hur
              kan det vara arbetsfrämjande?
            </seg>
            <seg xml:id="i-79f417a407510d33-0">
              Jag är beredd att rösta för många skattehöjningar – men inte
              skattehöjningar som gör det dyrare att anställa unga människor
              eller andra. Låga skatter på arbete ska vi ha i det här landet.
            </seg>
          </u>
          <note type="speaker" xml:id="i-081a9f3ebcbaaaa8-0">
            Anf. 28 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-192a93f7ba8e1c43-3">
            <seg xml:id="i-6acf060f3d548e76-0">
              Herr talman! Först vill jag säga till Raimo Pärssinen: Nej, pensionärerna
              betalar inte högre skatt i dag än 2006. Pensionärerna betalar
              lägre skatt i dag än de gjorde 2006. Alliansregeringen har sänkt
              skatten för pensionärer inte en gång, inte två gånger, inte tre
              gånger, inte fyra gånger utan fem gånger. Pensionärerna betalar
              alltså avsevärt lägre skatt i dag än de gjorde 2006, när Socialdemokraterna
              lämnade över.
            </seg>
            <seg xml:id="i-c19d77c7fb132b15-0">
              Så ett litet kort resonemang om vad som är statens roll: En av
              de huvuduppgifter som staten har är att främja förutsättningar
              för jobb och tillväxt. Det är också det som ger ökade skatteintäkter
              till framför allt kommuner, landsting och regioner, där mycket
              av välfärdstjänsterna finansieras och där huvudansvaret för välfärden
              ligger. Staten har alltså en viktig roll i just detta att stimulera
              jobb och tillväxt.
            </seg>
            <seg xml:id="i-0ce0169d8472ef93-0">
              Då kan man ställa sig frågan varför det är en bra idé att sänka
              skatten på arbete, som alliansregeringen har gjort vid ett antal
              tillfällen. Man kan börja med att jämföra med till exempel punktskatter.
              Varför har vi punktskatt på tobak? Jo, därför att vi uppfattar
              att rökning är något som är dåligt och skadligt och som vi vill
              ha mindre av. Vill vi minska rökningen höjer vi skatten på tobak.
              Vill vi minska alkoholbruket kan en metod vara att höja skatten
              på alkohol. Vill vi minska miljöskadliga utsläpp kan vi höja skatter
              och avgifter på den typen av utsläpp.
            </seg>
            <seg xml:id="i-075a1e705efd81eb-0">
              Då blir en rätt väsentlig fråga att ställa till Socialdemokraterna:
              Vad tror ni händer om man höjer skatten för att anställa unga
              människor? Vad blir resultatet då? Vad blir resultatet om man
              höjer restaurangmomsen? I restaurangsektorn får många unga sitt
              första jobb. Jo, resultatet blir naturligtvis en straffbeskattning
              på just de saker som vi borde värna, det vill säga möjligheten
              att anställa unga människor.
            </seg>
          </u>
          <note type="speaker" xml:id="i-33e2439ea71e8592-0">
            Anf. 29 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-3">
            <seg xml:id="i-bac4e59b82d58d14-0">
              Herr talman! Om det är som den senaste talaren säger, att man
              har sänkt pensionärsskatten, är väl pensionärerna nöjda. Så måste
              det väl vara? Men grejen är att ni gör skillnad – det är det som
              kritiken gäller. Om man efter ett långt arbetsliv går i pension
              betalar man proportionellt mer i skatt.
            </seg>
            <seg xml:id="i-ed09ebb388372778-0">
              Visst finns jobbskatteavdrag i olika länder, Gunnar Andrén. Men
              nämn ett land där pensionärerna betalar proportionellt mer i skatt
              än en löntagare! Ta gärna fram det landet! Sverige är det enda
              landet. Det får ni svara för, inför alla pensionärer och deras
              organisationer.
            </seg>
            <seg xml:id="i-f8a248e5eb6b3c8d-0">
              Men frågan är vad ni gör för dem som är arbetslösa. Ni säger
              att er satsning på jobben, utifrån era argument, ligger i krogen.
              Det är restauranger ni pratar om. Ni pratar om väldigt många ungdomar
              som finns inom snabbmatsbranschen. Ni säger att jobben finns där.
            </seg>
            <seg xml:id="i-4f59e5b85338493c-0">
              Men ni har ingen industripolitik. Man lägger ned i Långshyttan.
              Man lägger ned Hiab i Hudiksvall. Det händer! Men ni har ingen
              politik för detta, utan all er argumentation går ut på att ni
              satsar på den som har ett jobb, som ni säger. Då sänker ni kostnaderna
              för den personen. Men när den blir äldre blir det högre kostnader
              igen.
            </seg>
            <seg xml:id="i-6f0f9a71dca2df7f-0">
              Äter vi mer hamburgare därför att arbetsgivaravgiften sänks?
              Nej, det gör vi inte. Äter vi oftare på krogen om man sänker momsen?
              Fördelen med krogmomssänkningen är att det blir en enhetlig moms
              – något annan finns inte. Var finns er politik för jobben? Varför
              kan ni inte tycka att det är smartare att satsa lite mer, att
              ta in lite mer skatt och rikta det till dem som är arbetslösa?
              Dem glömmer ni bort. Det är 400 000 arbetslösa, medan regeringen
              är nöjd med att det är lite billigare på krogen – fast det har
              det ju inte blivit.
            </seg>
          </u>
          <note type="speaker" xml:id="i-6420ad6087ca1896-0">
            Anf. 30 MONICA GREEN (S):
          </note>
          <u who="monica_green_e58cbb" xml:id="i-570bccdda7884bdb-2">
            <seg xml:id="i-a25d6815f386b827-0">
              Herr talman! Först till frågan om vad som kommer att hända med
              ungdomarna om arbetsgivaravgiften höjs till vad den var innan,
              så att den bli samma oavsett ålder? Det svaret har regeringen
              själv i vårpropositionen. Där höjer ni arbetsgivaravgiften för
              25-åringarna, och enligt era beräkningar blir det inga som helst
              effekter. Svaret är alltså att eftersom sänkningen inte gav några
              jobb kommer det inte att bli någon effekt. Då har jag svarat på
              det.
            </seg>
            <seg xml:id="i-e2acef7933f1e02a-0">
              Jag vill lägga mig i debatten, för det är ganska intressant att
              påstå att vi måste ha köpkraft och så vidare. Ja, givetvis ska
              vi ha köpkraft. Det är därför människor ska känna sig trygga.
              Det är därför man måste ha en politik som satsar på industri,
              forskning, utveckling, life science, investeringar för jobb, byggande
              och utbildning. Det är där de nya jobben kommer.
            </seg>
            <seg xml:id="i-29eec62810530298-0">
              Men er politik går ut på att öka skillnaderna. Ni vill subventionera
              tjänstejobb som är lågbetalda, men ni vill inte att fler ska få
              chansen att utbilda sig. Det är där politiken skiljer sig, om
              vi ska ha ett samhälle som håller ihop eller om det ska dra isär
              ännu mer.
            </seg>
            <seg xml:id="i-684b5a871af8dcfd-0">
              Ni lånar pengar för 87 miljarder, och Ekonomistyrningsverket
              säger att ni inte får ihop er budget. Trovärdigheten börjar naggas
              i kanten om man inte kan förklara hur man ska ha det i framtiden.
            </seg>
            <seg xml:id="i-dc644c77a1a42ad9-0">
              Anders Borg säger att detta med sänkta arbetsgivaravgifter inte
              är någon bra idé eftersom det berör bara en av tio, att nio av
              tio inte berörs. Ja, då har även Anders Borg svarat på att det
              inte är bra att smeta ut skattepengar på alla, även på dem som
              arbetar, utan att det är bättre att rikta politiken mot dem som
              verkligen behöver hjälp.
            </seg>
            <seg xml:id="i-be6b6615bdb70f29-0">
              Så gör vi med vår politik, eftersom det är mer effektivt. Vi
              vill ha ordning och reda i ekonomin och inte slarva bort pengarna
              och subventionera i onödan – pengar som skulle kunna användas
              till att anställa fler lärare, fler förskollärare och fler undersköterskor
              i vården. Den möjligheten har ni försakat, för ni vill hellre
              subventionera restauranger och hellre subventionera dem som redan
              har unga anställda.
            </seg>
            <seg xml:id="i-4a227c94f1bb3bba-0">
              Så till jobbskatteavdraget. Vi fick höra att vi har räknat in
              det två gånger. Det är att blanda ihop äpplen och päron. Det gällde
              årets budget. Vi hade en fullt finansierad budget för det här
              året. Den föll i och med årsskiftet. Nu lägger vi en ny budget
              för nästa år, och då har vi nya beräkningar. Den motionen kommer
              att presenteras i dagarna, och naturligtvis går vår budget ihop,
              för vi har alltid lagt budgetar som går ihop. Beskyll oss inte
              för detta!
            </seg>
            <seg xml:id="i-1c039abcbf62016b-0">
              En annan sak är att vi har varit emot jobbskatteavdragen. Det
              är vi fortfarande. Men vi kommer att acceptera dem, för vi vet
              att folk vänjer sig vid dem. Men vi kommer att höja skatten för
              dem som tjänar mer än 60 000 kronor i månaden, för vi vet att
              de kan betala mer. Precis så är det.
            </seg>
            <seg xml:id="i-9a2c972be3f5fb8b-0">
              Trots att vi inte gillar jobbskatteavdraget har vi accepterat
              det, för det är redan infört. Så var det också för er moderater.
              Varje gång som vi föreslog höjda barnbidrag var ni emot det. Men
              ni har inte sänkt barnbidraget nu, eftersom ni accepterar läget.
              Det är precis samma sak.
            </seg>
          </u>
          <note type="speaker" xml:id="i-162645fec71ab193-0">
            Anf. 31 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-10">
            <seg xml:id="i-9e900b93832c2aa5-0">
              Herr talman! Återigen bör vi konstatera att Sverige har den starkaste
              ekonomin i Europa. Det är utgångspunkten för den här diskussionen.
              Vi har bland de lägsta långtidsarbetslöshetsnivåerna för både
              ungdomar och vuxna. Vi har gått igenom krisen med en stigande
              investeringsnivå. I många andra länder har man inte kunnat se
              det, vilket gör att man nu går mot en återhämtning med en mindre
              kapitalstock och sämre konkurrenskraft. Vi har gjort det samtidigt
              som skulden har sjunkit från 45 procent till strax över 41 procent.
              Sverige lånar enligt Dagens Industri i dag till en ränta på rekordlåg
              nivå. Bara Tyskland kan låna till samma låga ränta som Sverige.
            </seg>
            <seg xml:id="i-19470c68afe47b5c-0">
              Samtidigt ser vi att sysselsättningen ökar. Enligt den konjunkturlägesprognos
              som Konjunkturinstitutet presenterade härförleden räknar man med
              44 000 i sysselsättningsökning. Konjunkturinstitutet räknar med
              60 000 i ökning 2015 och 55 000 i ökning 2016. Det är alltså en
              ökning med ca 150 000 personer under tre år. Detta är en utveckling
              som i dag ger den starkaste arbetsmarknadsutvecklingen bland de
              europeiska länderna. Det är Sverige, med något undantag, som har
              de högsta siffrorna för sysselsättningstillväxten just nu.
            </seg>
            <seg xml:id="i-115c49493a6093d9-0">
              Jag blir djupt bekymrad över de inlägg som vi får från Socialdemokraterna
              här. Raimo Pärssinen, Monica Green och Eva-Lena Jansson slår fast
              att skatten för pensionärer ska sänkas med 7 miljarder. Det är
              alltså 6 miljarder mer än man har finansierat i sin budget. Till
              det kommer att Miljöpartiet föreslår 14 miljarder i sänkt arbetsgivaravgift
              för företag med en lönesumma under 760 000 kronor. Det är alltså
              skattelättnader på 20 miljarder kronor som Miljöpartiet och Socialdemokraterna
              lägger på bordet. Det är det som ni talar om när ni är ute på
              möten. Då talar Raimo Pärssinen om att skillnaden i skatt mellan
              pensionärer och löntagare ska bort. Det kostar 7 miljarder. Det
              är 7 miljarder i skattelättnad plus 14 miljarder för Miljöpartiet.
              Det är över 20 miljarder i skattelättnader.
            </seg>
            <seg xml:id="i-ec947022d59a76dd-0">
              Låt mig bara förklara varför Miljöpartiets skattelättnad är så
              märklig. Om man sänker skatten med 14 miljarder och sätter en
              gräns vid tre anställda är det 87 procent av alla anställda i
              Sverige som inte berörs av den lättnaden. 87 procent av dessa
              14 miljarder är alltså bortkastade pengar. Det är ett rekord i
              meningslös subvention för företagssektorn.
            </seg>
            <seg xml:id="i-f48834b0030d652f-0">
              Bekymret med detta är att om man staplar skattesänkningar på
              skattesänkningar på 20 miljarder från Miljöpartiet och Vänsterpartiet
              och sedan lägger till de 30–40 miljarder, eller vad det är, som
              man gemensamt har i utgiftslöften ger man väljarna intrycket av
              att man kan lova både sänkt skatt och stora utgiftsökningar med
              bara ett minimum av skattehöjningar. Man är ju inte överens. Miljöpartiet
              säger nej till höjd restaurangmoms. Socialdemokraterna får därför
              börja med att inleda förhandlingen med Miljöpartiet både om stora
              skattelättnader och om att Miljöpartiet säger nej till Socialdemokraternas
              skattehöjningar.
            </seg>
            <seg xml:id="i-81dbd0aa2c93d393-0">
              Det där går inte ihop, och vi vet precis var detta kommer att
              sluta. Vi följde nyhetsrapporteringen om budgetbråk, om ständiga
              konflikter, om utmattningsförhandlingar, om utpressning, om avhopp
              och om oordning. Det är därför som Socialdemokraterna, Miljöpartiet
              och Vänsterpartiet vill mörka sig igenom valrörelsen. Socialdemokraterna
              vill inte ge besked om överskottsmålet därför att den enda tänkbara
              lösningen är att man spenderar de pengar som borde användas vid
              nästa kris för att förhandla ihop sig med Miljöpartiet och Vänsterpartiet.
              Detta är så ansvarslöst att man tappar hakan.
            </seg>
            <seg xml:id="i-a80dd5bf30c4f162-0">
              Socialdemokraterna vill medvetet ge sig in i ett samarbete där
              man inte är överens om någonting, där man tänker sätta sig och
              budgetförhandla sönder Sveriges offentliga finanser. Det kommer
              de arbetslösa att få betala priset för.
            </seg>
          </u>
          <note type="speaker" xml:id="i-4deb7db5f669372e-0">
            Anf. 32 EVA-LENA JANSSON (S):
          </note>
          <u who="eva-lena_jansson_13df82" xml:id="i-e60c10f5cbdc8476-0">
            <seg xml:id="i-69e7bd481db7c353-0">
              Herr talman! Anders Borg har kanske inte sett att det sitter
              en liten röd ros på min kavaj och att det finns ett S där, och
              det betyder Socialdemokraterna. Jag är invald för Socialdemokraterna
              och representerar Socialdemokraterna i Örebro län, och jag hoppas
              att Anders Borg noterar det.
            </seg>
            <seg xml:id="i-56ecea32d20eba82-0">
              400 000 personer är arbetslösa i Sverige i dag, och jag är glad
              över att Anders Borg äntligen kom fram till att det finns arbetslösa
              i Sverige i dag. 35 000 av dem är inlåsta i regeringens förvar
              i det som kallas för fas 3 där arbetsgivare får 5 500 kronor i
              månaden för att förvara arbetslösa.
            </seg>
            <seg xml:id="i-18dc60691b58c736-0">
              Sedan 2006 har regeringen skurit ned på vuxenutbildningen med
              16 procent, trots att befolkningen har ökat med 5 procent. Nästan
              18 000 platser på yrkesvux, det vill säga yrkesutbildningar på
              gymnasial nivå, ska minskas till 375 platser till 2016. Det är
              det som Anders Borg kallar ansvarsfull politik, alltså att minska
              på utbildningarna när människor går arbetslösa. Det är häpnadsväckande.
            </seg>
            <seg xml:id="i-b1afb481a767ed68-0">
              Vartannat företag har svårt att hitta personal. De hittar inte
              rätt kompetens. Vart femte jobb går förlorat därför att Anders
              Borg har valt att sänka skatten. Kommer Anders Borg ihåg vad arbetsgivaravgifter
              går till? De går till pension, arbetsmarknadspolitik, sjukförsäkring
              och arbetsskadeförsäkring. Om Anders Borg tycker att dessa försäkringar
              är oviktiga kan han väl säga det här.
            </seg>
            <seg xml:id="i-21b89655ef443190-0">
              Jag vet att regeringens skattepolitik handlar om att sänka skatten
              till vilket pris som helst, även om man orsakar underskott. Underskott
              kan vara bra om man har investerat därför att man stärker sig
              för framtiden. Men underskott som har åstadkommits bara genom
              att man har sänkt skatten kan aldrig vara en lyckosam politik.
              Jag hoppas att Anders Borg inser det.
            </seg>
          </u>
          <note type="speaker" xml:id="i-bba5f9c75645aa13-0">
            Anf. 33 MONICA GREEN (S):
          </note>
          <u who="monica_green_e58cbb" xml:id="i-570bccdda7884bdb-3">
            <seg xml:id="i-af71fbc158f42854-0">
              Herr talman! Jag vill först säga till Anders Borg att vi låter
              väljarna bestämma och ser vilka partier som klarar sig kvar i
              riksdagen innan vi bestämmer vilka vi ska förhandla med. Ni vet
              inte vilka ni eventuellt ska styra med. Jag tror nog att Moderaterna
              klarar sig kvar i riksdagen, men vilka andra har ni att styra
              med? Vi låter väljarna bestämma. När vi får ett utfall och ser
              hur det går kan vi bestämma vilka vi ska sätta oss i regering
              med. Men det kommer att bli en socialdemokratiskt ledd regering,
              och det kommer att bli en socialdemokratisk finansminister som
              heter Magdalena Andersson. Det är vi mycket glada för, eftersom
              hon kommer att jobba i Göran Perssons anda. Hon var med när de
              budgetregler som vi använder oss av nu infördes.
            </seg>
            <seg xml:id="i-0220b1e5bd2c442d-0">
              Jag tänkte återkomma till att ni påstår att vår budget inte går
              ihop. Men det är inte sant. Vår budget går ihop helt och hållet.
              Vi ville inte ha något av jobbskatteavdragen, precis som vi har
              hört tidigare, men vi har accepterat dem när de väl är införda.
              Dessutom ville vi inte höja brytpunkten. Därmed hade vi 15 miljarder
              mer i finansiering förra året än vad regeringen hade. Dessutom
              hade vi en buffert på 4 miljarder. Vi har alltså ordning och reda
              på våra budgetförslag, och inom kort kommer vår budgetmotion som
              handlar om hur vi ska satsa. Lite har man redan fått veta. Vi
              satsar på utbildning. Vi tycker att det är viktigare än skattesänkningar.
              Vi satsar på investeringar för företag och investeringar för vägar
              och järnvägar. Det tycker vi är viktigare än skattesänkningar.
              Vi tycker att det är viktigare att satsa på framtiden och låsa
              upp och släppa ut människor från fas 3 där ni har låst in dem.
            </seg>
          </u>
          <note type="speaker" xml:id="i-82c7a86dc77f00ed-0">
            Anf. 34 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-11">
            <seg xml:id="i-ed1524f5145eb7a4-0">
              Herr talman! Sysselsättningen i Sverige ökar nu enligt Eurostat
              snabbare än i de andra jämförbara europeiska länderna. KI redovisar
              en prognos enligt vilken sysselsättningen ökar med 40 000 i år,
              60 000 nästa år och 55 000 året därpå. Detta gör att skatteintäkterna
              från kommunsektorn under åren 2014–2016 ökar med nästan 100 miljarder
              kronor, 100 miljarder kronor som kan gå till vård, omsorg och
              skola och förbättra den kommunala verksamheten.
            </seg>
            <seg xml:id="i-3251622535c9a6a7-0">
              Jag kan inte annat än konstatera att vi fyra fem månader före
              valet har en fundamental oenighet som undergräver trovärdigheten
              för de rödgrönas ekonomiska politik. Socialdemokraterna förordar
              Amspolitik och bidragsåtgärder för 8 miljarder. Miljöpartiet förordar
              klimatåtgärder för 5 miljarder, medan Socialdemokraterna föreslår
              i runda slängar 500 miljoner där.
            </seg>
            <seg xml:id="i-e7c27ff03d9b15b1-0">
              På infrastruktursidan lägger Miljöpartiet 2 ½ miljard mer på
              åtgärder än Socialdemokraterna men säger nej till den östliga
              förbindelsen och till Förbifarten. Vi skulle med den regeringen
              alltså få ett totalt byggstopp i hela Helsingforssregionen.
            </seg>
            <seg xml:id="i-015f643db48936c3-0">
              Det handlar inte om delar av politiken, sådant som kanske ligger
              i periferin, utan det är kärnan i vad man säger till väljarna.
              Det är så väljarna uppfattar oppositionen. Vi ska storsatsa på
              klimatet med 5 miljarder med Miljöpartiet, vi ska ha en massiv
              satsning på Amspolitik med Socialdemokraterna, vi ska höja lärarlönerna
              med Miljöpartiet och vi ska bygga ut lågstadiet med Socialdemokraterna.
              Det är ett sätt att ge väljarna intrycket av att alla kan få allt.
              Väljarna glömmer inte detta. Det är därför en röst på Socialdemokraterna,
              Miljöpartiet och Vänsterpartiet är en röst för budgetkaos. Och
              det, mina vänner, är beskedet fem månader före valet.
            </seg>
          </u>
          <note xml:id="i-8552bdd33c004523-2">
            Överläggningen var härmed avslutad.
          </note>
          <note xml:id="i-10d7516a9f49a4ba-0">
            14 § Svar på interpellation 2013/14:306 om sänkningen av statsbidragen
            till kommunerna
          </note>
          <note type="speaker" xml:id="i-20eb920f09ed12d5-0">
            Anf. 35 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-12">
            <seg xml:id="i-3876216b7a728600-0">
              Herr talman! Monica Green har frågat mig vad jag avser att göra
              för att öka kvaliteten inom sjukvården och omsorgen samt för att
              barngrupperna på fritidshemmen, i förskolan och i skolan ska bli
              mindre.
            </seg>
            <seg xml:id="i-0cad63cb38bf6e7c-0">
              Sedan 2006 har kommunsektorns inkomster ökat som andel av bnp,
              från 22 till 24 procent. Resurserna till välfärdens kärnområden
              vård, skola och omsorg ökade med 44 miljarder mellan 2006 och
              2012, justerat för pris- och löneökningar. Av dessa har 24 miljarder
              gått till att höja ambitionsnivån för välfärdstjänsterna. Det
              satsas således mer på välfärdens kärnområden nu än när regeringen
              tillträdde. Regeringen gör i 2014 års ekonomiska vårproposition
              bedömningen att kommunsektorns inkomster kommer att öka med i
              genomsnitt 3,8 procent per år 2015–2018.
            </seg>
            <seg xml:id="i-dce4f8e700598303-0">
              Regeringen har sedan den tillträdde gjort betydande satsningar
              på välfärden. I 2014 års ekonomiska vårproposition presenteras
              ytterligare satsningar. Regeringens reformer för att säkra kvaliteten
              i skolan skulle innebära en resursförstärkning till kommunsektorn
              på 3 miljarder kronor 2015. Fram till 2018 sker en successiv ökning
              till 5,5 miljarder kronor.
            </seg>
            <seg xml:id="i-7185d434295127c9-0">
              Bland annat avser regeringen att genomföra ett lågstadielyft
              på 2 miljarder kronor per år med start 2015. Därmed ges huvudmännen
              möjligheter att förbättra undervisningen genom till exempel mindre
              undervisningsgrupper. För att säkerställa att barngrupperna har
              en lämplig storlek i förskolan föreslås en resursförstärkning
              på 375 miljoner kronor 2015–2017.
            </seg>
            <seg xml:id="i-e093a99ff1639555-0">
              Satsningar föreslås dessutom på fler platser på utbildningar
              till specialistsjuksköterska och barnmorska. För att öka tillgängligheten
              i cancervården avser regeringen att avsätta 500 miljoner kronor
              per år 2015–2018.
            </seg>
            <seg xml:id="i-b17003dd152bc6ab-0">
              Regeringen värnar om en gemensamt finansierad välfärd som kännetecknas
              av hög kvalitet och tillgänglighet i hela landet. Den långsiktiga
              utvecklingen av resurser till välfärden avgörs främst av skatteintäkternas
              tillväxt som i sin tur beror på hur arbetsmarknaden fungerar.
              Full sysselsättning är därför regeringens främsta mål för den
              ekonomiska politiken.
            </seg>
          </u>
          <note type="speaker" xml:id="i-70c3134cae363adf-0">
            Anf. 36 MONICA GREEN (S):
          </note>
          <u who="monica_green_e58cbb" xml:id="i-570bccdda7884bdb-4">
            <seg xml:id="i-938a958a04b1ee7b-0">
              Herr talman! Den här interpellationen lämnade jag in i februari.
              Den förra lämnade jag in i januari. Man kan alltså säga att Anders
              Borg förbättrat sig något när det gäller att svara, men han följer
              definitivt inte riksdagens regler om att svara inom två veckor.
              Jag tycker att det är trist att Anders Borg behandlar riksdagens
              regler på ett så nonchalant sätt. Han uppfattar det som att han
              har viktigare saker för sig än att komma till riksdagen och besvara
              riksdagsledamöternas frågor. Men, som sagt, det är något bättre
              med denna interpellation.
            </seg>
            <seg xml:id="i-b202605c2020c71a-0">
              Precis som Anders Borg säger har bidragen till kommunsektorn
              ökat, det är helt korrekt, men inte i förhållande till befolkningen.
              Det är så man måste räkna för att det ska fungera med servicen.
              Förutom att vi har blivit en halv miljon fler har vi även blivit
              mer vårdtyngda, kan man säga, eftersom vi har fler äldre och fler
              äldreäldre, vilka är i stort behov av vård och omsorg. Vi har
              också många barn som behöver gå i förskola, skola och på fritidshem.
            </seg>
            <seg xml:id="i-8f049e85f3881102-0">
              Under er tid vid makten, Anders Borg, har arbetslösheten ökat
              med 2 procent. Ni brukar ju beskylla oss för att det under vår
              tid var massarbetslöshet, trots att vi i efterhand vet att det
              tillkom 153 000 jobb år 2006. Anders Borg tycker att det är bra
              när 150 000 nya jobb tillkommer på tre år, men under det senaste
              året som vi hade regeringsmakten tillkom 153 000 nya jobb.
            </seg>
            <seg xml:id="i-cda6077f22ace4ff-0">
              Nåväl, arbetslösheten har ökat och ni skyller på Socialdemokraterna
              och på den internationella lågkonjunkturen. Det arbetar 4,3 procent
              färre inom välfärden räknat per 1 000 invånare, vilket till exempel
              innebär färre män och kvinnor som ska stressa mer för att ta hand
              om våra gamla, våra anhöriga, våra sjuka, våra barn och ungdomar.
              För att vara konkret handlar det om kvinnorna. Det är kvinnorna
              som huvudsakligen jobbar inom välfärdssektorn. De har fått det
              stressigare, de har fått det tyngre, de har fått det tuffare för
              att hinna med.
            </seg>
            <seg xml:id="i-0f6b3f89719db3f9-0">
              Dessutom har långtidsarbetslösheten ökat, främst bland kvinnor.
              Verkligheten skvallrar om att arbetsmiljöarbetet halkat efter
              på grund av att ni sett till att det blivit så. Ni har inte tyckt
              att arbetsmiljöfrågorna varit viktiga.
            </seg>
            <seg xml:id="i-c03eadfeb4fd1731-0">
              Trots att befolkningen i landet har ökat har ni inte höjt anslagen
              i tillräckligt stor utsträckning. Dessutom har ni tagit bort 18
              000 högskoleplatser. Visserligen har ni kopierat Socialdemokraterna
              något vad gäller den politiken, och numera är även ni för en bättre
              skolpolitik. Det är tur eftersom vi behöver ha fler som går i
              skolan, och vi behöver bättre skolresultat.
            </seg>
            <seg xml:id="i-38fd83152a4dc3c3-0">
              De kvinnor som blir arbetslösa eller sönderstressade på grund
              av att det nu är mycket tuffare inom välfärdssektorn ska dessutom
              ta hand om sina anhöriga eftersom välfärdssektorn inte längre
              klarar av det. Från att ha varit dubbelarbetande förväntas dessa
              kvinnor nu vara trippelarbetande. De ska sköta sitt arbete och
              sitt hem och också ta hand om sina anhöriga, då välfärden inte
              längre klarar av det.
            </seg>
            <seg xml:id="i-e66aa27a333b9fbd-0">
              Ni har lovat lägre arbetslöshet och minskat utanförskap. Ambitionen
              är det inget fel på, men verkligheten visar att ni inte klarat
              av de samhällsproblemen. Att sänka skatterna och privatisera allt
              fungerar inte. Vi ser nu vad som händer i vårt vackra land.
            </seg>
          </u>
          <note type="speaker" xml:id="i-adf88ae922ac6cfa-0">
            Anf. 37 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-192a93f7ba8e1c43-4">
            <seg xml:id="i-f6e2e1418ffc4bbe-0">
              Herr talman! Det är kommunerna och landstingen som har huvudansvaret
              för att finansiera och tillhandahålla de offentliga välfärdstjänsterna,
              antingen själva eller via andra utförare. Finansieringen sker
              alltså i första hand genom beskattning på lokal och regional nivå.
              Skattepengarna och den välfärd som kan finansieras med skattepengarna
              uppstår inte ur tomma intet. Den ekonomiska tillväxten som skapar
              välståndet för oss alla skapas genom att goda förutsättningar
              ges, och där har staten sin kanske viktigaste roll.
            </seg>
            <seg xml:id="i-6f7f3d41fc3488ea-0">
              Staten kan således bidra till att resurserna till vår gemensamma
              offentligfinansierade välfärd ökar. Det gör man genom att se till
              att drivkrafterna för jobb och tillväxt är goda. I Sverige har
              alliansregeringens politik lett till just detta. Det är drygt
              250 000 fler sysselsatta nu än 2006. Det betyder 250 000 fler
              personer som i dag kan bidra till att skapa resurser för välfärden
              i stället för att exempelvis ta resurser i anspråk i andra delar
              av de offentliga systemen. Det säger sig självt att det är detta
              som är viktigt. Det är faktiskt det enda sättet att på lång sikt
              säkerställa tillräckligt med resurser för välfärden.
            </seg>
            <seg xml:id="i-9f620a9c2ae16624-0">
              Resurserna till välfärden har sedan 2006 ökat kraftigt, detta
              trots den globala finanskrisen och lågkonjunkturen. Det är inte
              bara regeringen själv som konstaterar det utan det konstateras
              även av andra. Välfärden – vård, skola och omsorg – får mer resurser
              än någonsin. Det kunde vi för någon månad sedan läsa i en artikel
              i Dagens Samhälle under rubriken Rekordintäkter till välfärden.
            </seg>
            <seg xml:id="i-17e63c71167ccf75-0">
              Skatteintäkterna, rapporterades det där, har ökat med en tredjedel
              mellan 2006 och 2013, från 450 till 600 miljarder. Det är långt
              mer än inflationen, som varit 13 procent under samma period. Även
              om man rensar för både pris- och löneutveckling är det en markant
              ökning sedan 2006. I samma artikel kan vi läsa att resurserna
              för den kommunala välfärden sedan 1990 har vuxit mer än dubbelt
              så snabbt som demografins tryck – i motsats till vad vi hörde
              här tidigare.
            </seg>
            <seg xml:id="i-066201feef61c82a-0">
              Att stödja kommunerna i välfärdsuppdraget har varit centralt
              för Alliansen under hela dess regeringstid sedan 2006, bland annat
              genom att säkerställa hög kvalitet och god tillgänglighet i välfärden,
              även under ekonomiskt svåra tider. I kristider har kommunsektorn
              fått tillfälliga extrabidrag för att få bättre möjlighet att klara
              det viktiga uppdrag den har. Men det generella statsbidraget har
              också höjts under den här tiden. Även framöver ser det ekonomiska
              läget förhållandevis ljust ut. Prognoserna pekar på att skatteintäkterna
              fortsätter att öka under 2014. Det framgår också bland annat av
              den artikel i Dagens Samhälle som jag refererade till tidigare
              samt den prognos som Finansdepartementet nyligen presenterat.
            </seg>
            <seg xml:id="i-81f53b66a73dce9b-0">
              Skatteintäkterna i kommunsektorn fortsätter alltså att öka. När
              det gäller antalet anställda ser det också ljust ut. Totalt arbetar
              i dag 20 000 fler i den kommunalt finansierade välfärden än 2006.
              Antalet anställda fortsätter att utvecklas positivt. I december
              2013 fanns det 24 000 nyanmälda platser i kommunsektorn.
            </seg>
            <seg xml:id="i-61ea30b0c1a5fd38-0">
              Erfarenheterna visar att de satsningar som regeringen gjort på
              jobb och tillväxt varit helt rätt och också ger resultat. Det
              är fler sysselsatta i dag, och det kommer in mer pengar i skatt
              till kommun- och landstingssektorn, vilket ger större möjligheter
              att säkerställa en väl fungerande välfärd, som vi alla värnar.
            </seg>
          </u>
          <note type="speaker" xml:id="i-73e1065a1a9ef6d1-0">
            Anf. 38 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-4">
            <seg xml:id="i-1cc799a65ccfd59f-0">
              Herr talman! Den här debatten visar två sidor av Sverige. Den
              ena sidan står nöjda moderater för. De säger att de kommunala
              skatteintäkterna har ökat. Då kan vi konstatera att nästan alla
              kommuner och landsting i Sverige varit tvungna att höja skatten.
              För att klara av det välfärdsuppdrag man har väljer man att göra
              det. Vilka är då de kommuner som har sänkt skatten? Jo, det är
              kommuner i Helsingforsstrakten med god skattekraft. Det finns
              någon kommun nere i Skåne, typ Vellinge, som också har sänkt skatten.
            </seg>
            <seg xml:id="i-bf7e5afe42eafff5-0">
              Det är klart att intäkterna har ökat om man varit tvungen att
              höja kommunalskatten för att klara av att värna skolan och sjukvården.
              I Gävleborg har man höjt skatten för att kunna anställa fler sjuksyrror
              och undersköterskor. I Gävle kommun har man höjt skatten för att
              kunna värna skolan mer. Det här har att göra med att försörjningsstödet
              ökat kraftigt, och den största anledningen till det, herr talman,
              är den höga arbetslösheten. Människor som är arbetslösa har inte
              ett grundläggande skydd från en a-kassa ens. Då måste kommunen
              betala ut pengar kontant till de här personerna, och då försvinner
              en massa pengar som man skulle kunna använda till skola, vård
              och omsorg.
            </seg>
            <seg xml:id="i-b82679aa403f8188-0">
              Det fanns en kommitté som skulle diskutera och fylla på det utjämningssystem
              som skulle jämna ut mellan rika kommuner och kommuner med sämre
              skattekraft. Vad gjorde då regeringen? Vi var egentligen överens
              från början om att vi skulle fylla på systemet. Men ni moderater
              valde i stället att lägga 981 miljoner kronor, tror jag att det
              var, nästan 1 miljard kronor till de tio rikaste kommunerna.
            </seg>
            <seg xml:id="i-921b2df344a9b549-0">
              Vi för samma diskussion nu som vi har gjort tidigare här i dag.
              Det handlar om värderingar. Ni väljer alltid att gynna dem som
              redan har mycket. Varför skulle ni annars fylla på till de här
              rikare kommunerna? Det kanske var för att kommunalråden här i
              Helsingforsstrakten inte skulle klaga så hemskt mycket på att
              man är tvungen att dela med sig till gamla Agda i Jokkmokk eller
              lilla Pelle som går i skolan i Ragunda. Det är detta som skiljer
              våra partier värderingsmässigt och ideologiskt.
            </seg>
            <seg xml:id="i-13e4c2c965d3c9c3-0">
              Jag kan konstatera att ni är nöjda. Här får vi nu höra att sysselsättningen
              ökat med 250 000. Men samtidigt har arbetslösheten ökat med 100
              000. Det nämner ni aldrig. Om vi blir fler i landet ökar självklart
              sysselsättningen, men i det här fallet kan man säga att nästan
              hälften av det ökade antalet människor gått ut i arbetslöshet.
              Det pratar ni inte om. Ni är fullständigt nöjda när ni säger att
              kvaliteten är bra i välfärdsverksamheterna. Ni pratar inte om
              utförseln av vinstmedel från förskolor och skolor. Det är inget
              bekymmer för er moderater, för ni är nöjda. Ni tycker att läget
              är under kontroll och att det fungerar bra. Vi är bäst i Europa,
              säger Anders Borg. Men om vi jämför oss med de länder som har
              lägre arbetslöshet än vi kan vi se att det faktiskt är många länder
              som har klarat sig bättre än vi.
            </seg>
            <seg xml:id="i-4cd75b9068215261-0">
              Herr talman! Jag vill bara konstatera att det aldrig kan vara
              bra för Sverige att ha en nöjd regering när det finns så många
              utmaningar att ta i. Vi utgår från verkligheten.
            </seg>
          </u>
          <note type="speaker" xml:id="i-3214317d2bdadce2-0">
            Anf. 39 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-13">
            <seg xml:id="i-195f79e80773dc9b-0">
              Herr talman! Inkomsterna för kommunsektorn beräknas i år till
              895 miljarder. För nästa år är beräkningen 925 miljarder, och
              för år 2016 är beräkningen 963 miljarder. Det sker alltså nu en
              kraftig ökning av kommunernas inkomster, och den fortsätter under
              åren när vi blickar framåt. Det här beror på att ekonomin växer
              och sysselsättningen stiger. Vi har också en utveckling där olika
              reformer, inte minst på skolsidan, ger mer pengar till kommunerna.
            </seg>
            <seg xml:id="i-88b67fca0dddc75d-0">
              Blickar vi tillbaka till 2007 och blickar ut över de här åren
              kan vi konstatera att regeringen har genomfört omfattande reformer
              för att förbättra vår samlade gemensamma sektor. På rättsområdet
              handlar det om 30 miljarder i reformer sedan 2007. Inom hälso-
              och sjukvård och omsorgsverksamheterna handlar det om 43 miljarder
              i reformer för att förbättra systemen. Inom utbildning och forskning
              är det sammanlagt 49 miljarder i aktiva reformer som har genomförts.
              År för år har vi lagt fram budgetar där vi kunnat förbättra våra
              gemensamma system för att säkra god trygghet för alla.
            </seg>
            <seg xml:id="i-bb6ecda094dfbb9d-0">
              Det här återspeglas också av att det var ungefär 1,2 miljoner
              personer i den kommunfinansierade sysselsättningen 2006. I år
              räknar vi med att landa på 1 230 000, en ökning med 30 000 personer.
              År 2016 stiger det till 1 250 000 personer. Antalet sysselsatta
              i kommunalt och offentligt finansierad verksamhet ökar alltså
              under de här åren.
            </seg>
            <seg xml:id="i-c54838dcc75ca614-0">
              Det stämmer inte att vi har en urholkning av välfärden därför
              att försörjningsstöden skulle ha exploderat dramatiskt. Enligt
              den senaste statistiken från Socialstyrelsen är nu den andel av
              befolkningen som är beroende av försörjningsstöd den lägsta som
              landet upplevt, långt lägre än de nivåer vi hade när Socialdemokraterna
              styrde Sverige på 90-talet.
            </seg>
            <seg xml:id="i-ed0d645207108231-0">
              Starka offentliga finanser är helt centralt för välfärden. Starka
              offentliga finanser är avgörande för dem som är beroende av välfärden.
              När man tappar greppet om de offentliga finanserna och tvingas
              göra stora nedskärningar, som vi har sett i många socialdemokratiskt
              styrda länder, drabbar det välfärden. Då får man hålla igen på
              offentliganställdas löner, minska antalet offentliganställda och
              skära ned i pensionssystem och andra system. Det är därför det
              är så viktigt att man bedriver en aktiv konjunkturpolitik där
              man använder goda år till att sätta av pengar, så att man kan
              agera när krisen kommer. Det är därför vi har ett överskottsmål.
              Det överskottsmålet är så formulerat att vi ska nå 1 procents
              överskott när ekonomin åter är i balans.
            </seg>
            <seg xml:id="i-192d1de81354ab34-0">
              Här vägrar Socialdemokraterna ge svar. Vi får inte i någon av
              debatterna besked från Socialdemokraterna om huruvida man tänker
              upprätthålla överskottsmålet. Jag har kunnat belägga att skillnaderna
              mellan Miljöpartiet, Socialdemokraterna och Vänsterpartiet är
              så stora och så omfattande att man inte kommer att kunna förhandla
              sig fram till en budgetpolitik som leder till ett finansiellt
              sparande på 1 procent 2018.
            </seg>
            <seg xml:id="i-9e8d64eb6ee90308-0">
              Det är därför man vägrar ge besked om det finansiella sparandet.
              Den oenigheten har ett pris. Vi vet vem som kommer att få betala
              det priset om olyckan är framme och Socialdemokraterna, Miljöpartiet
              och Vänsterpartiet bildar en regering tillsammans. Det är de som
              är beroende av välfärden. Det är de som riskerar att bli arbetslösa
              i nästa kris. Socialdemokraterna håller på att försätta sig i
              en situation där de planerar att upprepa de misstag de gjorde
              på 80-talet.
            </seg>
          </u>
          <note type="speaker" xml:id="i-f37051cd034e9910-0">
            Anf. 40 MONICA GREEN (S):
          </note>
          <u who="monica_green_e58cbb" xml:id="i-570bccdda7884bdb-5">
            <seg xml:id="i-46f1d4e965d11d6c-0">
              Herr talman! Det är lite skrattretande när Anders Borg återkommer
              till hur det ska bli efter valet. Han vet inte heller vilka han
              ska regera med om han skulle få ihop det med några partier. Ni
              vet inte vilka partier som klarar sig. Vi låter väljarna avgöra
              vilka partier som de tycker är bäst. De ska få avgöra själva innan
              vi sedan förhandlar med de partier som eventuellt är beredda att
              vara med i en socialdemokratiskt ledd regering med en finansminister
              som heter Magdalena Andersson.
            </seg>
            <seg xml:id="i-4c4404f512a22f6f-0">
              Arbetslösheten är 8 procent. Det är 2 procent mer än 2006. När
              Anders Borg tillträdde 2006 sade han: Det kommer att ta två år
              innan vår politik kommer att bita. Vi vet vad som hände. År 2006
              tillkom 153 000 nya jobb, alltså med socialdemokratisk politik.
              Året efter var det inte riktigt så bra. År 2007 tillkom 80 000
              nya jobb. Vad hände 2008? Den borgerliga politiken började bita,
              som Anders Borg brukar uttrycka det. Det sammanföll med den internationella
              lågkonjunkturen, och det sade stopp. Då tillkom inga jobb alls.
            </seg>
            <seg xml:id="i-ba5dd539157bdb24-0">
              Sedan har det tillkommit fler jobb igen. Snart är ni uppe i 250
              000 jobb för hela perioden, medan enbart år 2006 med vår politik
              tillkom 153 000 nya jobb. Anders Borg är nöjd med att det på tre
              år ska tillkomma 153 000 nya jobb. Det verkar som att Anders Borg
              tycker att vi ska nöja oss med en massarbetslöshet på 8 procent.
              Han säger att de andra kanske kommer att bli arbetslösa i nästa
              lågkonjunktur. Han tänker inte pressa tillbaka arbetslösheten
              mer. Han är nöjd med 8 procent. Han sade för en vecka sedan: Det
              är lite farligt för ekonomin att sänka arbetslösheten ytterligare.
              Det oroar mig mycket.
            </seg>
            <seg xml:id="i-3221fda20999c1e5-0">
              Jag ställde interpellationen utifrån att vi har blivit fler personer
              i landet. Det är fler personer som behöver gå i skola, fler små
              barn som behöver gå till förskolan, fler som behöver ha plats
              på skola och lära sig någonting i skolan och fler som behöver
              omvårdnad. Finansdepartementet har självt räknat ut att antalet
              anställda i välfärdens skattefinansierade kärnverksamheter, både
              kommunalt och privat anställda, har minskat från 131 välfärdsarbetare
              per 1 000 invånare till 125 välfärdsarbetare per 1 000 invånare.
            </seg>
            <seg xml:id="i-a906e07551d5db5f-0">
              Det betyder att sex välfärdsarbetare per 1 000 invånare har försvunnit
              sedan 2006. Det är ändå en snäll beräkning. Precis som jag sade
              är det barnen i förskolan, i skolan och på fritidshemmen och pensionärerna
              som av naturliga skäl har större vård och omsorgsbehov än andra.
              De unga och de gamla har blivit fler ännu snabbare än befolkningen
              i stort. Det är mindre personal, och det är mer tjänster som den
              behöver utföra. Den har fått det stressigare. Det är inte konstigt
              att kvinnorna blir utslitna på sina arbeten. Det är inte konstigt
              att långtidsarbetslösheten bland kvinnorna ökar. Dessutom har
              ni skurit ned på arbetsmiljöarbetet eftersom ni inte tycker att
              det är viktigt.
            </seg>
            <seg xml:id="i-a783e88b1c8cce22-0">
              Om vi ska klara välfärden framöver – och det har även Konjunkturinstitutet
              sagt – behövs det ytterligare satsningar. Det är precis som vi
              har hört här i debatten. Vi måste sänka arbetslösheten för att
              få in inkomster till kommunerna. Men då måste man också vara beredd
              att satsa på det. Det hjälper inte att privatisera och bara sänka
              skatterna. Man måste också investera.
            </seg>
          </u>
          <note type="speaker" xml:id="i-9c363589542ff45c-0">
            Anf. 41 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-192a93f7ba8e1c43-5">
            <seg xml:id="i-df788bf3c54c2e06-0">
              Herr talman! Monica Green försöker att göra en poäng av att sysselsättningen
              inte ökade under ett av de år som alliansregeringen har styrt,
              och så väljer hon året 2008 som exempel. Det talar för sig själv
              när man väljer att ta just 2008 som exempel.
            </seg>
            <seg xml:id="i-1859a5e0db366136-0">
              Jag tror att alla som befinner sig på den här planeten är medvetna
              om den finanskris som slog till mot i princip hela den utvecklade
              världen just 2008. Det borde vara svårt även för Monica Green
              att försöka lasta alliansregeringen för att det inte tillkom några
              jobb just det året.
            </seg>
            <seg xml:id="i-6546adc5bb0470a9-0">
              Det intressanta är vad som har hänt över en lite längre tid.
              Där ser vi att sysselsättningen har ökat. Det är i dag 250 000
              fler i sysselsättning än år 2006. Detta kan man ställa i relation
              till hur det såg ut åren dessförinnan när Socialdemokraterna styrde.
            </seg>
            <seg xml:id="i-700e4c8ccc67a42f-0">
              År 2002–2006 förtidspensionerades 300 000 personer. När ni förlorade
              valet 2006 var utanförskapet rekordstort. Över en miljon människor
              befann sig i utanförskap. Det var vad ni lämnade efter er som
              vi fick hantera.
            </seg>
            <seg xml:id="i-35fea5d2854cfb23-0">
              Det stämmer inte att skatten har höjts i nästan alla kommuner,
              Raimo Pärssinen. Det är som det brukar. Skatten har höjts i en
              del kommuner, och den har sänkts i vissa kommuner. I sak är detta
              inget konstigt. Vi har ett kommunalt självstyre i det här landet.
              Jag tycker i grunden att det är väldigt bra.
            </seg>
            <seg xml:id="i-e9f850edf0294e15-0">
              Ansvaret för mycket av välfärden ligger där. Varje kommun, landsting
              och region måste göra sina bedömningar av hur de ska bedriva verksamheten
              och vilken finansiering som krävs. Det är alltså inte någonting
              som är negativt om någon höjer eller sänker skatten. Om de tycker
              att behovet finns lokalt är det en rimlig bedömning de gör.
            </seg>
            <seg xml:id="i-04188907c79e1f01-0">
              Det som viktigt är att staten har gett bättre förutsättningar
              för alla kommuner, landsting och regioner att klara sitt välfärdsuppdrag
              genom att stimulera jobb och tillväxt. Därmed har skatteintäkterna
              ökat i samtliga kommuner.
            </seg>
          </u>
          <note type="speaker" xml:id="i-0ba0148a4b26996a-0">
            Anf. 42 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-5">
            <seg xml:id="i-b0d5182e312964ea-0">
              Herr talman! Låg mig vara dristig och påstå att Anders Borg gör
              en klen analys. Han försöker att göra en prognos och en analys
              av vad som händer efter valet. Vi går till val som ett parti,
              och vi hoppas på ett högt stöd. Sedan får vi se vem vi kan göra
              upp och förhandla med. Jag har en känsla av att den borgerliga
              regeringen inte alltid är överens.
            </seg>
            <seg xml:id="i-d90d9a2105adaa13-0">
              Problemet för er och för regeringen är att det finns en verklighet
              som vi möter därute. Frågan är vem som har högst trovärdighet
              när vi står här. Ni kastar ur er massvis med siffror och bombar
              oss med siffror. Det är miljarder hit och dit, och det är väldigt
              svårt att följa. Å andra sidan kan man bo någonstans, träffa sina
              vänner och jobba någonstans, och man kan vara arbetslös. Vi ser
              hur Sverige ser ut. Arbetslösheten är jättehög. Det är 400 000
              arbetslösa.
            </seg>
            <seg xml:id="i-5aab47d1c972eaaf-0">
              När vi säger att vår målsättning är att vi ska ha Europas lägsta
              arbetslöshet år 2020 har vi satt ett mål. Vi pekar framåt med
              hela handen. Alla våra förslag som vi lägger fram ska leda till
              den lägsta arbetslösheten. Låg arbetslöshet ger stora inkomster
              för landet. Vi blir rikare och kan dela med oss på ett mycket
              mer generöst och solidariskt sätt.
            </seg>
            <seg xml:id="i-23b4614e920ce7fc-0">
              Ni kastar som sagt ur er siffror. Det är 87, 65 och vad som helst
              fram och tillbaka. Frågan är: Varför sätter ni inga mål när det
              gäller arbetslösheten? Då säger ni att den ska vara så låg som
              möjligt och att det ska vara full sysselsättning. Men har ni ett
              delmål när det gäller arbetslöshet? Där har ni inga siffror.
            </seg>
            <seg xml:id="i-8f44d764f4ffd2d3-0">
              Det är helt enkelt för att ni är ganska nöjda. Moderaterna är
              nöjda och nu ganska mätta. De tycker att det är bra i kommunerna,
              och arbetslösheten gungar på en lagom nivå. Vi har inte så mycket
              att bekymra oss för. Ni har ingen politik som visar på att ni
              ska möta bekymren vi ser.
            </seg>
          </u>
          <note type="speaker" xml:id="i-bbab1c3a381d8c24-0">
            Anf. 43 CARL B HAMILTON (FP):
          </note>
          <u who="carl_b_hamilton_f30000" xml:id="i-927fb93154e13581-0">
            <seg xml:id="i-c2fd8ce786fceea2-0">
              Herr talman! Socialdemokraterna säger: Vi låter väljarna bestämma.
              Det är ungefär som om det vore en ynnest som överräcktes av svensk
              socialdemokrati till väljarna: Ni får bestämma hur det ska regeras.
              Jag kan tala om för er att dessa väljare kommer att bestämma det
              vare sig ni vill eller inte.
            </seg>
            <seg xml:id="i-6e9048035b2ab28f-0">
              Om en demokrati ska fungera är det viktigt att väljarna har klara
              och tydliga alternativ att välja mellan. Men detta upplägg ställer
              ni inte upp på, och det är det som är allvarligt i det här. Ni
              följer inte den demokratiska grundregeln att väljarna ska kunna
              stå vid valurnan och välja mellan olika alternativ, utan ni pratar
              runt om att ni efter valet ska fixa till det på något sätt.
            </seg>
            <seg xml:id="i-9af303f264c1539d-0">
              Det finns ett intresse av att veta hur en sådan här konstellation
              som ni tänker ingå i ska lösa till exempel Europas energiproblem
              – nu inför EU-valet. Miljöpartiet har en helt annan linje än Socialdemokraterna,
              men ni ska båda två leva i Europa under nästa mandatperiod.
            </seg>
            <seg xml:id="i-ed90de79983716dc-0">
              När det gäller försvaret vill ni gå ungefär samma linje som Alliansen
              och rusta upp flyg, ubåtar och kryssningsrobotar medan Miljöpartiet
              vill minska försvaret. De vill ha färre flygplan och ubåtar och
              absolut inga kryssningsmissiler. Det är viktigt för väljarna att
              kunna veta vad som blir resultatet om man lägger sin röst på det
              ena eller det andra. Men det kan inte ni leverera.
            </seg>
            <seg xml:id="i-6145452286f5238d-0">
              Sedan har vi det här med arbetslösheten. Det är intressant –
              eller det är kanske inte så intressant – att arbetslösheten i
              Sverige är 8–8,2 procent. Men om man tittar på dem som är över
              25 år är arbetslösheten i Sverige ungefär densamma som i övriga
              Europa – 5,5–5,7 procent. Skillnaden mellan Sverige och andra
              är ungdomsarbetslösheten. Om man tittar på dem som är ungdomsarbetslösa
              är ungefär 47 procent – nästan hälften – ungdomar som är heltidsstuderande.
              De studerar på heltid på högskolan eller gymnasiet.
            </seg>
            <seg xml:id="i-8f4714aeccf053a7-0">
              Man får välja om man tycker att det är ett problem eller inte.
              Jag tycker inte att det är ett problem att ungdomar heltidsstuderar.
              Jag tycker att det är eftersträvansvärt. Men då kan man inte räkna
              in dem och säga att det är ett problem att de är arbetslösa. De
              är anmälda på Arbetsförmedlingen därför att de vill ha ett extraknäck
              eller ett sommarjobb. På en direkt fråga från dem som samlar in
              informationen från arbetslösa svarar dessa unga vuxna att de inte
              ser sig själva som arbetslösa. Statistiken är lite lurig, och
              den överdriver ungdomsarbetslösheten som problem genom att nästan
              hälften är heltidsstuderande och faktiskt bör fortsätta att vara
              det för att de ska få ett bra jobb efter gymnasiet.
            </seg>
            <seg xml:id="i-cfd0d1486be17b53-0">
              Herr talman! I de föredömen som Socialdemokraterna har, till
              exempel Österrike, är man inriktad på yrkesutbildning och avlönade
              lärlingar. Men det är detta som Socialdemokraterna är emot. Ni
              vill inte ha avlönade lärlingar. Ni går emot detta, och ni går
              emot det som kanske är det mest effektiva receptet i de länder
              som ni har som föredöme. Ni kan alltså inte imitera Österrike,
              Tyskland och andra länder eftersom ni är på motsatt kurs.
            </seg>
          </u>
          <note type="speaker" xml:id="i-5970196247a5fb5a-0">
            Anf. 44 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-14">
            <seg xml:id="i-bb27e2d4faf05f2e-0">
              Herr talman! Enligt den arbetskraftsundersökning och arbetsmarknadsstatistik
              som finns har sysselsättningen i Sverige ökat med något över 250
              000 personer sedan 2006. Detta är en utveckling som skiljer sig
              från övriga Europa, där den värsta globala lågkonjunkturen sedan
              depressionen har kostat många människor arbetet.
            </seg>
            <seg xml:id="i-1a3eba49da822fc3-0">
              Resultatet av denna politik är att skatteintäkterna, inkomsterna
              i kommunsektorn, har ökat. När jag tillträdde låg de på 656 miljarder.
              När vi gick till val 2014 låg de på 783 miljarder. De kommer det
              här året att landa på 895 miljarder. Om vi blickar fram till 2018
              ser vi en ökning på sammantaget 100 miljarder kronor.
            </seg>
            <seg xml:id="i-69a917d6575436ff-0">
              Även om vi justerar inkomsterna för kostnadsutvecklingen i kommunsektorn,
              den så kallade kommundeflatorn, har vi alltså en ökning av intäkterna
              i kommunsektorn på nära nog 5 000 kronor per kommuninvånare. Per
              kommuninvånare har kommunerna i dag större resurser att bedriva
              verksamhet. Det är också därför sysselsättningen i dag i den kommunalt
              skattefinansierade verksamheten är 30 000 större. Det är också
              därför den växer med en ökning på upp till 50 000 några år framåt.
            </seg>
            <seg xml:id="i-e5fa7663e004db23-0">
              Raimo Pärssinen och Monica Green ställer frågor om hur Alliansen
              ska regera. Jag ska gärna redovisa det i detalj. Moderaterna avser
              att bilda regering ihop med Kristdemokraterna, Folkpartiet och
              Centern. Det är det sätt vi tänker gå till val på. Vi kommer att
              före valet på alla politiska områden redovisa exakt vad vi tänker
              göra så att väljarna kan titta på valmanifestet och ta ställning
              till om de vill stödja denna politik. Då kommer vi förmodligen
              att göra en del prioriteringar inom utbildningsområdet och annat
              som kan vara viktigt, och vi kommer förmodligen att finansiera
              det med olika intäktsförstärkningar. Det är så vårt valmanifest
              kommer att se ut. Det kommer att vara fullt genomskinligt, öppet
              och transparent redovisat för väljarna.
            </seg>
            <seg xml:id="i-c92c62dced9d61ed-0">
              Hur tänker då Stefan Löfven, Magdalena Andersson, Raimo Pärssinen
              och Monica Green redovisa det här för väljarna? Inte alls. På
              första frågan, den om vem man tänker regera ihop med, får vi inget
              svar. Vi får inte veta om Miljöpartiet, Vänsterpartiet och Socialdemokraterna
              avser att bilda en gemensam regering. Man svarar inte på frågan.
              Väljarna vet inte om det ska bildas ett samarbete eller inte.
              Vilken politik en sådan regering i så fall skulle bedriva får
              vi inte heller något svar på.
            </seg>
            <seg xml:id="i-0ca578a3952445b7-0">
              Det senare är utomordentligt besvärligt. Sedan 2010, när de tre
              partierna hade förhandlat sig samman, har politiken glidit isär.
              Och den har inte glidit isär lite grann, utan den har glidit isär
              fullständigt. Man är totalt oenig på nästan alla utgiftsområden.
              Det handlar om över 30 miljarder i skillnader bara mellan Miljöpartiet
              och Socialdemokraterna. Om vi sedan skulle väga in Vänsterpartiet
              blir skillnaderna ännu större.
            </seg>
            <seg xml:id="i-d51aa7c8bb8dce22-0">
              Vi får inte heller besked om ramverket för den ekonomiska politiken.
              Stefan Löfven och Magdalena Andersson har inte i något sammanhang
              – i någon nyhetsrapport, i någon debatt, i något radioinslag eller
              i något tv-program – gett ett rakt svar. Vi hörde senast här i
              veckan Magdalena Andersson snurra runt med olika bortförklaringar
              om hur man ser på överskottsmålet. Detta är djupt allvarligt.
              Om man söker regeringsmakten för att skapa budgetkaos är det viktigt
              att väljarna förstår det före valdagen.
            </seg>
          </u>
          <note type="speaker" xml:id="i-5a5ecfe1b6479718-0">
            Anf. 45 MONICA GREEN (S):
          </note>
          <u who="monica_green_e58cbb" xml:id="i-570bccdda7884bdb-6">
            <seg xml:id="i-f5ea2d79134155bd-0">
              Herr talman! Vi söker regeringsmakten för att styra landet med
              ordning och reda. Eftersom det var vi som satte upp budgetreglerna
              i det här landet vet vi vad det handlar om. Vi har tagit Sverige
              ur kriser tidigare, och vi ska klara det om det skulle inträffa
              igen.
            </seg>
            <seg xml:id="i-0aaf45e6a7ba0bde-0">
              Återigen: Ni har alla tre visat på olika uppfattningar här. Hamilton
              påstår att sättet att räkna ungdomsarbetslösheten ska ändras eftersom
              det är fel att räkna in de studerande ungdomarna. Det är ganska
              intressant eftersom Anders Borg för bara två dagar sedan anklagade
              Magdalena Andersson för att vilja gömma arbetslösheten när vi
              vill satsa på att unga människor ska kunna studera. Det är två
              skilda sätt som vi får höra här från talarstolen – en folkpartist
              och en moderat som har helt olika uppfattningar när det gäller
              att räkna. Kommer ni att skriva in det i valmanifestet också?
              Ska man räkna som alla andra EU-länder eller ska man räkna som
              Carl B Hamilton tycker att man ska göra? Det skulle vara intressant
              att veta.
            </seg>
            <seg xml:id="i-017ebf1212057f5f-0">
              Annars märker jag att Carl B Hamilton på varenda punkt som vi
              har talat om är nöjd, nöjd och nöjd. Alltihop är bra; det är bara
              att fiffla bort lite grann så är allting bra. Det är bra med ungdomsarbetslösheten,
              och det är bra med arbetslösheten för äldre. Alla satsningar har
              varit bra. Ni är fullkomligt nöjda.
            </seg>
            <seg xml:id="i-578b9a71012a8a42-0">
              Jag tror inte att de kvinnor som stressar och stressar och sliter
              ut sina kroppar för att hinna med våra äldre ute i kommunerna
              i dag känner igen den teoretiska beskrivning som ni lever i. De
              känner inte igen sin verklighet. De stressar. Lärarna, som ska
              ge barnen mer kunskap, har inte tid. Fritidspersonalen har inte
              tid eftersom barngrupperna består av 70 barn på fritidshemmen
              i dag. Det är för att vi har blivit fler personer i det här landet.
            </seg>
            <seg xml:id="i-318e7f77801e9259-0">
              Anledningen till att jag tog upp 2008 var att Anders Borg själv
              sade när han tillträdde som finansminister att det skulle ta två
              år innan Alliansens politik skulle börja bita.
            </seg>
          </u>
          <note type="speaker" xml:id="i-61268f82c18b3a44-0">
            Anf. 46 CARL B HAMILTON (FP):
          </note>
          <u who="carl_b_hamilton_f30000" xml:id="i-927fb93154e13581-1">
            <seg xml:id="i-87fbc26f6d970af6-0">
              Herr talman! Jag tror att det är viktigt att understryka att
              det är dålig demokrati från Socialdemokraternas sida att ni inte
              talar om hur ni ska regera efter valet, med vem och hur sakfrågorna
              ser ut. Ni kan tydligen inte åstadkomma ett valmanifest, vilket
              vi kommer att göra och som Anders Borg var inne på.
            </seg>
            <seg xml:id="i-7b52be90abb9a210-0">
              Låt mig också ta upp det här med statistiken. Jag är inte företrädare
              och vill inte ändra statistiken, men jag tycker att man kan hålla
              två eller tre tankar i huvudet samtidigt. Det finns nämligen unga
              vuxna som har en helt annan arbetslöshetssituation än vad de som
              är äldre har. Nästan hälften av dessa är heltidsstuderande på
              högstadiet. Jag tycker att de ska gå kvar där. Jag tycker att
              de andra, de som går i gymnasiet, också ska gå kvar. Jag tycker
              att det är viktigt att de får en utbildning.
            </seg>
            <seg xml:id="i-e0e3e14e2fdffdcb-0">
              Om man inte har fakta om ungdomsarbetslösheten klara för sig,
              de olika kategorierna, och alltså inte håller två eller tre tankar
              i huvudet samtidigt kommer man inte att lösa problemen. Ett problem
              som Socialdemokraterna hela tiden försöker osynliggöra i det här
              sammanhanget är det som handlar om dem som är födda utomlands.
              Ni är väldigt noga med att inte tala om integrationsfrågorna.
              Varför är ni så noga med det? Jag hittar inte på detta, utan det
              är tydligt att det är er skräck att sitta ihop och komma i diskussion
              med Sverigedemokraterna om dessa problem, och det gör att ni hela
              tiden osynliggör integrationsfrågorna.
            </seg>
            <seg xml:id="i-6eadbed90f924b5c-0">
              Ska man komma till rätta med ungdomsarbetslösheten ska man både
              inrikta sig på utbildningsfrågorna, bättre utbildning, och på
              särskilda insatser för dem som är födda utomlands. Det gäller
              mer svenska, och det gäller anpassad och förlängd undervisning.
            </seg>
          </u>
          <note type="speaker" xml:id="i-eafe0acb32b06673-0">
            Anf. 47 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-15">
            <seg xml:id="i-b2f428fd52c44929-0">
              Herr talman! Sedan 2006 har antalet personer som arbetar och
              får göra en insats för samhället ökat med 250 000. Det här är
              centralt och viktigt, eftersom arbetet för många människor inte
              bara utgör den möjlighet man har att försörja sig utan också är
              en möjlighet att ha arbetskamrater och hitta viktiga uppgifter
              att lösa tillsammans. Tillväxten i Sverige har varit högre än
              i andra länder, och därför har vi alltså sett att skatteintäkterna
              för kommunerna har ökat. Även justerat för kommunprisutvecklingen
              handlar det om 5 000 kronor mer per invånare.
            </seg>
            <seg xml:id="i-b72c98e1652e6bad-0">
              Låt oss diskutera budgetreglerna. Budgetreglerna säger att vi
              ska ha 1 procents överskott när ekonomin är i balans. Regeringen
              gör bedömningen att med de tillväxtsiffror vi nu har når vi en
              sådan balans ungefär 2018. Riksbanken och Konjunkturinstitutet
              gör likartade bedömningar. Då ska man ligga på 1 procents överskott.
              Socialdemokraterna vägrar nu att ge svar. Vare sig Stefan Löfven
              eller Magdalena Andersson kan ge ett rakt och klart svar om överskottsmålet.
              Beror det på att man tror att den socialdemokratiska politiken
              ska underminera tillväxten? Beror det på att man tror att de socialdemokratiska
              bidragsåtgärderna ska öka arbetslösheten? Beror det på att man
              tror att skatteintäkterna ska minska? Beror det på att man gör
              en annan bedömning av tillväxten? Det får vi inte veta. Beror
              det på att man gör en annan bedömning av var jämviktsarbetslösheten
              ligger? Tror man att höjda bidrag ska göra att fler blir arbetslösa
              långsiktigt så att det inte finns lediga resurser? Vilka är svaren?
            </seg>
            <seg xml:id="i-78824758b2b5db7e-0">
              Vänsterpartiet, Miljöpartiet och Socialdemokraterna går till
              val på olika politik. Vi har aldrig haft ett politiskt alternativ,
              törs jag säga, som har ställt ut så vidlyftiga, breda, omfattande
              och ofinansierade vallöften som Socialdemokraterna, Miljöpartiet
              och Vänsterpartiet tillsammans. Det här är ett recept som kommer
              att betyda att man tvingas svika de arbetslösa när nästa kris
              kommer.
            </seg>
          </u>
          <note xml:id="i-8552bdd33c004523-3">
            Överläggningen var härmed avslutad.
          </note>
          <note xml:id="i-e1a44e19156703f3-0">
            15 § Svar på interpellation 2013/14:330 om skattefusk och illojal
            skattekonkurrens
          </note>
          <note type="speaker" xml:id="i-7824d02777f0fd54-0">
            Anf. 48 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-16">
            <seg xml:id="i-c4854c25a8aaf165-0">
              Herr talman! Hannah Bergstedt har mot bakgrund av att Skatteverkets
              pressmeddelanden inte skulle ha täckning i bakomliggande rapporter
              frågat mig vem som tar ansvar för skillnader mellan verkets officiella
              uttalande och faktaunderlaget. Hon undrar vidare om jag har uppmärksammat
              denna påstådda skillnad och vad jag avser att göra för att medborgarna
              ska få klara och tydliga besked om skattefuskets utveckling, väl
              underbyggda av fakta från myndigheten.
            </seg>
            <seg xml:id="i-8baebfc9d5042e09-0">
              Hon frågar även vilken åtgärdsplan jag har mot skattefusk, svartjobb
              och illojal konkurrens.
            </seg>
            <seg xml:id="i-a24054621e4ca767-0">
              Tvärtom har Skatteverket full täckning i de underliggande rapporterna
              för det man säger i sina pressmeddelanden. Rapporterna är för
              övrigt lika officiella och finns allmänt tillgängliga på verkets
              hemsida.
            </seg>
            <seg xml:id="i-1e60842d15d6088c-0">
              Skatteverket arbetar med förstudier för att se hur det slumpmässiga
              inslaget i kontrollverksamheten ska kunna ökas för att få fram
              bättre underlag för att beräkna skatteundandragandet. Jag avser
              att ge i uppdrag till Skatteverket att tillsammans med vetenskaplig
              expertis arbeta igenom hur man kan ta fram ett statistiskt underlag
              och statistiska metoder för att löpande och återkommande kontrollera
              hur skattefelet utvecklas.
            </seg>
            <seg xml:id="i-78216fd39a1225d1-0">
              Det är glädjande att verkets rapporter trots allt tyder på att
              skattefusket har minskat. Det visar att det arbete vi har lagt
              ned inte har varit i onödan. Vi kan naturligtvis inte nöja oss
              med vad vi har gjort, utan vi fortsätter att arbeta mot skattefusk.
            </seg>
            <seg xml:id="i-24794c8bb2c2c32d-0">
              Som ett exempel på pågående åtgärder mot skattefusk kan jag nämna
              att remissbehandlingen av förslaget på hur ett kontrollsystem
              inom skatteförfarandet kan vara utformat för byggbranschen nyss
              är avslutad och att beredning pågår i Regeringskansliet.
            </seg>
          </u>
          <note type="speaker" xml:id="i-416096c23af51b40-0">
            Anf. 49 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-c22e856ff68f3fdb-0">
            <seg xml:id="i-7290aebddb3308d7-0">
              Herr talman! Skattefusk och ekonomisk brottslighet minskar skatteintäkterna.
              Människor får otryggare anställningar, och företag står inför
              att lägga ned eller att själva börja fuska.
            </seg>
            <seg xml:id="i-bf91c40e0f8b6c73-0">
              Vi socialdemokrater har lyft frågan om skattefusk och ekonomisk
              brottslighet i Sverige och internationellt. Skatteverkets skattefelskarta
              visade på ett skattefel på 133 miljarder 2008. I uppdraget att
              ta fram en ny skattefelskarta fanns uppgiften att kvantifiera
              skattefelet, men här har man gått bet på grund av nya mätmetoder.
              Till grund för påståendet om minskat skattefusk ligger i stället
              en attitydundersökning som visar att attityden till svartjobb
              och skattefusk förändrats och blivit mindre tillåtande.
            </seg>
            <seg xml:id="i-5bbbafeed33305d7-0">
              Jag instämmer med ministern i det glädjande att inställningen
              till skattefusk och svartjobb förändrats och att skattefelet tycks
              ha minskat. Det är just vad rapporten verkligen säger. Den antyder
              att skattefelet minskar. Den tar också upp att skattefelet har
              minskat över längre tid och har varit på nedgång sedan 70-talet.
              Men under den tid som Skatteverket sattes att titta på, 2007–2012,
              kan man inte visa på att skattefelet minskat.
            </seg>
            <seg xml:id="i-e8a71908a62a6055-0">
              I en tidigare debatt i ämnet då jag lyssnade på finansministern
              använde han ord som upplever och mycket som tyder på. Jag misstänker
              att väljarna nog funderar på vad de har för en finansminister
              som baserar sin politik på upplevelser och antydningar i stället
              för fakta och statistik. Är det relevant att gå ut och säga att
              skattefelet minskat?
            </seg>
            <seg xml:id="i-9542e44a4cbb965e-0">
              Det andra som jag har svårt att se som relevant är det pressmeddelande
              som Skatteverket har gått ut med och som har rubriken: Fusket
              har minskat med sänkt restaurangmoms . När man läser rapporten
              visar det sig att analysen landar i att det är de lika och enhetliga
              skattesatserna som har gett effekten och alltså inte sänkningen.
            </seg>
            <seg xml:id="i-0835cdf48c056fcf-0">
              Vidare anger betydligt fler företagare, enligt rapporten, i egen
              skattning att kraven på kassaregister och personalliggare är det
              som mest har haft betydelse för att minska skattefusket. Det styrks
              också av Skatteverkets egen analys som menar att krav på kassaregister
              i ett ingångsskede har gett ökade intäkter med 15 miljarder och
              beräknas ligga på 3 miljarder årligen fortsättningsvis, medan
              nedsättningen av moms i restaurangbranschen beräknas ge 0,7 miljarder
              med tyngdpunkt i rapporteringen på att det är de lika momssatserna
              som påverkar resultaten mest och alltså inte sänkningen, som pressmeddelandet
              antyder.
            </seg>
            <seg xml:id="i-b2eb359faddd261d-0">
              Jag är väl medveten om att rapporterna är offentliga, för jag
              har själv hämtat dem från Skatteverkets hemsida. Och jag tycker
              att de som lyssnar på debatten och vill förstå vad jag talar om
              ska hämta hem både pressmeddelande och rapport. Det känns nämligen
              inte helt rimligt att presentera rapporten med att skattefelet
              har minskat och att det – i det här fallet – är just sänkningen
              av momsen som har lett till minskat fusk.
            </seg>
            <seg xml:id="i-5b16d815974ae089-0">
              I rapporten står det nämligen: Detta tyder således på en långsiktigt
              nedåtgående trend. Dock visar nuvarande beräkningar för perioden
              2007–2011 inga tydliga förändringar. Samtidigt trycker man i den
              andra delen på att det är den lika momssatsen som har gett effekt,
              alltså inte sänkningen som pressmeddelandet antyder. Ändå är det
              detta och naturligtvis införandet av RUT-avdraget som regeringen
              viftar med och framhåller när de talar om de framgångar de har
              nått när det gäller att komma åt skatteundandragandet.
            </seg>
            <seg xml:id="i-0a93a17b1ec19e5e-0">
              I konsumentpolitik kallas sådant för falsk marknadsföring, herr
              talman. Man får inte antyda att varan innehåller något eller ger
              effekter som inte är fastställda. Det vore rimligt att i stället
              tala om de åtgärder som vi vet kommer att leda till minskat skatteundandragande
              såsom personalliggare, kvitto på HUS-avdrag, månadsredovisningar
              och redovisningscentraler i taxibranschen. Alla dessa är förslag
              som Socialdemokraterna har lagt fram i Sveriges riksdag.
            </seg>
            <seg xml:id="i-d181f3135628bbb0-0">
              Anf. 50 GUNNAR ANDRÉN (FP):
            </seg>
            <seg xml:id="i-0df064052c852788-0">
              Herr talman! Det finns frågor som är ideologiskt partiskiljande,
              och det finns andra frågor som inte är partiskiljande. Synen på
              skattefusk är en fråga som alla partier i praktiken är överens
              om är en samhällssjuka som vi måste arbeta med på olika sätt.
              Under ett antal år – tideräkningen behöver inte börja just vid
              2006 utan kan börja även tidigare – har vi i Sverige på olika
              sätt vidtagit åtgärder som har lett till att skattefusket har
              minskat. Det måste löna sig att vara hederlig, och det måste finnas
              risk för upptäckt. Det är de grundläggande frågorna.
            </seg>
            <seg xml:id="i-16ad1ce3d3c74236-0">
              Det har vidtagits en lång rad åtgärder, inte bara under de senaste
              åtta åren; men de har accentuerats då. Det har varit internationella
              skatteavtal och informationsavtal. Och mer strukturella åtgärder
              som att förmögenhetsskatten har avskaffats har lett till att mycket
              pengar har kommit tillbaka. En annan åtgärd, som Raimo Pärssinen
              har varit inne på många gånger, är tömningscentraler i taxibranschen.
              Och frisörer ska ägna sig åt att klippa hår och inte frisera sina
              bokföringar och så vidare.
            </seg>
            <seg xml:id="i-256eb1e6faa60ace-0">
              Jag tror dock att anledningen till att acceptansen för skattefusk
              har minskat i landet är att det är skämmigt att tycka att skattefusk
              är bra – det är det huvudsakliga budskapet i de rapporter vi hör.
              Det är en väldig förändring på ett antal år. Det är en konkret
              åtgärd som inte har mycket med personalrekrytering att göra. Det
              har med införandet av ROT och RUT att göra. Många tidigare obeskattade
              – en del människor satte sin egen skatt och avgifter till noll
              – känner att det är så skämmigt att de måste gå över och komma
              med i det system som ROT och RUT har medgivit.
            </seg>
            <seg xml:id="i-b7219f06f8bafcd2-0">
              En av de allra viktigaste valfrågorna framöver har att göra med
              just det som Hannah Bergstedt är inne på när det gäller hur vi
              ska fortsätta. Om man skulle ta bort ROT och RUT skulle vi kanske
              få den motsatta effekten till det vi vill, och det skulle få just
              skattefusket att öka igen.
            </seg>
            <seg xml:id="i-91503b1a775654b8-0">
              På den här punkten har jag en fråga som anknyter till vilka program
              de olika sidorna i politiken har, vilket vi har diskuterat tidigare.
              Jag som har tillhört skatteutskottet i ganska många år, herr talman,
              minns från valrörelsen 2010 att Socialdemokraterna, Miljöpartiet
              och Vänsterpartiet då helt enkelt skulle avskaffa ROT och RUT
              – åtminstone RUT skulle avskaffas. Nu är situationen annorlunda.
              Nu har bara Vänsterpartiet kvar samma åsikt. Det partiet vill
              avskaffa RUT och ROT. Socialdemokraterna vill halvera RUT och
              ROT. Och det ska inte ske genast; den ärade vice ordföranden i
              skatteutskottet, Leif Jakobsson, menade i en debatt som ägde rum
              på Älvsjömässan att det kommer att ske tidigast 2016. Det kommer
              alltså att vara kvar under 2015. Miljöpartiet vill i stället utvidga
              detta avdrag.
            </seg>
            <seg xml:id="i-e2e85ea6ca6bf616-0">
              I skattedebatten är detta nu en riktig 10 000-kronorsfråga: Vad
              blir politiken när det gäller ROT och RUT efter valet den 14 september,
              om olyckan skulle vara framme och vi får ett regimskifte?
            </seg>
          </u>
          <note type="speaker" xml:id="i-599c572e5f138a3e-0">
            Anf. 51 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-6">
            <seg xml:id="i-76ee43cdfc354d54-0">
              Herr talman! Det här är en intressant fråga som vi har haft uppe
              i kammaren många gånger. Precis som Gunnar Andrén säger finns
              det ingen som tycker om skattefusk, och det ska beivras i alla
              fall där det pågår. Sedan tar det lång tid med olika saker. Redan
              i september 2006 fanns det ett färdigt förslag på obligatoriska
              tömningscentraler – det kommer också Gunnar Andrén ihåg – men
              det slängde ni tyvärr i papperskorgen då.
            </seg>
            <seg xml:id="i-73fe52fa47d8de15-0">
              Jag har dock två frågor om det här. Alla är nämligen överens
              om att vi måste göra något åt skattefusket. Då vill jag passa
              på att ställa en fråga till Gunnar Andrén och Folkpartiet. Hur
              ser Gunnar Andrén på att införa ett system med huvudentreprenörsansvar
              där huvudentreprenören får ta ansvar för att underentreprenörerna
              betalar in de skatter och avgifter som de ska? Det vill vi införa,
              och det tror vi kommer att nå långt, speciellt inom byggbranschen.
              Det finns i Norge och i ett antal andra länder. Det är ett enkelt
              system som lägger ett klart och tydligt ansvar någonstans. Det
              borde vi kunna vara helt överens om, eller hur Gunnar Andrén?
            </seg>
            <seg xml:id="i-2af58a2799bc3f59-0">
              Den andra frågan handlar om all upphandling som sker. Det senaste
              exemplet jag såg i tv var från landstinget här i Helsingfors.
              Ett antal taxichaufförer demonstrerade utanför eftersom de blev
              utslagna av vad de sade var folk som helt enkelt körde med lite
              skumma affärer. Dessa hade inga kollektivavtal men gav billiga
              anbud och slog då ut de seriösa. Det här är marknadsstörning som
              vi måste komma åt. Det leder också till en fråga till Gunnar Andrén
              och Folkpartiet. Hur ser Gunnar Andrén på upphandlingar där man
              kan ställa raka krav på kollektivavtal och ordning och reda? Då
              skulle vi nå ännu längre i fråga om att komma åt skattefelet.
              Taxiförbundet har redovisat att ungefär 2 miljarder kronor rinner
              mellan fingrarna eftersom man inte tar tag i frågan ordentligt.
              Jag hoppas att vi kan göra det nu. Jag vet att det i propositionen
              som kommer också finns ett undantag som kanske inte är så klokt.
            </seg>
            <seg xml:id="i-1cff7a55276d671b-0">
              Vi är i alla fall överens om att det är ett samhällsproblem och
              att vi vill göra något åt det. Då har jag två frågor som jag ställer
              både till finansminister Borg och till Gunnar Andrén. Hur ser
              ni på att införa ett huvudentreprenörsansvar i lagstiftningen
              för att kunna klämma åt de rufflare som finns? Och hur ser ni
              på att vi skruvar till lagen om offentlig upphandling så att man
              när man upphandlar verkligen kan kräva att det ska vara ordning
              och reda, att skatter och avgifter betalas in och att det är sjysta
              villkor för dem som gör jobbet?
            </seg>
          </u>
          <note type="speaker" xml:id="i-c45d5d2740787b06-0">
            Anf. 52 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-17">
            <seg xml:id="i-37a239e43b6c6526-0">
              Herr talman! Jag vill gärna redovisa resultatet från de undersökningar
              som Skatteverket har gjort. De har ställt frågor till allmänheten
              ifall man känner någon som skattefuskar. År 2002 uppgav 30 procent
              att man kände någon som gjorde det. Till 2006 hade siffran faktiskt
              ökat till 31 procent som upplevde att någon fuskade. I dag är
              siffran 16 procent. Det har alltså varit en kraftig minskning
              av den uppmätta andelen som känner någon som fuskar.
            </seg>
            <seg xml:id="i-3e18e9d7ba124ce5-0">
              Skatteverket har också ställt frågor till allmänheten ifall man
              känner någon som har arbetat svart under det senaste året. År
              2002 var det 47 procent som gjorde det. Den siffran hade till
              2006 ökat till 49 procent. Halva befolkningen kände alltså då
              någon som arbetade svart. I dag är siffran 27 procent.
            </seg>
            <seg xml:id="i-c8e15f254133c038-0">
              Man ställde också frågan till medborgarna: Känner du någon som
              under de senaste åren har anlitat svart arbetskraft? År 2002 var
              det 44 procent som svarade ja på den frågan. År 2006 hade det
              ökat till 48 procent. I dag är det nere på 30 procent.
            </seg>
            <seg xml:id="i-7e64c4f221aed9ce-0">
              Vad beror det här på? Vi hade alltså 2002–2006 ett växande skattefel,
              en växande acceptans av skattefusk och en växande upplevelse av
              illojal konkurrens. Efter 2006 har vi fått en positiv utveckling.
              Vi har vänt trenden, ökat legitimiteten för skattesystemet och
              minskat riskerna för skattefusk.
            </seg>
            <seg xml:id="i-b19aeb8864410678-0">
              Jag tror att det hänger ihop med att den här regeringen verkligen
              har tagit krafttag mot skattefusk. RUT och ROT tror jag är två
              av de åtgärder som spelat väldigt stort roll för att det i dag
              är färre företagare som upplever illojal konkurrens. Jobbskatteavdraget
              har haft mycket stor betydelse eftersom det har sänkt skatten
              för framför allt låg- och medelinkomsttagare. Det faktum att löntagare
              som redovisar sin skatt i dag har väsentligt mer i plånboken har
              naturligtvis haft en positiv effekt på skattefusket.
            </seg>
            <seg xml:id="i-0fe3ecc2a421b2b0-0">
              Vi har också vidtagit väldigt tuffa kontrollåtgärder de här åren:
              kassaregister, personalliggare och skärpningar av ränteregler
              och handelsbolagsregler. Vi har helt enkelt städat i de räntesnurror
              som växte under de socialdemokratiska åren, då pengarna i stor
              skala lämnade Sverige.
            </seg>
            <seg xml:id="i-38c323750acdf55b-0">
              Nu är det ju tyvärr så att Vänsterpartiet, Miljöpartiet och Socialdemokraterna
              – Jonas Sjöstedt, Gustav Fridolin och Stefan Löfven – tänker sig
              att bilda regering tillsammans. Syftet med den regeringen är att
              rulla tillbaka en hel del av de här reformerna. RUT-systemet ska
              antingen avskaffas eller försämras. Skatterna för vanliga inkomsttagare
              ska höjas. Man ska höja arbetsgivaravgifterna och höja restaurangmomsen.
              Där är Miljöpartiet inte riktigt överens med de andra, får man
              dock konstatera, så oenigheten är ju rätt betydande.
            </seg>
            <seg xml:id="i-a45d0cd61ca606e5-0">
              Det mest troliga resultatet av den typen av politik, om den skulle
              bli verklighet, är att legitimiteten för skattesystemet återigen
              minskar och att vi kommer tillbaka till nivåerna vi hade när Socialdemokraterna
              styrde, då 49 procent kände någon som hade anlitat svart arbetskraft,
              49 procent kände någon som hade arbetat svart och 31 procent svarade
              att de personligen kände någon som skattefuskade. Det var så siffrorna
              såg ut när man tillämpade den socialdemokratiska politiken. Det
              var därför Gunnar Myrdal en gång konstaterade att vi var på väg
              att bli ett samhälle av skattefifflare. Det var det socialdemokratiska
              skattesystemet som lade grunden för det, och det är djupt bekymmersamt
              att Socialdemokraterna ingenting lär av historien.
            </seg>
          </u>
          <note type="speaker" xml:id="i-bc6c55739c16bc95-0">
            Anf. 53 HANNAH BERGSTEDT (S):
          </note>
          <u who="hannah_bergstedt_528eb8" next="cont" xml:id="i-af59059d5bdb9a2e-0">
            <seg xml:id="i-337e8944d3fea513-0">
              Herr talman! Låt mig börja med att konstatera att det svar vi
              får från finansministern bygger på en attitydundersökning. När
              vi tittar på och läser igenom rapporten, som jag har gjort, ser
              vi att den konstaterar fakta: Skattefelet tyder på en långsiktigt
              nedåtgående trend sedan 70-talet. Nuvarande beräkningar för perioden
              2007–2011 visar dock inga tydliga förändringar. Attitydundersökningen
              visar alltså antydningar, men när man tittar på vad som faktiskt
              har hänt ser man att det inte finns några tydliga förändringar.
            </seg>
            <seg xml:id="i-f8a37e5466d96f32-0">
              Låt mig också kommentera RUT-avdraget lite grann eftersom Gunnar
              Andrén tog upp det. Fler köper RUT-tjänster i dag. Branschen har
              vuxit. Fler köper tjänsten. Det är sant. RUT-tjänsterna har utökat
              en vit marknad tack vare kraftfulla subventioner. Men undersökningar
              visar att den som tidigare betalade svart fortfarande väljer att
              betala svart eftersom det fortfarande är billigare att köpa tjänster
              för 50 spänn än för 150 spänn.
            </seg>
            <seg xml:id="i-d1fcca906040b24d-0">
              RUT-avdraget har kostat 1,8 miljarder. Med de inkomster som Skatteverket
              har räknat med när man tittat på vilka som har gått från att köpa
              svart till att köpa vitt är inkomsterna 7,4 miljoner. Självfallet
              har fler arbetstillfällen i en utökad sektor gett mer inkomster
              till statskassan, men det gäller också städerskor i till exempel
              sjukvård och skola, två områden där man i dag upplever att man
              har sanitetsproblem eftersom man måste spara. De här pengarna
              skulle också ha kunnat användas till att anställa lärare. Där
              vet vi ju att vi har ett otroligt stort behov i dag.
            </seg>
            <seg xml:id="i-7fe76f8b75756b18-0">
              En annan sak som Gunnar Andrén sade var att vi vill halvera RUT.
              Det är en lögn. Det vi vill är att sänka taket. Det ska man komma
              ihåg när man tittar på vilka som använder RUT-tjänsterna. Där
              de används mest, till exempel i Danderyd, ligger genomsnittet
              på ungefär 10 000, och det är ungefär hälften av den summa som
              vi vill sätta som tak.
            </seg>
            <seg xml:id="i-82ab3ddeed9ecb7f-0">
              Herr talman! Gunnar Andrén och även finansministern lyfte fram
              att vi är överens om att skattefusk inte är eftersträvansvärt
              utan någonting som vi vill minska. Samtliga partier delar den
              åsikten, och jag instämmer självklart i den.
            </seg>
            <seg xml:id="i-24e2fcde2e888f8d-0">
              Frågan är hur, herr talman. Skattefusk är ju faktiskt brottsligt.
              De åtgärder som regeringen främst framhåller som en framgång att
              den har vidtagit är alltså avdrag för dem som tidigare har fuskat.
              De huvudsakliga åtgärderna som regeringen lyfter fram i arbetet
              mot skattefusk består av avdrag. Det är allt från RUT och ROT
              till ränteavdrag för bolagsskatten. Finns det andra områden där
              regeringen önskar subventionera bort brottslighet?
            </seg>
            <seg xml:id="i-dfc0cb92715d416d-0">
              Alternativ som vi vill titta på skulle kunna vara att förbättra
              kontrollsystemen av bland annat månadsredovisningen så som vi
              har föreslagit – något som regeringen tidigare ville men nu har
              backat från – samt personalliggare, redovisningscentraler i taxibranschen,
              kvitto för hushållsavdrag och uppförandekoder vid upphandling.
            </seg>
            <seg xml:id="i-036fa60bd62e5869-0">
              Det är såklart välkommet att regeringen vill ge Skatteverket
              bättre mätmetoder. Mitt tips till regeringen är att titta på till
              exempel Danmark och Nederländerna som redan har framgångsrika
              metoder för att få relevant information, inte gissningar och antydningar,
              som underlag när man ska fatta beslut om skatteundandragande.
            </seg>
          </u>
          <note xml:id="i-0131db46bf51a93c-0">
            Anf. 54 GUNNAR ANDRÉN (FP):
          </note>
          <u who="hannah_bergstedt_528eb8" prev="cont" xml:id="i-227fa5e422511d33-0">
            <seg xml:id="i-f3dfba9240778d0f-0">
              Herr talman! Allra först måste jag vända mig mot bruket av felaktigt
              språk. En sänkt skatt är inte en subvention. Jag måste försvara
              Bosse Ringholm och Pär Nuder som en gång införde sänkta skatter
              på arbete när det gäller ROT-avdraget. Inte var det frågan om
              subventioner. Det är frågan om sänkt skatt på arbete.
            </seg>
            <seg xml:id="i-2634422865c40b71-0">
              På den punkten tror jag att den här regeringen, om den får sitta
              kvar, kommer att komma med ytterligare åtgärder för att förhindra
              fusk när det gäller att man flyttar över material till arbete
              och så vidare. Där tror jag att det kommer att behövas ytterligare
              åtgärder.
            </seg>
            <seg xml:id="i-a437af30ff41714e-0">
              Men frågan är: Ska ROT och RUT vara kvar eller inte? Det är huvudfrågan
              i valrörelsen.
            </seg>
            <seg xml:id="i-3a471968c640645d-0">
              Raimo Pärssinen ställer ett par viktiga frågor. Den första gäller
              huvudentreprenörsavtal. Det ligger absolut i tiden att vi så småningom
              ska komma fram till detta. Dock vill jag inte vara med om någon
              slarvig lagstiftning på det området. Det kommer att ta sin tid,
              men jag är helt övertygad om att vi på något sätt kommer att nå
              målet att tvinga fram huvudentreprenörsavtal. Vi har gjort det
              på en del områden där entreprenörerna blir ansvariga för betalning
              av underentreprenörers skatter. Till exempel i byggbranschen är
              det ganska komplicerat att göra huvudentreprenörsavtal, men det
              ligger absolut i tiden om vi ska få god konkurrens mellan företag
              som inte skattefuskar.
            </seg>
            <seg xml:id="i-744382e262571885-0">
              När det gäller den andra frågan om lagen om offentlig upphandling
              har jag som tidigare ledamot i finansutskottet varit med och antagit
              två olika lagar under de senaste åren på den punkten. Där blir
              det mer komplicerat när Raimo Pärssinen vill införa ett generellt
              krav på kollektivavtal eller annat. Där finns nämligen en avvägningsfråga
              mellan å ena sidan riktig konkurrens mellan företag och å andra
              sidan att omöjliggöra för vissa företag att alls få uppdrag. Det
              finns en avvägning mellan de två sakerna.
            </seg>
          </u>
          <note type="speaker" xml:id="i-c953a93c28b0109b-0">
            Anf. 55 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-7">
            <seg xml:id="i-8efa54ff49900263-0">
              Herr talman! Jag får tacka Gunnar Andrén för svaren. De gäller
              väl för Folkpartiets räkning, förstår jag. Jag har ju inte fått
              något svar från Anders Borg på mina två frågor om just huvudentreprenörsansvaret
              – inte avtalet utan ansvaret – och detta med lagen om offentlig
              upphandling. Det kanske kommer i slutklämmen.
            </seg>
            <seg xml:id="i-d4a34a2d3bf86902-0">
              Anders Borg ägnar väldigt lång tid åt regeringsfrågan – vem vi
              ska regera ihop med och så vidare – och han är orolig över det.
              Vi går till val på vårt program, som vi kommer att presentera
              i detalj i vår valplattform. Sedan får vi se vem vi kommer att
              regera ihop med.
            </seg>
            <seg xml:id="i-e36bbb4fccfe4a79-0">
              Min fråga till Anders Borg, och kanske till Gunnar Andrén – men
              nu har Gunnar Andrén ingen debattid kvar – är: Kommer det att
              finnas någon allians om ni förlorar valet? Finns Alliansen kvar
              då? Eller kan vi kanske ta upp en del frågor med Folkpartiet i
              stället? Vi har ju en del frågor som är gemensamma.
            </seg>
            <seg xml:id="i-3e0dfa6f4976fede-0">
              Jag tror att om vi vinner valet kommer Alliansen att försvinna.
              Efter en valförlust blir det rättarting i de olika partierna,
              och man kanske byter partiledare och så vidare, men det uppstår
              något nytt. Min fråga är alltså: Kommer Alliansen att finnas kvar
              efter en valförlust, om det nu är regeringsfrågan vi ska diskutera?
            </seg>
            <seg xml:id="i-b72ace1e2c428fab-0">
              När det gäller de två frågorna om skattefusk och undandragande
              är det väldigt viktigt att vi gemensamt försöker pressa alla rufflare
              och ta bort alla marknadsstörningar. På transportsidan vet vi
              att det är oerhörda problem när sjysta åkerier slås ut av rufflare.
              Här finns det väldigt mycket att göra. Hannah Bergstedt har ju
              berättat om våra förslag. Vi har många förslag i det här.
            </seg>
            <seg xml:id="i-5635676c667601cd-0">
              Herr talman! Hur ser finansministern på ett huvudentreprenörsansvar
              för ordning och reda, och hur ser han på lagen om offentlig upphandling,
              för att man där ska kunna städa bort fuskarna?
            </seg>
          </u>
          <note type="speaker" xml:id="i-a6f8a7d7adc76344-0">
            Anf. 56 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-18">
            <seg xml:id="i-d2d38002faa41d0b-0">
              Herr talman! Det är viktigt att vi för diskussionen utifrån en
              rimlig bedömning av hur utvecklingen har varit. Då vill jag här
              redovisa hur Skatteverket har undersökt detta och vad man kommit
              fram till. Andelen företag som upplever att de i stor utsträckning
              är utsatta för konkurrens från företag i branscher som skattefuskar
              har minskat kraftigt under de här åren. Inom hotell- och restaurangbranschen
              har andelen gått ned från 63 till 49 procent, inom byggbranschen
              från 48 till 33 procent och inom handeln från 36 till 17 procent.
              Det är alltså stora förbättringar av skattemoralen i Sverige.
            </seg>
            <seg xml:id="i-82e516123454273e-0">
              Man kan se en liknande utveckling när man frågar företagare om
              de personligen känner företagare som skattefuskar. Mellan 2002
              och 2007 ökade den andelen från 25 till 27 procent. Sedan har
              den minskat till 9. Det är alltså remarkabla förskjutningar i
              skattemoralen som har inträffat sedan 2007. De är inte slumpmässiga
              utan beror naturligtvis på att regeringen har agerat med kraft.
              Med RUT-avdrag, jobbskatteavdrag och lättnader i arbetsgivaravgiften
              för unga har vi minskat skattekilen.
            </seg>
            <seg xml:id="i-5afd1804ec5705db-0">
              Tidigare var det så att den som anlitade någon för en RUT-tjänst
              fick en enorm skattekil. Man fick jobba i många timmar för att
              betala för en tjänstetimma, just därför att höga skatter, arbetsgivaravgifter
              och frånvaron av RUT-avdrag skapade den typen av hinder för att
              skapa jobb och inträden för människor på arbetsmarknaden.
            </seg>
            <seg xml:id="i-fa6212061acab9de-0">
              Jag vill också understryka att den här regeringen har vidtagit
              tuffa åtgärder. Något av det vi har haft tuffast diskussioner
              om är räntesnurrorna. Där använder företag lån i Sverige för att
              föra ut vinster till andra länder. Man kan naturligtvis ställa
              sig frågan vad det berodde på att de ökade så kraftigt under perioden
              innan vi tog tag i detta. Det berodde bland annat på att den socialdemokratiska
              regeringen förändrade reglerna för interna förvärv 2003. Man förändrade
              reglerna för interna förvärv så att det var lättare att göra transaktioner
              och föra ut rörelsevinsten från Sverige.
            </seg>
            <seg xml:id="i-577c2cf127dcdf6d-0">
              Räntesnurrorna började inte öka slumpmässigt och explosionsartat,
              utan de ökade just därför att Socialdemokraterna hade genomfört
              förändringar som lade grunden för dem. Arkitekten bakom räntesnurrorna
              var den socialdemokratiska regeringen, som ändrade reglerna för
              interna förvärv. Sedan har vi fått ta en strid med näringslivet
              för att stänga den här möjligheten och städa efter Socialdemokraternas
              skattepolitik.
            </seg>
            <seg xml:id="i-034d92baa2a6aeef-0">
              Nu vill Stefan Löfven, Jonas Sjöstedt och Åsa Romson underminera
              legitimiteten för skattesystemet på nytt. När man vill försämra
              RUT-avdraget, ta bort avdragsrätt för unga och öka skattekilen
              för löntagarna är det klart att trycket leder till ökat skattefusk.
            </seg>
            <seg xml:id="i-4ccafb9b3e754689-0">
              Vi vet från data hur det såg ut. 2002–2007 ökade den andel som
              upplevde att det fanns människor som svartarbetade, andelen företag
              som upplevde att de hade illojal konkurrens och andelen människor
              som själva hade anlitat svart arbetskraft. Alla de siffrorna ökade.
              Legitimiteten för skattesystemet minskade. Samtidigt ökade räntesnurrorna.
            </seg>
            <seg xml:id="i-d1184ba3a7485b61-0">
              Om vi i höstens val får olyckan att Stefan Löfven, Jonas Sjöstedt
              och Åsa Romson ska ta över ansvaret för Sverige kommer tyvärr
              också risken att skattefusket i Sverige ska öka. Det var som Gunnar
              Myrdal sade: Socialdemokratisk skattepolitik riskerar att skapa
              ett land av fifflare. Det är det som är problemet med er skattepolitik.
            </seg>
          </u>
          <note type="speaker" xml:id="i-2328302e48b6842e-0">
            Anf. 57 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-c22e856ff68f3fdb-1">
            <seg xml:id="i-cb1881781c987d5c-0">
              Herr talman! Jag noterar att finansministern inte svarar vare
              sig på mina frågor eller på Raimos frågor. Jag provar att ställa
              dem igen: Varför lägger regeringen huvudfokus på attitydundersökningar
              i stället för fakta? Varför inte i stället prata om de åtgärder
              som vi skulle kunna genomföra och som det dessutom har funnits
              majoritet i Sveriges riksdag för?
            </seg>
            <seg xml:id="i-11dc42ed123f77b6-0">
              Det exempel som Anders Borg tog upp i sitt svar, personalliggare
              i byggbranschen, har förhalats av regeringen. Två tillkännagivanden
              från riksdagen har man i ryggen, från januari 2013 och nu 2014.
              Skatteutskottets pressmeddelande från 2014 var: Regeringen har
              inte gjort som riksdagen begärt.
            </seg>
            <seg xml:id="i-4974b8bdaa28f309-0">
              Förklara också gärna, Anders Borg, varför regeringen inte har
              vidtagit åtgärder inom taxibranschen, trots att det har funnits
              ett underlag sedan 2006. Först nu kommer förslaget, men ingenting
              är nytt. Vi har slösat åtta år!
            </seg>
            <seg xml:id="i-ca59f2f486ebe720-0">
              Förklara också gärna varför den svenska regeringen så senfärdigt
              hoppar på det internationella arbetet i OECD mot skattefusk och
              dessutom i sitt förhandlingsdirektiv motsätter sig införandet
              av land-för-land-rapportering, som framhålls som en av de viktigaste
              åtgärderna för att komma till rätta med internationellt skatteundandragande.
            </seg>
            <seg xml:id="i-cc4d6e0d3a5bff66-0">
              Ett tag hade vi förhoppningen att regeringen skulle ha lyssnat
              på behovet av månadsredovisningar, men där har man nu backat.
              Varför då? Är det för att man inte kommer överens inom Alliansen?
            </seg>
            <seg xml:id="i-e69a24db195fb4ff-0">
              Kvitto för HUS-avdrag, uppförandekoder i upphandlingen – allt
              detta är förslag som Socialdemokraterna har lagt fram i Sveriges
              riksdag och som kunde ha minskat skattefusket och hindrat att
              sjysta företag tvingats läggas ned. Denna summering avslutar jag
              med att instämma i Anders Borgs svar: Nej, regeringen har inte
              gjort nog. Man har inte ens en gång gjort vad man hade kunnat.
            </seg>
          </u>
          <note type="speaker" xml:id="i-1d29fd53c99a5940-0">
            Anf. 58 Finansminister ANDERS BORG (M):
          </note>
          <u who="unknown" xml:id="i-15ba8f60ab5d5a2a-19">
            <seg xml:id="i-a70450099a61d3f3-0">
              Herr talman! Sverige hade en bekymmersam utveckling när den här
              regeringen tog över. Andelen som personligen kände någon som hade
              skattefuskat hade ökat flera år i rad. Andelen personer som själva
              kände någon som hade arbetat svart hade ökat flera år i rad. Andelen
              företag som upplevde sig vara utsatta för illojal konkurrens hade
              ökat. Den socialdemokratiska regeringen hade alltså misslyckats
              med att bekämpa skattefusket. Skattefelet hade blivit större,
              och skattelegitimiteten hade försämrats under den socialdemokratiska
              regeringen.
            </seg>
            <seg xml:id="i-3767f8cb5308f388-0">
              Sedan tog den här regeringen över. Därefter har siffrorna alltså
              förbättrats. Andelen som känner någon som har svartarbetat och
              andelen företag som upplever svart konkurrens har minskat. Vi
              har brutit en trend där skattefelet har vuxit, och det är ingen
              slump. Vi har gjort mycket omfattande förändringar.
            </seg>
            <seg xml:id="i-411c00f7e8b0fd38-0">
              Vi har slutit skatteavtal med en lång rad nya länder för att
              man inte ska kunna gömma undan skattepengar. Vi har stängt räntesnurror
              som Socialdemokraterna lade grunden för. Vi har förändrat och
              skärpt 3:12-reglerna för att stoppa undandragande. Vi har tagit
              bort förmögenhetsskatten för att inte få den typen av utflöden.
              RUT, ROT, personalliggare och kassakrav är andra exempel.
            </seg>
            <seg xml:id="i-00e8a9e64090aec2-0">
              Socialdemokraternas politik på det här området är bekymmersam.
              Vi vet att Magdalena Andersson personligen förändrade 3:12-reglerna
              så att vi fick skatteomvandling, som ESO-rapporten har visat på.
              Det var ju Magdalena Andersson som var skattestatssekreterare
              när den lagstiftningen kom på plats. Sedan har vi fått strama
              upp den och sanera. Så här är det på område efter område, och
              det är ingen slump.
            </seg>
            <seg xml:id="i-1c25e28a1d3a3e13-0">
              Socialdemokraterna höjer skatterna. Sedan skapar de speciallösningar
              för att ta sig förbi de samhällsproblem de skapar. Det är då fifflandet
              sätter i gång med räntesnurrorna eller 3:12-reglerna. Först gör
              Socialdemokraterna en förändring. Först höjer de skatterna. Sedan
              skapar de ett kryphål. Sedan används kryphålet. Och så får vi
              komma och städa. Det är så historien har utvecklats. Det är därför
              socialdemokratisk skattepolitik är en orsak till att landet förvandlas
              till ett land av fifflare.
            </seg>
          </u>
          <note xml:id="i-8552bdd33c004523-4">
            Överläggningen var härmed avslutad.
          </note>
          <note xml:id="i-18415993b0102781-0">
            16 § Svar på interpellation 2013/14:427 om de regionala skyddsombudens
            arbete
          </note>
          <note type="speaker" xml:id="i-06a85d6856feb886-0">
            Anf. 59 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-62b85281869c48b7-0">
            <seg xml:id="i-a9d505f1e81c046a-0">
              Herr talman! Raimo Pärssinen har frågat mig om LO:s RSO-redovisning
              föranleder någon åtgärd från min och regeringens sida eller om
              jag och regeringen är nöjda med rådande ordning.
            </seg>
            <seg xml:id="i-e2bdeb2460499e12-0">
              Låt mig börja med att understryka att de regionala skyddsombuden
              har en viktig roll som stöd i det lokala arbetsmiljöarbetet, i
              synnerhet på små arbetsplatser.
            </seg>
            <seg xml:id="i-f1b87e5e16bbddc0-0">
              Arbetstagarorganisationerna skickar årligen in en redovisning
              av den regionala skyddsombudsverksamheten till Arbetsmiljöverket,
              och verket rapporterar därefter en sammanställning av de här redovisningarna
              till Arbetsmarknadsdepartementet. Enligt Arbetsmiljöverkets regleringsbrev
              2013 ska verket rapportera en sammanställning av den regionala
              skyddsombudsverksamheten till Arbetsmarknadsdepartementet senast
              den 5 maj 2014. Jag har således ännu inte tagit del av arbetstagarorganisationernas
              redovisningar av den regionala skyddsombudsverksamheten för 2013.
            </seg>
            <seg xml:id="i-ab1df3d0b5e5c183-0">
              Både LO:s och de övriga arbetstagarorganisationernas redovisningar
              kommer att analyseras. Om det är nödvändigt att reda ut oklarheter
              eller gå närmare in i enskilda frågor kommer jag att ta kontakt
              med Arbetsmiljöverket och de relevanta arbetstagarorganisationerna
              för närmare dialog.
            </seg>
          </u>
          <note type="speaker" xml:id="i-17fbb494b66891c7-0">
            Anf. 60 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-8">
            <seg xml:id="i-33aec1f29b20f319-0">
              Herr talman! Låt mig få börja med att säga så här: Hade det inte
              varit bättre, arbetsmarknadsministern, om vi hade fått en lite
              senare tid för interpellationsdebatten?
            </seg>
            <seg xml:id="i-fcb1da4eaccb8747-0">
              I svaret säger ministern att hon inte har tagit del av sammanställningen.
              Alltså kan hon inte svara mig. Tidigare har vi hört att Anders
              Borg skjutit upp en interpellationsdebatt i tre månader. Och nu
              säger arbetsmarknadsministern i sitt svar till mig att den sammanställning
              som jag hänvisar till, som kom ut i slutet av mars, kommer hon
              att läsa den 5 maj. Alltså kan hon inte svara mig. Det tycker
              jag är väldigt olyckligt. Och, herr talman, det är ganska ovanligt
              också. Det hade faktiskt varit bättre att vänta i någon vecka
              eller i två veckor så att jag hade kunnat få ett svar, för det
              här är inget svar.
            </seg>
            <seg xml:id="i-c2015a7c0ff39920-0">
              Jag citerar ur den här sammanställningen, som LO har gjort. Jag
              skriver om de punkter som är kritiska för skyddsarbetet och så
              vidare. Men jag får inget ställningstagande, utan i stället skriver
              statsrådet, ministern: Om det är nödvändigt att reda ut oklarheter
              eller gå närmare in i enskilda frågor kommer jag att ta kontakt.
            </seg>
            <seg xml:id="i-9a430271d11268d3-0">
              Jag har ställt en interpellation i riksdagen, som jag som enskild
              ledamot har möjlighet att göra, för att jag vill ha ministerns
              reaktioner på de påståenden som finns i sammanställningen – den
              kommer också att lämnas till ministern.
            </seg>
            <seg xml:id="i-d848f8ece69b7732-0">
              Om man lämnar in en interpellation i början av april skulle man
              kunna tänka sig att det skulle finnas någon tjänsteman på Regeringskansliet
              som kunde gå igenom mina påståenden och titta på den här rapporten.
              Men det är inte heller gjort.
            </seg>
            <seg xml:id="i-52c476f77dc9a37c-0">
              Den här sammanställningen visar på att det sker allt färre inspektioner
              på arbetsplatserna. De regionala skyddsombuden upplever att det
              krävs en lång framförhållning om man vill få ut en inspektion.
              Man säger också att inspektörerna från Arbetsmiljöverket inte
              hinner följa upp olyckor på ett tillfredsställande sätt, och de
              kontrollerar mer sällan arbetsgivarnas åtgärdsplaner.
            </seg>
            <seg xml:id="i-31d656c94eadd94f-0">
              Som regionalt skyddsombud får man själv utöka sina återbesök
              på arbetsplatserna på grund av neddragningarna på Arbetsmiljöverket,
              som är väl kända. Regeringen fortsätter att dra ned på Arbetsmiljöverket.
            </seg>
            <seg xml:id="i-6bb103d8306e3ade-0">
              Det är svårare att få tag i inspektionsmeddelanden, vilket gör
              det svårare för de regionala skyddsombuden att följa upp åtgärdskrav
              med mera.
            </seg>
            <seg xml:id="i-2860424e25daa6cd-0">
              Man pekar på att Arbetsmiljöverkets experter och branschkännedom
              alltmer försvinner. Det är kunniga inspektörer som går över till
              näringslivet i stället, och i den kvarvarande kåren blir det mer
              av generalister än specialister. Verket har gradvis, enligt regeringens
              order, förvandlats mer till en informations- än en tillsynsmyndighet.
              Och så pekar man på att det finns en rättsosäkerhet gällande beslut.
              Tolkningen av lagstiftningen är beroende av vilket inspektionsdistrikt
              som man har varit i kontakt med.
            </seg>
            <seg xml:id="i-dae5ebed78062dfa-0">
              Då har jag ställt frågan om arbetsmarknadsministern är nöjd med
              den rådande ordningen eller om man är beredd att göra någonting.
              Till min förvåning får jag ett svar som säger att hon inte har
              tagit del av redovisningen. Den kommer först den 5 maj. Ändå väljer
              hon att lägga interpellationsdebatten i dag, då hon inte kan ge
              något svar. Men vi kanske kan få en liten diskussion kring detta,
              herr talman.
            </seg>
          </u>
          <note type="speaker" xml:id="i-685ece8f38597e61-0">
            Anf. 61 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-c22e856ff68f3fdb-2">
            <seg xml:id="i-061c067724cd1ef9-0">
              Herr talman! Jag hade egentligen inte tänkt ge mig in i den här
              debatten. Men eftersom jag har haft debatt med arbetsmarknadsministern
              tidigare här i kammaren om det ökade antalet olyckor och dödsfall
              på arbetsplatserna kan jag inte riktigt låta bli.
            </seg>
            <seg xml:id="i-3af4b336584bebbc-0">
              I mitt hemlän, Norrbotten, har det under den här mandatperioden
              skett två eller faktiskt ännu fler väldigt allvarliga tillbud
              – och dessutom dödsfall – på arbetsplatser. Vad beror det på?
              Ja, det har nog varit lite olika orsaker.
            </seg>
            <seg xml:id="i-7b27c9c41482b7d8-0">
              En analys handlar om den pressade situation som råder på arbetsmarknaden
              i dag, särskilt när det kommer till unga människor. De känner
              sig pressade att visa framfötterna och vara duktiga och ta på
              sig sådant som de kanske inte riktigt klarar. Det beror på att
              de har en väldigt pressad situation som arbetslösa. Därför måste
              de helt enkelt försöka visa upp sig när de har chansen.
            </seg>
            <seg xml:id="i-8e7daf04639a9100-0">
              Det finns också en annan analys. När det gäller de här allvarliga
              olyckorna har det ofta varit en inblandning av ett antal underentreprenörer,
              det vill säga att man har tagit in arbetskraft som inte har den
              långvariga kunskapen om hur arbetsplatsen fungerar. Dessutom har
              man tagit dålig hänsyn till arbetsskydd och varit dålig på att
              se till att den utrustning eller den kunskap som krävs för att
              utföra de här arbetsuppgifterna finns. Det har lett till allvarliga
              olyckor och till och med dödsfall.
            </seg>
            <seg xml:id="i-e63da18c253f9594-0">
              Även om ministern inte har läst den här rapporten är många av
              de här sakerna ingen nyhet. Mot bakgrund av det skulle jag vilja
              höra ministern säga lite grann om vad man tänker sig för åtgärder
              på det här området. Huvudentreprenörsansvar är en fråga som har
              lyfts fram, till exempel, för att minska riskerna för att man
              inte tar ansvar för det skyddsarbete som behövs på arbetsplatsen.
            </seg>
          </u>
          <note type="speaker" xml:id="i-60c7f555b48037ff-0">
            Anf. 62 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-62b85281869c48b7-1">
            <seg xml:id="i-caf0100135d29faf-0">
              Herr talman! Det här är nog den märkligaste kritik jag har fått
              i den här talarstolen – att jag är för snabb med att svara på
              en interpellation. Men jag hör vad Raimo Pärssinen säger. Jag
              försöker alltid vara så snabb som möjligt med att svara på interpellationer,
              även i detta fall.
            </seg>
            <seg xml:id="i-a35728307a653261-0">
              Vad som händer den 5 maj är att Arbetsmiljöverket återrapporterar.
              Sedan ska det behandlas. Om vi skulle vänta på det hade interpellanten
              fått vänta ytterligare. Då hade jag fått kritik för att jag hade
              dragit över tiden. Jag vill i möjligaste mån hedra den riksdagsordning
              som finns och svara på interpellationer i tid.
            </seg>
            <seg xml:id="i-305f95e9c929860a-0">
              Som man frågar får man också svar. Jag får ju frågan om hur jag
              reagerar på just den här rapporten, och den har jag inte läst.
            </seg>
            <seg xml:id="i-3bbd397d451528a1-0">
              Raimo Pärssinen och jag har debatterat arbetsmiljöfrågor här
              i kammaren tidigare, och jag är glad åt att Raimo Pärssinen har
              det engagemang han har i arbetsmiljöfrågor. Det är helt centralt
              att man har en god arbetsmiljö, vare sig det är här i riksdagens
              förvaltning, på McDonalds i Gävle eller på SSAB i Oxelösund. Det
              är helt centralt för att man ska nå målet om full sysselsättning
              och för att människor ska trivas på sina arbetsplatser och kunna
              jobba och hålla hela arbetslivet ut. Arbetsmiljön är en av de
              viktigaste frågorna vi har att arbeta med. Mot den bakgrunden
              är jag naturligtvis intresserad av LO-rapporten och de andra rapporterna
              som har kommit in till Arbetsmiljöverket.
            </seg>
            <seg xml:id="i-e606a149f614c015-0">
              I det här fallet är det en poäng att jag som minister får ta
              del av helheten som redovisas från hela den regionala skyddsombudsverksamheten
              genom Arbetsmiljöverket. Jag ser ingen anledning att föregripa
              den återrapporteringen. När regeringen tar del av den och när
              jag läser den ska vi självklart värdera all information som har
              inkommit. Det är därför vi vill ha informationen för att se om
              vi ska vidta åtgärder eller ha vidare kontakter för att klargöra
              förhållandena. Självklart kommer regeringen att göra det.
            </seg>
            <seg xml:id="i-10fc6c628c4f938c-0">
              Det är viktigt att poängtera, herr talman, att regeringen har
              en kontinuerlig dialog med Arbetsmiljöverket. Om några veckor
              ska jag träffa parterna igen för att diskutera utvecklingen på
              arbetsmiljöområdet. Då kommer Arbetsmiljöverket att presentera
              sin officiella statistik i ett samtal med parterna och regeringen.
            </seg>
            <seg xml:id="i-649676542bba1342-0">
              Regeringen och jag följer självklart utvecklingen på arbetsmiljöområdet
              och har en god dialog med parterna, men rapporten har jag ännu
              inte tagit del av.
            </seg>
          </u>
          <note type="speaker" xml:id="i-6bbe556e58e13aae-0">
            Anf. 63 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-9">
            <seg xml:id="i-7ccf8f182bd8d143-0">
              Herr talman! Visst blir det en märklig debatt, Elisabeth Svantesson.
              Det hedrar arbetsmarknadsministern att hon vill svara så fort
              som möjligt. Då kanske hon kan läxa upp Anders Borg, som väntade
              i tre månader med att besvara två interpellationer.
            </seg>
            <seg xml:id="i-fcdf519db9f43977-0">
              Jag får inte svar på frågorna. Jag kan inte ha en diskussion
              med ministern om dessa påståenden eftersom hon säger att hon inte
              har tagit del av rapporten. Vad ska vi då diskutera? Ska vi diskutera
              andra saker spontant? Jag förväntar mig att statsrådet har en
              stab runt omkring sig som kan ta fram faktamaterial, ordna fram
              ett svar och så vidare, i stället för att säga att hon inte har
              läst utredningen och att hon ska göra det den 5 maj. Slutsatsen
              för mig blir att jag måste väcka interpellationen på nytt. Det
              är kanske logiskt att göra eftersom Elisabeth Svantesson inte
              kan svara.
            </seg>
            <seg xml:id="i-1033f3b33496407a-0">
              Låt mig ställa min fråga på följande sätt. Kan statsrådet kommentera
              påståendet om att inspektionen mer sällan kontrollerar arbetsgivarnas
              åtgärdsplaner? Det blir allt svårare att få tag på inspektionsmeddelanden,
              vilket gör det svårt för de regionala skyddsombuden att följa
              upp åtgärdskraven. Kan statsrådet kommentera de påståendena? Eller
              går det inte att ge något svar eftersom hon inte har tagit del
              av det jag har begärt debatt om? Kanske vore det enklare att skjuta
              upp debatten tills statsrådet kan leverera ett svar från departementet?
              Sådana meddelanden får vi ofta från statsråden. Det här blir konstigt.
            </seg>
            <seg xml:id="i-506020ce74fd0feb-0">
              En sak vet vi, nämligen att arbetsmarknadsminister Elisabeth
              Svantesson fortsätter att svälta ut Arbetsmiljöverket. Det är
              helt sant. Arbetsmarknadsminister Elisabeth Svantesson tvingar
              Arbetsmiljöverket att organisera om. Man får inte ersätta den
              personal som behövs. Man kan inte bygga upp tillräckligt med specialkompetens
              för att möta de krav som finns i Europa och det arbete som EU-kommissionen
              gör nu med arbetsmiljön.
            </seg>
            <seg xml:id="i-d9edf7d59457c1a0-0">
              Vi kan också konstatera att de fackliga förbundens insats när
              det gäller ekonomin har ökat under senare år. Nu är man uppe i
              51 procent av kostnaderna för utbildning av regionala skyddsombud.
              Av ILO:s, International Labour Organization, konvention 155 om
              hygien, hälsa och säkerhet framgår att inga kostnader får läggas
              på arbetstagarna. Här får man betala 51 procent för regionala
              skyddsombud. Vi kan också konstatera att antalet regionala skyddsombud
              minskar. Det är inte heller bra.
            </seg>
            <seg xml:id="i-3ffa4437a60f8316-0">
              Tidigare fanns ett arbetslivsinstitut som finansierade den regionala
              skyddsombudsutbildningen. Den finansiering som arbetsmarknadsminister
              Elisabeth Svantesson står för i dag ligger still och följer inte
              med i kostnadsökningarna. En större del läggs på löntagarna och
              de fackliga förbunden.
            </seg>
            <seg xml:id="i-5b7eedb0980775e6-0">
              Ska vi göra så, arbetsmarknadsministern, att jag väcker denna
              interpellation på nytt när du har läst det jag har frågat efter?
              Är det så vi ska hantera den här dagen?
            </seg>
          </u>
          <note type="speaker" xml:id="i-502969d46ea78845-0">
            Anf. 64 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-c22e856ff68f3fdb-3">
            <seg xml:id="i-89c66f7ea58faa81-0">
              Herr talman! Det är klart att det är bra att ministern vill hedra
              riksdagsordningen. Det önskar vi också att finansministern skulle
              göra. Det är bra att vara snabb, men det är också bra att ha ett
              svar när man kommer till kammaren – precis som Raimo Pärssinen
              framhåller. Men jag har inga problem att ta debatten igen. Jag
              ställer gärna upp.
            </seg>
            <seg xml:id="i-71e1bb3332796289-0">
              Ministern nämner bland annat frågan om att hålla hela livet ut.
              Det är ingen nyhet att det i dag inom ett antal sektorer finns
              människor som har svårt att hålla hela livet ut. De orkar inte
              jobba fram till pension utan slits ut i förtid. Det gäller särskilt
              kvinnor inom offentlig sektor, och även inom byggbranschen slits
              man ut och orkar inte hålla livet ut.
            </seg>
            <seg xml:id="i-6b5cb479d9cfab12-0">
              Ett annat fackförbund som lyfter upp frågan om att hålla livet
              ut är Unionen. Förbundet talar just om stress- och tillgänglighetsfrågor,
              det vill säga att man slits ut i förtid därför att man ständigt
              ska vara tillgänglig.
            </seg>
            <seg xml:id="i-f7092f698d85deb3-0">
              Flera av de frågor som Raimo lyfter fram i sin interpellation
              och de frågor jag har ställt är inga nyheter. Måste vi vänta till
              den 5 maj för att höra vad regeringens politik är på arbetsmiljöområdet?
              Har man inte en egen arbetsmiljöpolitik utan att behöva invänta
              rapporten? Det är klart att det är bra att man lyssnar på fackförbunden.
              De lyfter bland annat fram behovet av ökade inspektioner, tydligare
              sanktioner och frågan om huvudentreprenörsansvar för att minska
              de allvarliga dödsolyckorna på arbetsplatserna. Nog måste ministern
              ha en uppfattning redan före den 5 maj i frågorna?
            </seg>
          </u>
          <note type="speaker" xml:id="i-a2fd86742b5be17a-0">
            Anf. 65 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-62b85281869c48b7-2">
            <seg xml:id="i-f369b0ee3e280e60-0">
              Herr talman! Min uppgift som statsråd är att svara på de interpellationer
              och frågor jag får. Det är vad jag har gjort i ärendet. Sedan
              kan interpellanten tycka att det är en märklig debatt. Det är
              upp till interpellanten att formulera frågan, och det är upp till
              mig – jag som arbetsmarknadsminister – att hantera den fråga jag
              har fått och svara utifrån den fråga som gäller. Här handlar det
              om inrapporteringen som LO har gjort och som jag ännu inte har
              tagit del av.
            </seg>
            <seg xml:id="i-cf9e782cc8056fc9-0">
              Den diskussion som Raimo Pärssinen och jag ofta har om arbetsmiljö
              är heller ingen nyhet. Jag tror att vi i grunden är eniga om att
              arbetsmiljöfrågorna är centrala och viktiga för ett hållbart arbetsliv,
              att man inte ska slås ut i förtid och helt enkelt ska trivas på
              jobbet. Det är inte heller någon hemlighet att jag och Raimo Pärssinen
              har haft diskussioner om ramen och anslagen till Arbetsmiljöverket.
              Jag vill ändå lyfta fram, som jag många gånger har gjort i kammaren,
              att det är ute på arbetsplatserna som de goda arbetsmiljöerna
              växer fram. Receptet på framgång handlar inte om nivån på anslaget
              till Arbetsmiljöverket, utan det handlar först och främst om att
              ha ett systematiskt arbetsmiljöarbete med mycket fokus på förebyggande
              arbete på varje arbetsplats. Det är ytterst arbetsgivaren som
              är ansvarig tillsammans med fack, skyddsombud och anställda att
              jobba för en bra arbetsmiljö och för att förebygga arbetsskador.
            </seg>
            <seg xml:id="i-d21333cb096587e0-0">
              Sedan 2007 har Arbetsmiljöverket effektiviserat sin verksamhet
              och sänkt sina driftskostnader väsentligt. Det innebär också att
              det i dag utförs betydligt fler inspektioner per inspektör än
              för några år sedan. Antalet krav i tillsynsbesluten har ökat.
              Det tyder också på att verkets arbete med urvalsmetoder för att
              identifiera de mest riskutsatta arbetsställena har gett resultat.
            </seg>
            <seg xml:id="i-0129e42926af9a2d-0">
              Frågan har vi debatterat många gånger, min syn på arbetsmiljö
              har vi debatterat många gånger och vi kommer säkert att fortsätta
              debatten.
            </seg>
            <seg xml:id="i-6cb7ee4325820245-0">
              De regionala skyddsombuden har en viktig roll som stöd i det
              lokala arbetsmiljöarbetet, i synnerhet på de små arbetsplatserna.
              Raimo Pärssinen var inne på finansieringen. Kostnaden för de regionala
              skyddsombuden svarar, som Raimo sade, både de fackliga organisationerna
              och staten för med ungefär hälften vardera. Stödet har legat på
              ungefär samma nivå de senaste tio åren, även under de sista åren
              med Socialdemokraterna.
            </seg>
            <seg xml:id="i-df2e2e395dd625d5-0">
              År 2009 fick Ekonomistyrningsverket ett uppdrag att se över administrationen
              och redovisningen av just det här stödet. Ett av Ekonomistyrningsverkets
              förslag var att arbetstagarorganisationerna skulle återrapportera
              sin verksamhet genom vissa mätbara indikatorer som tydligare skulle
              beskriva vad dessa anslag går till.
            </seg>
            <seg xml:id="i-6d6a106fd8efb05f-0">
              I år får vi för första gången en återrapport som är upprättad
              enligt den nya metoden. Jag menar att vi då också får en bättre
              bild av de regionala skyddsombudens verksamhet och ett bättre
              stöd för bedömning av verksamhetens finansiering. Det är därför
              jag ser fram emot att ta del av Arbetsmiljöverkets sammanställning
              och återrapport angående detta till Arbetsmarknadsdepartementet
              och regeringen.
            </seg>
          </u>
          <note type="speaker" xml:id="i-8e87cfcf3d2cba96-0">
            Anf. 66 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-bc65abc31e91d055-10">
            <seg xml:id="i-ccbe5861379fa35c-0">
              Herr talman! Nu har ju statsrådet rätt till debattens sista två
              minuter, och hon bör använda dem. Då kan hon kanske säga till
              mig att jag ska framställa interpellationen en gång till. Då kan
              ministern vara bättre förberedd när hon svarar på mina frågor.
              Det är ju det som är avsikten med interpellationsdebatter.
            </seg>
            <seg xml:id="i-2328be1559c115d1-0">
              Herr talman! Jag tycker inte att man kan komma till riksdagens
              kammare och säga att man tyvärr inte har något svar. Det ingår
              inte i den ordning som vi har här i Sveriges riksdag. Då kan vi
              också få en seriös och djupare diskussion om villkoren för de
              regionala skyddsombuden. Jag tycker att kritiken är allvarlig,
              och jag är säker på att arbetsmarknadsministern tycker att det
              är allvarligt när hon har tagit del av insamlingen av synpunkter
              från de regionala skyddsombuden.
            </seg>
            <seg xml:id="i-7ee7f8eb03f77bfa-0">
              Om arbetsmarknadsministern nu instämmer i den kraftiga kritiken
              borde det hända någonting. Men vi kan kanske ta den diskussionen
              senare. Statsrådet säger att det sker fler inspektioner i dag
              än tidigare, men varför skriver då de regionala skyddsombuden
              att det sker allt färre inspektioner? Dessa två ståndpunkter går
              inte ihop.
            </seg>
            <seg xml:id="i-b847e54a61628984-0">
              Men om jag framställer denna interpellation igen kan vi kanske
              ta en diskussion efter det att staben runt arbetsmarknadsministern
              har arbetat fram ett svar och gjort en analys av insamlingen av
              uppfattningar när det gäller de regionala skyddsombudens verksamhet.
              Då kan vi kanske hantera frågan seriöst. Jag kan vänta ytterligare
              en vecka, bara jag vet att jag får ett svar. Hellre det än att
              jag åker hit och inte får något svar.
            </seg>
          </u>
          <note type="speaker" xml:id="i-5df8a49a0fc34a76-0">
            Anf. 67 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-62b85281869c48b7-3">
            <seg xml:id="i-5eab2599e3dbe970-0">
              Herr talman! Tack för debatten, även om den inte blev så lång.
            </seg>
            <seg xml:id="i-0961232ec376d6f7-0">
              Arbetsmiljöfrågorna är viktiga och står ofta i fokus här i kammaren,
              och jag och Raimo Pärssinen kommer säkert att debattera dem fler
              gånger. Det är upp till varje ledamot av de 349 riksdagsledamöterna
              att lämna in vilka interpellationer de vill. Men man får då svar
              på de frågor som man ställer. I det här fallet hade jag inte tagit
              del av den slutredovisningen, och därför får interpellanten det
              svar som jag har lämnat.
            </seg>
            <seg xml:id="i-938ade216c643f65-0">
              Jag håller med Hannah Bergstedt om att kvinnors arbetsmiljö är
              en otroligt viktig och central fråga. Kvinnor tenderar att slås
              ut för tidigt från flera olika branscher. Det är också därför
              som Arbetsmiljöverket har ett alldeles särskilt uppdrag att jobba
              med kvinnors arbetsmiljö, för den är viktig.
            </seg>
            <seg xml:id="i-d75ac350133ea3ef-0">
              Som jag ser det är Arbetsmiljöverket en myndighet som är otroligt
              central på svensk arbetsmarknad för att upprätthålla ett bra arbetsmiljöarbete.
              Det handlar om tillsyn och också – som jag så många gånger tidigare
              har sagt – om kunskaps- och informationsspridning. Väldigt många
              arbetsgivare vet inte vad som gäller och hur deras ansvar egentligen
              ser ut. Därför är kunskapsspridning och information väldigt viktigt
              för det förebyggande arbetet och för att detta med att man ska
              kunna göra ett bra arbete tillsammans ute på arbetsplatserna också
              ska bli verklighet.
            </seg>
          </u>
          <note xml:id="i-8552bdd33c004523-5">
            Överläggningen var härmed avslutad.
          </note>
          <note xml:id="i-8318d2112991ede8-0">
            17 § Bordläggning
          </note>
          <note xml:id="i-2f7cccbd00867ab9-0">
            Följande dokument anmäldes och bordlades:
          </note>
          <note xml:id="i-b27b04cafb4ded5f-0">
            18 § Anmälan om interpellationer
          </note>
          <note xml:id="i-b83b0d44d88f6e49-0">
            Följande interpellationer hade framställts:
          </note>
          <note xml:id="i-ad122e14a645571c-0">
            den 16 april
          </note>
          <note xml:id="i-d546c16537cac5ec-0">
            Teres Lindberg
          </note>
          <note xml:id="i-487e4568f01bbba8-0">
            Mats Pertoft
          </note>
          <note xml:id="i-ad3ce0930acd616c-0">
            Isak From
          </note>
          <note xml:id="i-ad3ce0930acd616c-1">
            Isak From
          </note>
          <note xml:id="i-9509f07c3fe3f556-0">
            den 17 april
          </note>
          <note xml:id="i-ffaf8ed8e1c8cad3-0">
            Anders Ygeman
          </note>
          <note xml:id="i-ffaf8ed8e1c8cad3-1">
            Anders Ygeman
          </note>
          <note xml:id="i-68647ccc2e25fd59-0">
            Cecilia Dalman Eek
          </note>
          <note xml:id="i-b41e0d635440a82e-0">
            Monica Green
          </note>
          <note xml:id="i-61fdc7ba123b28c7-0">
            Ali Esbati
          </note>
          <note xml:id="i-e475d087badca864-0">
            den 22 april
          </note>
          <note xml:id="i-b41e0d635440a82e-1">
            Monica Green
          </note>
          <note xml:id="i-b41e0d635440a82e-2">
            Monica Green
          </note>
          <note xml:id="i-d4cf65f90fcb348f-0">
            Johan Löfstrand
          </note>
          <note xml:id="i-36006e1433c68b51-0">
            den 23 april
          </note>
          <note xml:id="i-106b76a2d1787301-0">
            Tina Ehn
          </note>
          <note xml:id="i-557d7e2fd11dac08-0">
            den 24 april
          </note>
          <note xml:id="i-a453bc81531748fb-0">
            Ann-Kristine Johansson
          </note>
          <note xml:id="i-64fe80ac424ff905-0">
            Kerstin Nilsson
          </note>
          <note xml:id="i-5a489df172b9172b-0">
            19 § Anmälan om frågor för skriftliga svar
          </note>
          <note xml:id="i-de3c832180964677-0">
            Följande frågor för skriftliga svar hade framställts:
          </note>
          <note xml:id="i-ad122e14a645571c-1">
            den 16 april
          </note>
          <note xml:id="i-c8b6a15e6dbc0672-0">
            Tomas Eneroth
          </note>
          <note xml:id="i-707834edd165fb7e-0">
            Amineh Kakabaveh
          </note>
          <note xml:id="i-9509f07c3fe3f556-1">
            den 17 april
          </note>
          <note xml:id="i-000c5334eadbedc7-0">
            Johan Andersson
          </note>
          <note xml:id="i-e475d087badca864-1">
            den 22 april
          </note>
          <note xml:id="i-bc4805865aaaa03e-0">
            Anders Karlsson
          </note>
          <note xml:id="i-36006e1433c68b51-1">
            den 23 april
          </note>
          <note xml:id="i-bc4805865aaaa03e-1">
            Anders Karlsson
          </note>
          <note xml:id="i-852f1b46c68dbf20-0">
            Olle Thorell
          </note>
          <note xml:id="i-13ca97d84d8f324c-0">
            Kent Härstedt
          </note>
          <note xml:id="i-557d7e2fd11dac08-1">
            den 24 april
          </note>
          <note xml:id="i-5857661114a776f5-0">
            Gunnar Sandberg
          </note>
          <note xml:id="i-41226fc0aa3a0f93-0">
            Helena Leander
          </note>
          <note xml:id="i-c98bee39e4a9cbfd-0">
            Christina Oskarsson
          </note>
          <note xml:id="i-9f4333ec43accaad-0">
            20 § Anmälan om skriftliga svar på frågor
          </note>
          <note xml:id="i-2cf2a29e3f5e74f5-0">
            Skriftliga svar på följande frågor hade kommit in:
          </note>
          <note xml:id="i-ad122e14a645571c-2">
            den 16 april
          </note>
          <note xml:id="i-d80e45b84ab72a9e-0">
            Lena Olsson
          </note>
          <note xml:id="i-f468d966edfdd9db-0">
            Allan Widman
          </note>
          <note xml:id="i-0c6a5004e3aca168-0">
            Christer Engelhardt
          </note>
          <note xml:id="i-70aa566815f88c47-0">
            Lars Mejern Larsson
          </note>
          <note xml:id="i-77e8d26cc7a814ce-0">
            Peter Jeppsson
          </note>
          <note xml:id="i-04a57b11a70823d5-0">
            Maria Ferm
          </note>
          <note xml:id="i-77e8d26cc7a814ce-1">
            Peter Jeppsson
          </note>
          <note xml:id="i-5857661114a776f5-1">
            Gunnar Sandberg
          </note>
          <note xml:id="i-e3ad588a0ca6b0a4-0">
            Jens Holm
          </note>
          <note xml:id="i-e3ad588a0ca6b0a4-1">
            Jens Holm
          </note>
          <note xml:id="i-e253b828aa5f69fb-0">
            Hans Hoff
          </note>
          <note xml:id="i-a8c92ad23513b9c2-0">
            Roland Utbult
          </note>
          <note xml:id="i-e475d087badca864-2">
            den 22 april
          </note>
          <note xml:id="i-46b1e43f63fc9adf-0">
            Fredrik Lundh Sammeli
          </note>
          <note xml:id="i-f3d51e13da75041f-0">
            Tommy Waidelich
          </note>
          <note xml:id="i-30c116c356193091-0">
            Hans Olsson
          </note>
          <note xml:id="i-68647ccc2e25fd59-1">
            Cecilia Dalman Eek
          </note>
          <note xml:id="i-68647ccc2e25fd59-2">
            Cecilia Dalman Eek
          </note>
          <note xml:id="i-f3f0a6ad01290abc-0">
            Eva Sonidsson
          </note>
          <note xml:id="i-106b76a2d1787301-1">
            Tina Ehn
          </note>
          <note xml:id="i-36006e1433c68b51-2">
            den 23 april
          </note>
          <note xml:id="i-852f1b46c68dbf20-1">
            Olle Thorell
          </note>
          <note xml:id="i-557d7e2fd11dac08-2">
            den 24 april
          </note>
          <note xml:id="i-c8b6a15e6dbc0672-1">
            Tomas Eneroth
          </note>
          <note xml:id="i-0c6a5004e3aca168-1">
            Christer Engelhardt
          </note>
          <note xml:id="i-8f11a7cb1b28434c-0">
            Roger Haddad
          </note>
          <note xml:id="i-ad3ce0930acd616c-2">
            Isak From
          </note>
          <note xml:id="i-5c143cb0d1821605-0">
            Penilla Gunther
          </note>
          <note xml:id="i-39d2e73f854d1115-0">
            21 § Kammaren åtskildes kl. 12.34.
          </note>
          <note xml:id="i-ce0d50ad0356bad6-0">
            Förhandlingarna leddes
          </note>
          <note xml:id="i-7b1fac5e27d5de2d-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
