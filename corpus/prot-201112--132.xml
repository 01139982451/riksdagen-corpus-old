<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--132</head>
          <docDate when="2011-06-18">2011-06-18</docDate>
        </div>
      </front>
      <body>
        <div>
          <note xml:id="i-336c2bd217754356-0">
            ﻿
          </note>
          <note xml:id="i-757eda9c696b0217-0">
            Riksdagens protokoll
          </note>
          <note xml:id="i-2ec7f91e346f1db9-0">
            2011/12:132
          </note>
          <note xml:id="i-e36889740eee4f47-0" type="date">
            Måndagen den 18 juni
          </note>
          <note xml:id="i-9cabcce808277e3c-0">
            Kl. 11:00 - 16:55
          </note>
          <note xml:id="i-98a35ac4e1a23195-0">
            1 § Justering av protokoll
          </note>
          <note xml:id="i-895ddf42e86d3b8c-0">
            Justerades protokollen för den 11 och 12 juni.
          </note>
          <note xml:id="i-793dc9073502985d-0">
            2 § Fastställande av dag för riksmötets start 2012/13
          </note>
          <note xml:id="i-bad23cbe0b70669c-0">
            Kammaren biföll riksdagsstyrelsens förslag att riksmötet 2012/13
            skulle inledas tisdagen den 18 september .
          </note>
          <note xml:id="i-c41d39541c4a2ff0-0">
            3 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-f10f4ca900f8970c-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-011627325afe00aa-0">
            KOM(2012)206
          </note>
          <note xml:id="i-ccd224af302b6518-0">
            KOM(2012)217
          </note>
          <note xml:id="i-933a308d8fb1a08b-0">
            SEC(2012)270
          </note>
          <note xml:id="i-ac60b5b9c2efe5b4-0">
            KOM(2012)216
          </note>
          <note xml:id="i-3b9463e4839ec8bc-0">
            4 § Anmälan om inkommen granskningsrapport från Riksrevisionen
          </note>
          <note xml:id="i-4f10c25da69fa57d-0">
            Förste vice talmannen anmälde att följande granskningsrapport
            inkommit från Riksrevisionen:
          </note>
          <note xml:id="i-04f7ad2385b638b8-0">
            5 § Anmälan om fördröjda svar på interpellationer
          </note>
          <note xml:id="i-6d65fdfbe4ee37f9-0">
            Till riksdagen hade inkommit följande skrivelse:
          </note>
          <note xml:id="i-d3ce9178d6b2a23a-0">
            Interpellationerna 2011/12:390, 395, 404 och 414
          </note>
          <note xml:id="i-b1d279e9e802e748-0">
            Interpellation 2011/12:390 Restaurangmomsen
          </note>
          <note xml:id="i-419ed9591bcc110d-0">
            Interpellation 2011/12:395 Servicekontoret i Angered
          </note>
          <note xml:id="i-a66ded226b77d3db-0">
            Interpellation 2011/12:404 Återställande av det sociala avgiftssystemet
          </note>
          <note xml:id="i-cd3cd5e26702edfa-0">
            Interpellation 2011/12:414 Finanspolitiska insatser för ökad
            jämlikhet
          </note>
          <note xml:id="i-871a62eb9e45758a-0">
            Med ändring av meddelanden den 13 juni 2012 om uteblivet svar
            såvitt gäller de angivna interpellationerna meddelas att dessa
            kommer att besvaras torsdagen den 28 juni 2012.
          </note>
          <note xml:id="i-2811030b382aae2f-0">
            Skälet till dröjsmålet är andra engagemang.
          </note>
          <note xml:id="i-5dac5237bcc381f1-0">
            Rikard Jermsten
          </note>
          <note xml:id="i-bf54be88d115a919-0">
            6 § Hänvisning av ärenden till utskott
          </note>
          <note xml:id="i-f97bf5a0c5067358-0">
            Föredrogs och hänvisades
          </note>
          <note xml:id="i-14fada3d3273304d-0">
            7 § Förnyad bordläggning
          </note>
          <note xml:id="i-7d70d9ac9351bd62-0">
            Föredrogs och bordlades åter
          </note>
          <note xml:id="i-b41bb61b218b7ca7-0">
            8 § Frågor om subventioner till kärnkraft
          </note>
          <note xml:id="i-aa5e736fe76f5120-0">
            Föredrogs
          </note>
          <note type="speaker" xml:id="i-1ca35c6cd31c25c3-0">
            Anf. 1 JENNIE NILSSON (S):
          </note>
          <u who="jennie_nilsson_c9c6be" xml:id="i-548a8966f92f8e22-0">
            <seg xml:id="i-7b57f2bcaf2757fd-0">
              Fru talman! Vi ska nu debattera regeringens skrivelse Kärnkraft
              utan statliga subventioner . Det är en skrivelse som är en följd
              av att riksdagen den 17 juni 2010, i samband med att vi behandlade
              lagförslaget Kärnkraften förutsättningar för generationsskifte
              , beslutade att ställa sig bakom ett motionsyrkande från Centerpartiet
              om att regeringen skulle återkomma till riksdagen med förslag
              om lagstiftning eller andra åtgärder med innebörden att direkta
              eller indirekta subventioner inte skulle kunna påräknas.
            </seg>
            <seg xml:id="i-45c64189dab8ff27-0">
              I dag är det den 18 juni 2012. Det har gått två år. Trots det
              står vi här med en skrivelse som är i det närmaste att betrakta
              som en icke-skrivelse som inte ens förmår att svara på frågan
              hur kärnkraftens subventioner ska definieras. Det är anmärkningsvärt,
              inte minst eftersom ett så kallat obegränsat skadeståndsansvar
              var en av beståndsdelarna i den borgerliga kärnkraftsöverenskommelsen.
              Möjligheten att bygga ny kärnkraft skulle kompenseras med ett
              tyngre ansvar för kärnkraftsägarna vid en eventuell olycka. Facit
              så här långt är att det är möjligt att bygga nytt men att skadeståndsansvaret
              är kvar på en mycket låg nivå helt på tvärs med vad som lovades
              när förbudet mot att bygga ny kärnkraft togs bort. Att inte ha
              ett obegränsat skadeståndsansvar är dessutom definitivt att betrakta
              som en indirekt subvention. Ett i allra högsta grad rimligt första
              steg är att låta den redan beslutade lagen om ansvar och ersättning
              vid radiologiska olyckor träda i kraft.
            </seg>
            <seg xml:id="i-c39ed69b3e33e691-0">
              I likhet med företrädarna för Socialdemokraterna, Vänsterpartiet
              och Miljöpartiet i civilutskottet anser jag att tidsutdräkten
              för ikraftträdandet är oacceptabel. Regeringen har beklagat förseningen,
              och tidigare miljöministern Andreas Carlgren har förklarat att
              han hade räknat med att reglerna skulle träda i kraft vid halvårsskiftet
              2011 men flyttade sedan fram löftet om ikraftträdande till årsskiftet
              2011/2012. Nu är vi vid halvårsskiftet 2012, och trots att ingenting
              ändå har hänt finns det inga ytterligare svar att få i regeringens
              skrivelse.
            </seg>
            <seg xml:id="i-6212d4d28e12b433-0">
              Regeringens förklaring till förseningen är att de nya reglerna
              förutsätter att Pariskonventionen och dess tilläggskonvention
              med deras lydelse enligt 2004 års ändringsprotokoll träder i kraft.
              Men man säger också att om ett sådant ikraftträdande skulle dröja
              avsevärt kan det bli aktuellt att utreda behovet av att införa
              nya svenska regler i avvaktan på de internationella avtalens ikraftträdande.
              Den stora frågan här måste vara vad regeringen menar med dröja
              avsevärt. Tydligen tycker man inte att det har dröjt länge nog
              ens för att belysa frågan vidare i skrivelsen.
            </seg>
            <seg xml:id="i-07a5ae3c750d8478-0">
              Fru talman! Vi socialdemokrater anser att förklaringen är otillräcklig
              och menar att det är mycket angeläget att dessa lagförändringar
              om ett så kallat obegränsat ansvar sätts i kraft skyndsamt. Lagen
              är redan nu mer än ett år försenad. Därför föreslår vi att lagen
              om ansvar och ersättningar vid radiologiska olyckor träder i kraft
              den 1 juli 2012. Vi står också bakom att Sverige ratificerar Pariskonventionen
              och dess tilläggskonvention enligt 2004 års ändringsprotokoll.
            </seg>
            <seg xml:id="i-d34460aac8ccc867-0">
              Vi anser att ett obegränsat ansvar inte heller kan begränsas
              så som regeringen valt att göra. Ett obegränsat ansvar bör i princip
              innebära att reaktorägarens ekonomiska ansvar är oändligt, även
              om det givetvis i praktiken inte är möjligt att få större ersättning
              än vad den betalningsskyldige kan betala.
            </seg>
            <seg xml:id="i-de6eef31f465172f-0">
              Den nya lagen säkerställer om och i så fall när den träder i
              kraft betalning upp till 12 miljarder kronor. Trots att detta
              innebär en avsevärd höjning i förhållande till dagens lagstiftning
              kan beloppet sannolikt vara otillräckligt redan vid mindre olyckor,
              och det lär vara fullständigt otillräckligt vid ett svårt reaktorhaveri
              med oöverskådliga konsekvenser.
            </seg>
            <seg xml:id="i-97f392c10824befa-0">
              Vi anser att inriktningen på politiken måste vara att kärnkraftsindustrin
              vid en olycka ska stå för sina egna kostnader. Därför bör kravet
              på finansiering av ansvaret så långt som det är möjligt utgå från
              de verkliga kostnader som kan orsakas. Mot den bakgrunden anser
              vi att regeringen bör verka för att nivån på finansieringen av
              det obegränsade skadeståndsansvaret höjs.
            </seg>
            <seg xml:id="i-1dfee5157e869d75-0">
              Andra frågor som bör belysas ytterligare och resultera i lagstiftning
              från regeringen är bland annat preskriptionstidens längd, möjligheten
              till statlig återförsäkring samt vem som ska ansvara för samhällets
              kostnader för sjukvård till följd av en radiologisk olycka.
            </seg>
            <seg xml:id="i-17fbb2cfa0bb672c-0">
              Avslutningsvis vill jag peka på behovet av en bestämmelse om
              ansvarsgenombrott i svensk lagstiftning. Med tanke på de konsekvenser
              en eventuell olycka får och vilken exceptionell händelse det är
              borde det vara rimligt att åtminstone överväga att ändra aktiebolagsrätten
              så att ansvarsgenombrott inom en koncern blir möjligt.
            </seg>
            <seg xml:id="i-431f1d63bce7e0c9-0">
              Fru talman! Det har gått två år sedan regeringen och riksdagen
              debatterade det ursprungliga ärendet och gav en beställning till
              regeringen om att återkomma med förslag till ändringar. Det har
              gått två år! Trots det levererar regeringen en skrivelse som inte
              innehåller några som helst svar. Det är inte tillfredsställande.
              Det är dessutom i någon mening respektlöst gentemot riksdagen
              och gentemot allas vår tid.
            </seg>
            <seg xml:id="i-a9624232009680e7-0">
              Med detta vill jag yrka bifall till reservationen.
            </seg>
          </u>
          <note xml:id="i-e9c94b6d810ae98e-0">
            I detta anförande instämde Ingemar Nilsson, Ingela Nylund Watz
            och Börje Vestlund (alla S).
          </note>
          <note type="speaker" xml:id="i-8d3122449ec6ddc0-0">
            Anf. 2 LISE NORDIN (MP):
          </note>
          <u who="lise_nordin_7af586" xml:id="i-4ac06a28d771bacc-0">
            <seg xml:id="i-d962a145c6c71f47-0">
              Fru talman! Frågan för dagens debatt är: Vem ska betala för kärnkraften?
              Kärnkraften innebär kostnader i form av försäkring, att ta hand
              om kärnkraftens avfall med mera som måste betalas av någon.
            </seg>
            <seg xml:id="i-5e9b9c06c0d547a9-0">
              Citigroup, som är världens största finansbolag, fastslår att
              det ingenstans i världen någonsin har byggts kärnkraft utan ekonomiskt
              stöd från staten. Även Vattenfall har under året mycket tydligt
              sagt att huruvida Vattenfall är intresserat av att bygga ny kärnkraft
              beror på vilka ekonomiska villkor politiken sätter upp. På rent
              marknadsmässiga grunder, utan att staten står för säkerheten,
              finns det ingen ekonomisk möjlighet att bygga ny kärnkraft.
            </seg>
            <seg xml:id="i-e47cd246353fdbc6-0">
              Centerpartiet och Folkpartiet vet mycket väl att det inte byggs
              någon ny kärnkraft utan subventioner. Frågan om subventioner avgör
              därmed om det kommer att kunna byggas ny kärnkraft i Sverige eller
              inte.
            </seg>
            <seg xml:id="i-3f4f94e4caa281c4-0">
              För två år sedan, i samband med att beslutet att tillåta ny kärnkraft
              fattades, fick regeringen i uppdrag av riksdagen att i fråga om
              statligt stöd till kärnkraften återkomma till riksdagen med förslag
              om lagstiftning eller andra åtgärder med innebörden att direkta
              eller indirekta statliga subventioner inte kan påräknas.
            </seg>
            <seg xml:id="i-93a5f581f82388bb-0">
              Här finns inte utrymme för tolkningen att det inte finns några
              subventioner eller för alternativet att låta bli att göra något.
              Det var ett mycket tydligt uppdrag till regeringen att avskaffa
              de subventioner som finns i dag.
            </seg>
            <seg xml:id="i-c1a96241b3227908-0">
              Det är därför under all kritik när regeringen nu, två år senare,
              i sin skrivelse hävdar att det inte finns några subventioner och
              att man därför inte kommer att göra något.
            </seg>
            <seg xml:id="i-56c551b4deeb2ca3-0">
              Det är oseriöst att påstå att det inte finns några subventioner
              till kärnkraften utan att ens bry sig om att definiera vad man
              anser är en kärnkraftssubvention.
            </seg>
            <seg xml:id="i-80b0340332a8c219-0">
              Enligt OECD:s definition, den mest vedertagna, är en subvention
              ett resultat av en handling från staten som innebär en fördel
              för konsumenter eller producenter i syfte att öka deras intäkter
              eller minska deras kostnader.
            </seg>
            <seg xml:id="i-e42555ce5948b93c-0">
              Att kärnkraftsbolagen med regeringens politik slipper stå för
              kostnaden vid en olycka och slipper betala den fulla hanteringen
              av avfallet är utan tvekan subventioner.
            </seg>
            <seg xml:id="i-9acd7782abd35a42-0">
              Det finns många statliga subventioner till kärnkraften, såsom
              att endast dotterbolaget och inte hela bolaget står ansvarigt
              om en olycka sker, att sjukvårdskostnader inte ingår i kärnkraftsägarnas
              skadeståndsansvar och att preskriptionstiden är begränsad. Men
              jag vill i dag fokusera på det begränsade försäkringsansvaret
              och kärnavfallsavgiften. Det är troligen de rent ekonomiskt största
              subventionerna till kärnkraften.
            </seg>
            <seg xml:id="i-8d40f315e5fd45ce-0">
              I Naturvårdsverkets skrivelse från januari i år om miljöskadliga
              subventioner fastslås på s. 40 att kärnkraftens begränsade försäkringsansvar
              är en subvention.
            </seg>
            <seg xml:id="i-a2307abf69f992ea-0">
              I frågan om vem som ska betala för kärnkraften försöker regeringspartierna
              med alla former av förvirring, såsom att hänvisa till Pariskonventionen.
              Pariskonventionen är ett europeiskt regelverk som sätter som golv
              att medlemsstaterna måste kräva minst 7 miljarder i finansiell
              säkerhet. Dock säger Pariskonventionen inget om vilken finansiell
              säkerhet som bör krävas, och den sätter definitivt inget tak.
            </seg>
            <seg xml:id="i-06af16f6dbded10d-0">
              Regeringens tal om obegränsat skadeståndsansvar är förvirrande.
              Begreppet skadeståndsansvar är inget värt om man inte ställer
              ett krav på hur mycket pengar som ska finnas tillgängligt om det
              sker en olycka.
            </seg>
            <seg xml:id="i-f0a86799d8c0be34-0">
              Exemplet i Fukushima är talande. Kärnkraftsägaren Tepco förlorade
              alla sina tillgångar efter härdsmältan och gick i konkurs. Kvar
              står staten och får betala alla kostnader.
            </seg>
            <seg xml:id="i-f18e15b84f9c276f-0">
              Regeringens skrivelse ger ingen klarhet i vem som betalar om
              en olycka motsvarande Fukushima skulle ske i Sverige. Med regeringens
              politik behöver kärnkraftsägarna endast ha ett försäkringsansvar
              upp till 1 200 miljoner euro, ca 11 miljarder kronor. Alla kostnader
              som överstiger 11 miljarder kronor ska svenska folket betala.
            </seg>
            <seg xml:id="i-f2711dbdea6d7a53-0">
              Kärnkraftshaveriet i Fukushima kostade minst 1 000 miljarder
              kronor, det vill säga ca 100 gånger mer är de svenska kärnkraftsägarna
              måste betala.
            </seg>
            <seg xml:id="i-2bb5a853cb9fbeb4-0">
              Härmed överger alliansen den avgörande principen i sin energiöverenskommelse,
              nämligen att kärnkraften ska stå på egna ben. Jag tror inte att
              svenska folket vill agera försäkringsbolag åt kärnkraftsindustrin.
            </seg>
            <seg xml:id="i-88e54b29b29d090e-0">
              En central fråga är varför regeringen beslutade sig för att begränsa
              kärnkraftsbolagens finansiella säkerhet till just 11 miljarder
              kronor. Tjernobyl kostade 1 000 miljarder kronor, och Fukushima
              kommer troligen att kosta mycket mer. Tyskland har satt ett krav
              om finansiell säkerhet som är dubbelt så högt som det svenska.
            </seg>
            <seg xml:id="i-1ec90e443f9c8265-0">
              I propositionen Kärnkraften ökat skadeståndsansvar kan man möjligen
              finna guidning i hur regeringen har tänkt. På s. 56 kan man läsa:
            </seg>
            <seg xml:id="i-1a04b910cd0e82bb-0">
              Det finns ingen teoretisk gräns för hur hög ersättning en anläggningshavare
              kan åläggas att garantera genom en ansvarsförsäkring eller annan
              finansiell säkerhet. I praktiken finns det ändå en rimlighetens
              gräns som inte kan överskridas utan att det får återverkningar
              på industrins konkurrenskraft.
            </seg>
            <seg xml:id="i-f64a15ad6ac7ddb4-0">
              Det är uppenbart att regeringen har beslutat att begränsa skadeståndsansvaret
              för att kärnkraftsbolagens ekonomiska intressen ska gå före kostnaden
              för en olycka. Konsekvensen är att regeringen låter svenska folket
              betala för kärnkraften.
            </seg>
            <seg xml:id="i-0729aa66471f5465-0">
              Fru talman! Kärnkraften lämnar ett farligt avfall som måste hållas
              åtskilt från civilisationen i minst 100 000 år. Under året som
              gått har Strålsäkerhetsmyndigheten, Kärnavfallsfonden och Riksgälden
              haft uppdraget att se hur mycket pengar som behövs för att finansiera
              slutförvaret av kärnkraftens avfall.
            </seg>
            <seg xml:id="i-764110d015c9d3a2-0">
              Deras slutsats är att det saknas 3040 miljarder kronor. Därför
              bör kärnavfallsavgiften höjas från 2 öre till 6 öre per kilowattimme
              så att kärnkraftsindustrin betalar för sitt eget avfall. Kärnkraftsbolagens
              avgift bör alltså höjas med 200 procent för att följa principen
              att förorenaren ska betala.
            </seg>
            <seg xml:id="i-7559ff57c4db51be-0">
              Regeringens respons på utredningen blev att skicka tillbaka den
              utan att höja kärnavfallsavgiften. Ännu en gång är det svenska
              folket som får betala för kärnkraftens kostnader.
            </seg>
            <seg xml:id="i-7b383289c1d3d1a6-0">
              Det begränsade finansiella kravet och den för låga kärnavfallsavgiften
              är två tydliga fall där kärnkraften inte betalar sina egna kostnader.
            </seg>
            <seg xml:id="i-4b596cf405fafcde-0">
              Regeringen skriver att det vore juridiskt tveksamt att lagstifta
              om ett förbud mot subventioner. Men det behövs ingen lagstiftning,
              utan det räcker att avskaffa de subventioner som finns. Det finns
              inga juridiska hinder för det. Höj det finansiella kravet till
              att bättre motsvara den verkliga kostnaden för en olycka och höj
              kärnavfallsavgiften så att industrin betalar för sitt eget avfall!
              Det är inte så svårt om viljan finns. Men regeringen tycks fast
              besluten att fortsätta hålla kärnkraften under armarna.
            </seg>
            <seg xml:id="i-fdfc34a0d1198688-0">
              Miljöpartiets engagemang i frågan om kärnkraftens subventioner
              grundar sig både på att det är ett svek mot svenska folket och
              det tidigare löftet att kärnkraften inte ska ges några fortsatta
              subventioner och att de försämrar förutsättningarna för den förnybara
              energin som inte får en fair fight.
            </seg>
            <seg xml:id="i-ffc376f9ee12cbd3-0">
              Att regeringen fortsätter subventionera kärnkraften ger en dyster
              prognos för utbyggnaden av förnybar energi. Investeringar i förnybar
              energi flyttar utomlands till länder som har en tydligare inriktning
              mot förnybar energi och där kärnkraften inte subventioneras och
              är en bromskloss.
            </seg>
            <seg xml:id="i-7b486a70ab721d24-0">
              Sveriges befintliga kärnkraftverk är i dag gamla och skruttiga.
              Vi står inför ett vägval ny kärnkraft eller 100 procent förnybar
              energi. Bara med fortsatta och kraftiga statliga subventioner
              kan kärnkraften konkurrera med förnybar energi i fråga om utbyggnadstakt,
              effektivitet och kostnad.
            </seg>
            <seg xml:id="i-71a5173e1da74b6b-0">
              I stället för att skapa förutsättningar att nå Sveriges potential
              för förnybar energi bromsar regeringen utvecklingen med fortsatta
              subventioner till kärnkraften.
            </seg>
            <seg xml:id="i-9bfd5594c41b5b58-0">
              Mot regeringens fortsatta subventioner och oklara besked om vem
              som ska betala för kärnkraften lämnar Miljöpartiet tillsammans
              med Socialdemokraterna och Vänsterpartiet i dag en gemensam reservation.
              Där föreslår vi att inriktningen ska vara att kärnkraftsindustrin
              står för sina egna kostnader. För att principen om att förorenaren
              betalar ska gälla måste kravet på finansiering av ansvaret så
              långt som möjligt utgå från de verkliga kostnader som kan uppkomma
              i samband med kärnkraftsverksamhet.
            </seg>
            <seg xml:id="i-07e162ea4b503ee8-0">
              Fru talman! Det är dags att sluta hålla förlegad kärnkraftsteknik
              under armarna. Jag yrkar bifall till reservationen.
            </seg>
          </u>
          <note xml:id="i-e7d60c28ed441f8b-0">
            I detta anförande instämde Jan Lindholm (MP).
          </note>
          <note type="speaker" xml:id="i-547a521407936f63-0">
            Anf. 3 KENT PERSSON (V):
          </note>
          <u who="kent_persson_8dd737" xml:id="i-3d923601a8767321-0">
            <seg xml:id="i-2a72d3de967ffbb6-0">
              Fru talman! I betänkandet om ökat ansvar för kärnkraftens kostnader
              och i det beslut som riksdagen senare tog står det:
            </seg>
            <seg xml:id="i-54006398b2a8b1ac-0">
              Då begreppet subventioner emellertid inte alltid har en precis
              innebörd ser utskottet ett värde i att regeringen närmare preciserar
              betydelsen i det här aktuella fallet och att riksdagen tydligt
              uttalar sin syn på att statliga stöd till kärnkraft inte ska kunna
              påräknas. Utskottet instämmer således i vad som begärs i motion
              2009/10:N17 (c) på detta tema. Riksdagen bör därför som sin mening
              ge regeringen till känna att statligt stöd för kärnkraft, i form
              av direkta eller indirekta subventioner, inte kan påräknas. Vidare
              anser utskottet att regeringen ska återkomma till riksdagen med
              förslag till lagstiftning eller andra åtgärder som tydliggör detta.
            </seg>
            <seg xml:id="i-9cffb04760bec995-0">
              Detta blev också riksdagens beslut för två år sedan. I två år
              har vi väntat på den utredning och den proposition som jag hade
              hoppats skulle ligga här på bordet och tydligt tala om vad en
              subvention är och ge förslag till lagstiftning. Vi har en skrivelse
              där regeringen försöker hitta möjliga förklaringar till vad en
              subvention är och att det inte förekommer. Men det är ju inte
              sant.
            </seg>
            <seg xml:id="i-b114f7be49610c9a-0">
              Det är också lite intressant att läsa vad dåvarande miljöminister
              Andreas Carlgren skrev på Centerpartiets hemsida i anslutning
              till detta beslut:
            </seg>
            <seg xml:id="i-938b6cf1eaf5bfd2-0">
              Enligt det här förslaget kommer marknadens principer att råda.
              Över denna summa på 15 miljarder, träder kärnkraftsägarens obegränsade
              ansvar in.
            </seg>
            <seg xml:id="i-c17cc82ee5fe2286-0">
              Det låter väl fantastiskt bra, men det är inte heller sant. Ansvaret
              för kärnkraftsägarna stannar vid 1 200 miljoner euro allt utöver
              det står skattebetalarna för. Det är nämligen dottern till bolagen,
              inte modern, som står för kostnaderna.
            </seg>
            <seg xml:id="i-ff6f3761da442139-0">
              Regeringen börjar skrivelsen med att slå fast att det är principiellt
              tveksamt att lagstifta om förbud mot subventioner av kärnkraft.
              Redan där har man ju anslagit tonen att det inte ska komma något
              lagförslag.
            </seg>
            <seg xml:id="i-baeedf5d1e35e959-0">
              När det gäller förslaget om avgifter för restprodukter, alltså
              det som ska bekosta rivning samt slutförvar av kärnavfall och
              radioaktivt bränsle, kan man konstatera att den utredning som
              Strålsäkerhetsmyndigheten, Riksgälden och Kärnavfallsfonden har
              gjort på uppdrag av regeringen slår fast att det saknas någonstans
              mellan 30 och 40 miljarder kronor för att driftägarna ska kunna
              klara sina åtaganden. Om man ska kunna uppfylla kravet att förorenaren
              betalar skulle man behöva höja avgiften från 2 öre till 6 öre.
              Miljöminister Lena Ek kommenterar det med att det inte är aktuellt
              att höja avgiften förrän tidigast 2015. Det är alltså en subvention
              av kärnkraftsägarnas verksamhet.
            </seg>
            <seg xml:id="i-22982c907f6aa76f-0">
              Kärnkraftsbolagen säger att detta är omöjligt. Det skulle minska
              vinstmarginalen det förstår jag. Man säger också och det är det
              väsentliga att det skulle göra det ointressant att investera i
              ny kärnkraft. Det var deras slutsats om man höjer avgiften. Det
              ska bli intressant att se vad regeringen tänker göra 2015. Då
              har vi haft ett val, så den nuvarande regeringen, som har ansvar
              för detta, finns troligtvis inte kvar.
            </seg>
            <seg xml:id="i-9a6103cc585dd4f9-0">
              Regeringen motiverar ansvarsbeloppet, 1 200 miljoner euro, med
              att de svenska kärnkraftsreaktorerna har så låg effekt. Det är
              anledningen till att man stannar vid 1 200 miljoner euro. Vi vet
              att en uppgradering av den svenska kärnkraften pågår för fullt.
              Man ökar effekten. Tanken är att marknaden ska avgöra om man ska
              bygga nya, mer kraftfulla reaktorer. Det står inte något i skrivelsen
              om att regeringen då tänker höja ansvarsbeloppet, det vill säga
              det som kärnkraftsägarna är tvungna att återfinansiera på något
              sätt.
            </seg>
            <seg xml:id="i-31b71a89c720baf9-0">
              Det innebär att hela propositionen vilar på väldigt lösa grunder
              när det gäller ansvarsbeloppet. Det finns ingen analys av vad
              det innebär och vilka kostnader det handlar om. Man kopplar det
              till något som är taget ur luften.
            </seg>
            <seg xml:id="i-cc7e97e5b1c48677-0">
              Tyskland har hamnat på ett ansvarsbelopp på 2 400 miljoner euro.
              Dessutom har man ett ansvarsgenombrott solidariskt kopplat till
              det. Det är det som måste till om man vill få oss att förstå att
              kärnkraften inte är subventionerad.
            </seg>
            <seg xml:id="i-30e1a9243c6f1d39-0">
              Jag behöver inte säga mer. Detta visar tydligt att skrivelsen
              inte ens har försökt att förklara vad en subvention är och att
              vi i dag faktiskt har en subvention av svensk kärnkraft. Framför
              allt gäller inte det ansvarsbelopp som vi beslutade om för två
              år sedan eftersom den lagstiftningen inte har trätt i kraft. Jag
              menar att det är två år försenat.
            </seg>
            <seg xml:id="i-f89ce01a4253b0fe-0">
              Med det yrkar jag bifall till den gemensamma reservationen från
              Socialdemokraterna, Miljöpartiet och Vänsterpartiet.
            </seg>
          </u>
          <note type="speaker" xml:id="i-c350a8b48bbe6baa-0">
            Anf. 4 MATS ODELL (KD):
          </note>
          <u who="mats_odell_60393f" xml:id="i-cfb212b3079caaba-0">
            <seg xml:id="i-6aedbcf63d15f290-0">
              Fru talman! Det är uppenbart att betyget på regeringens skrivelse
              om huruvida det förekommer subventioner av kärnkraft i Sverige
              eller inte strikt följer partiernas uppfattningar om kärnkraften
              som företeelse. Min prognos är att det är ett ganska robust förhållande
              som kommer att stå sig under dagens debatt.
            </seg>
            <seg xml:id="i-2547781b18a6decb-0">
              Det har gått 30 år sedan svenska folket gick till valurnorna
              för att lägga sin röst i frågan om svensk kärnkraft. På den tiden
              var jag aktiv i motståndsrörelsen mot kärnkraft. Jag var till
              och med vice ordförande i linje 3 under folkomröstningen. Jag
              och mitt parti har ändrat uppfattning sedan dess. Vi har blivit
              klokare, skulle jag vilja säga. Vi har av utvecklingen sett att
              kärnkraften inte är mänsklighetens farligaste verksamhet som hotar
              oss. Det är snarare det globala klimathotet som är en påtaglig
              verklighet som vi ser effekterna av runt omkring oss och som vi
              behöver ägna mer kraft åt att komma åt.
            </seg>
            <seg xml:id="i-5e7c562f25da65de-0">
              Det har skett en väsentlig teknisk utveckling inom allt från
              uranbrytning till slutförvar. Det är glädjande. Forskare och näringsliv
              har bidragit aktivt för att göra verksamheten säkrare än vad den
              var när omröstningen skedde.
            </seg>
            <seg xml:id="i-fc2036d3963c93f9-0">
              Inom Kristdemokraterna bygger vi vårt ställningstagande på samma
              grundläggande värderingar som vi hade för 30 år sedan, nämligen
              att ta ansvar för miljö och klimat och samtidigt långsiktigt trygga
              energiförsörjningen för hushåll och företag.
            </seg>
            <seg xml:id="i-4c7ac2fb2294da9d-0">
              Kärnkraften uppfyller faktiskt ett av de viktigaste kriterierna
              för energiproduktion, nämligen att vara i stort sett klimatneutral.
              Vi tror att den klimatneutrala energiproduktion som kärnkraften
              står för är och kommer att vara en viktig del av både svensk och
              europeisk energiomställning under lång tid framöver.
            </seg>
            <seg xml:id="i-d95be10610e40cbe-0">
              Inom Alliansen har vi träffat en historisk uppgörelse mellan
              Moderaterna, Folkpartiet, Centern och Kristdemokraterna om energipolitiken.
              Vi har lagt fast en politik för en hållbar energiförsörjning med
              långsiktiga spelregler till nytta för hushåll, företag, basindustri
              och den svenska konkurrenskraften. Den överenskommelsen innebär
              att förbudet mot nyetablering av kärnkraftverk tas bort. De reaktorer
              som finns i dag ska kunna ersättas med nya säkrare och mer effektiva
              kärnkraftverk i takt med att nuvarande reaktorer når sin maximala
              ekonomiska livslängd. Vi har också varit tydliga med att kärnkraften
              ska stå på egna ben och bära sina egna kostnader.
            </seg>
            <seg xml:id="i-b52ba55bb558e48f-0">
              Frågan om subventioner till kärnkraften är ämnet för dagens debatt.
              Redan i samband med behandlingen av regeringens proposition om
              energipolitiken betonades både från regeringen och från näringsutskottet
              att inga subventioner till kärnkraften kan påräknas. En bärande
              del av regeringens energiöverenskommelse är att marknadens aktörer
              själva ska finansiera investeringar och drift av nya reaktorer
              utifrån de krav och ramar som regeringen har satt.
            </seg>
            <seg xml:id="i-d5e90ed99ba2295a-0">
              Fru talman! Det är tydligt att Alliansen inte har för avsikt
              att subventionera kärnkraften. För att ytterligare klargöra detta
              ställningstagande beslutade riksdagen våren 2010 om ett tillkännagivande
              till regeringen att återkomma med förslag till åtgärder som tydliggjorde
              att stöd och subventioner till kärnkraften inte skulle ställas
              ut. Regeringen har återkommit, efter att ha gjort en mycket noggrann
              genomgång av alla regelverk, av alla berörda departement och av
              alla politikområden som berör kärnkraftsverksamheten för att säkerställa
              att det inte finns några direkta eller indirekta statliga subventioner
              till kärnkraften.
            </seg>
            <seg xml:id="i-34a3a76541500d9f-0">
              Fru talman! Slutsatsen är att det inte finns något regelverk
              som ger kärnkraften en positiv särbehandling jämfört med övriga
              kraftslag. Det ska inte heller framöver beviljas några undantag
              från de så kallade koncernbidragsreglerna, för att peka på en
              förändring i regelverket.
            </seg>
            <seg xml:id="i-68716c8b26193e7e-0">
              Regeringen har gjort en gedigen och seriös genomgång av kärnkraftens
              ekonomiska förutsättningar och av hur olika regelverk påverkar
              lönsamheten. Vad jag kan påminna mig ni får gärna rätta mig om
              jag har fel har ingen socialdemokratisk regering någonsin gjort
              en så omfattande och systematisk genomgång för att säkerställa
              att kärnkraften inte ska få några statliga subventioner.
            </seg>
            <seg xml:id="i-59afc9efca7309e0-0">
              Miljöpartiet och Vänsterpartiet vill se ett lagstiftat förbud
              mot subventioner till kärnkraften. Här anser utskottet att det
              mot bakgrund av det som har anförts inte finns skäl att tillmötesgå
              dessa krav. Det är också av konstitutionella skäl olämpligt att
              införa ett sådant förbud. Det skulle i praktiken krävas en grundlagsändring
              därför att ett sådant enkelt beslut i denna kammare kan ändras
              lika enkelt. Jag tror att alla inser att det skulle vara kontraproduktivt
              att införa detta i grundlag.
            </seg>
            <seg xml:id="i-b242532abd5aa71a-0">
              Att Socialdemokraterna, Miljöpartiet och Vänsterpartiet nu i
              en gemensam reservation framför att de inte nöjer sig med regeringens
              besked om att inga subventioner till kärnkraften förekommer är
              ganska förväntat. Miljöpartiet och Vänsterpartiet skulle nog helst
              snarast stänga av hela den svenska kärnkraften oaktat att den
              står för över 40 procent av vår elproduktion. En realistisk analys
              av vad detta skulle innebära för välfärden, för jobben och för
              klimatet lyser dock med sin frånvaro. Bara den elintensiva svenska
              basindustrin sysselsätter i dag 400 000 personer och exporterar
              för 273 miljarder kronor. Detta höga exportvärde beror på att
              vi kan förädla råvarorna i Sverige i högteknologiska industrianläggningar
              som kräver en trygg energiförsörjning även när solen har gått
              ned och när det inte blåser.
            </seg>
            <seg xml:id="i-e58b203f1c673cbe-0">
              Vad skulle hända med den svenska industrin i den samlade vänsterns
              Sverige? Vilket energislag skulle i dag ersätta den svenska kärnkraftens
              kontinuerliga drift som står för ungefär 40 procent av vår elproduktion?
              Ska vi som tyskarna ersätta kärnkraften med eldning av brunkol?
              Den förenade vänsterns energipolitik innebär, skulle jag vilja
              säga, ett hårt slag mot såväl klimatet som jobben och svensk industri
              över lag.
            </seg>
            <seg xml:id="i-fa9f7cf14506aea5-0">
              Vår hållning är klar: Vi ska fortsätta att satsa på att utveckla
              förnybara energikällor samtidigt som vi ger långsiktiga förutsättningar
              för en säker och effektiv kärnkraft.
            </seg>
            <seg xml:id="i-19e35c254ba96909-0">
              I den reservation som jag nämnde lyfter oppositionspartierna
              fram frågan om kärnkraftsbolagens skadeståndsansvar. Här har alliansregeringen,
              genom en ny lag om ansvar och ersättning vid radiologiska olyckor,
              skärpt kraven som ställs på dem som driver kärnkraftsbolag i Sverige.
              Denna nya lag innebär att kärnkraftsföretagen har ett obegränsat
              skadeståndsansvar enligt den miljörättsliga principen att förorenaren
              betalar. Skadeståndsansvaret har skärpts i flera steg. Regeringen
              har höjt det belopp som kärnkraftsbolagen måste garantera vid
              en olycka från 3 till 11 miljarder kronor. Förutom de 11 miljarder
              kronor som varje enskild kärnkraftsägare måste garantera har regeringen
              säkerställt att det är i bolag där kärnkraften drivs, i driftsbolagen,
              som sakförsäkringarna ska ligga. Det innebär ytterligare 1520
              tillgängliga miljarder vid en olycka. Utöver detta har regeringen
              infört ett obegränsat skadeståndsansvar, vilket innebär att det
              eventuellt kvarvarande värdet i kärnkraftsbolaget kan mätas ut
              för att täcka de kostnader som skulle kunna uppstå i samband med
              en olycka.
            </seg>
            <seg xml:id="i-02183e63b718ff79-0">
              I slutändan innebär detta att Sverige har högre krav än de flesta
              andra länder och betydligt högre krav än Pariskonventionen kräver.
              Regeringen har också framhållit att om ikraftträdandet av Pariskonventionen
              och dess tilläggskonvention dröjer kan det finnas skäl att överväga
              en nationell lagstiftning i väntan på de internationella avtalens
              giltighet.
            </seg>
            <seg xml:id="i-1106691d7db3bffe-0">
              Vad gäller kostnaderna för kärnavfallet beslutades det så sent
              som i december förra året om en ny nivå på kärnavfallsavgiften.
              Den grundläggande principen vid bestämningen av nivån är att den
              som driver kärnkraftsbolag är skyldig att bekosta en säker hantering
              och slutförvaring av kärnavfallet.
            </seg>
          </u>
          <note xml:id="i-0c651017ff4efeaa-0">
            Fru talman! Mot bakgrund av detta yrkar jag bifall till utskottets
            förslag med anledning av skrivelsen och avslag på samtliga motioner
            i berörda delar.
          </note>
          <note type="speaker" xml:id="i-34632089ea183772-0">
            Anf. 5 KENT PERSSON (V) replik:
          </note>
          <u who="kent_persson_8dd737" xml:id="i-3d923601a8767321-1">
            <seg xml:id="i-fb8c283ba236d2c6-0">
              Fru talman! Jag tackar Mats Odell för hans genomgång av Vänsterpartiets
              energipolitik. Men han tog bara upp det som passade honom själv.
            </seg>
            <seg xml:id="i-10177944defc1490-0">
              När vi talar om kärnkraftens avveckling har vi sagt att den ska
              ske i den takt som kärnkraften kan ersättas med förnybar energi
              till gagn för Sverige så att det inte påverkar effektbalansen
              över huvud taget. Rätt borde vara rätt.
            </seg>
            <seg xml:id="i-b4593e7a2eb2768d-0">
              Sedan försvarar Mats Odell givetvis denna skrivelse. Han säger
              att den uppfyller alla krav och att förorenaren ska betala. Men
              när det gäller just kärnavfallsfonden saknas det i dag 3040 miljarder.
            </seg>
            <seg xml:id="i-5e5e7ae8de27e697-0">
              Det enda som regeringen har gjort är att man, när man fick denna
              rapport, skickade tillbaka den för att utreda den mer.
            </seg>
            <seg xml:id="i-ec20a3e089fa82bc-0">
              Men detta är ingenting nytt. Redan 2006 slog kärnavfallsbolaget
              fast att det saknades medel för att täcka kostnader för slutförvar.
              Det skulle behöva göras en höjning från 2 till 6 öre. Om det inte
              sker kan man inte tolka det på något annat sätt än att skattebetalarna
              också subventionerar kärnkraften. Min fråga är därför: Vad tänker
              regeringen göra åt detta? Är det rimligt att skattebetalarna ska
              betala för kärnkraften på detta sätt?
            </seg>
            <seg xml:id="i-114ebdeed1673da9-0">
              Mats Odell sade också att kärnkraften är klimatneutral. Om man
              tittar på produktionen är det så. Men om man har ett systemtänk,
              från brytning av uran till slutförvar, är detta en mycket miljöfarlig
              verksamhet. Det tror jag att han håller med om.
            </seg>
          </u>
          <note type="speaker" xml:id="i-824ca1a697865bc8-0">
            Anf. 6 MATS ODELL (KD) replik:
          </note>
          <u who="mats_odell_60393f" xml:id="i-cfb212b3079caaba-1">
            <seg xml:id="i-3b57a864e03bc1d0-0">
              Fru talman! Jag är glad över att Vänsterpartiet tänker ta fram
              förnybar energi som ska kunna hålla i gång svensk basindustri
              även på nätterna och när det inte blåser. Vi avvaktar ett mer
              detaljerat förslag i denna del innan jag känner mig lugn.
            </seg>
            <seg xml:id="i-3e73f869c9eb65bd-0">
              Den situation som vi nu ser när det gäller kärnavfallsfonden
              beror framför allt på att räntorna har gått ned. Det handlar om
              de ränteantaganden som görs och avkastningen på tillgångarna.
              Det är en fråga som regeringen har sagt att man kommer att återkomma
              till. Det har skett en höjning, och det finns ingen anledning
              att göra någon förändring förrän man har hela spelplanen klar
              för sig och det finns ett färdigt förslag att lägga fram.
            </seg>
            <seg xml:id="i-b41b155678e88b88-0">
              Men jag tror att Kent Persson kan vara helt lugn eftersom regeringen
              har all anledning att se till att denna fond ska ha tillräckligt
              med pengar för att klara av sitt åtagande att slutförvara.
            </seg>
            <seg xml:id="i-16e0b807a4e85599-0">
              Det kommer, som sagt, ett förslag, och miljöministern har sagt
              att det kommer att ske före 2015.
            </seg>
          </u>
          <note type="speaker" xml:id="i-bfcc498789dd2292-0">
            Anf. 7 KENT PERSSON (V) replik:
          </note>
          <u who="kent_persson_8dd737" xml:id="i-3d923601a8767321-2">
            <seg xml:id="i-0b80feedadf5e7b7-0">
              Fru talman! Nej, jag blir faktiskt inte lugn förrän jag ser att
              detta ligger på riksdagens bord eller att man har beslutat om
              en höjning på ett sådant sätt att förorenaren betalar. Det måste
              till.
            </seg>
            <seg xml:id="i-b664c30fb67b80c3-0">
              Den väsentliga delen när det gäller energiomställning är att
              en energieffektivisering kommer i gång, och en sådan går synnerligen
              sakta. Några nya krav har vi inte sett.
            </seg>
            <seg xml:id="i-cb20e4d6cc1e5109-0">
              Nu har jag noterat att företrädare för regeringen är mycket nöjda
              med den uppgörelse som har träffats i dagarna när det gäller detta,
              vilket kommer att innebära att energianvändningen kommer att öka
              i Sverige framöver.
            </seg>
            <seg xml:id="i-d8edf8b0588d1be4-0">
              När det gäller det obegränsade ansvaret stannar det på 1 200
              miljoner euro, ungefär 11 miljarder kronor. Allt utöver det kommer
              skattebetalarna att stå för. Det är ju den som har driftsansvaret
              som bär det ansvaret. Vid en kraftig olycka har jag svårt att
              se att något värde finns kvar i en kärnkraftsreaktor för utmätning
              eller att det i dotterbolaget finns värden som överstiger de 11
              miljarder kronor som kan utmätas.
            </seg>
            <seg xml:id="i-17cfacf30a71039e-0">
              Det borde finnas ett ansvarsgenombrott här att moderbolaget har
              det slutgiltiga ansvaret och står för kostnaderna. Det hade varit
              rimligt att det fanns med, som i Tyskland.
            </seg>
            <seg xml:id="i-61025b97ce1269e2-0">
              Till sist: Det är inte rimligt att vi fortfarande lever i ovisshet
              om när den lagstiftning ska träda i kraft som vi för två år sedan
              fattade beslut om. Så länge den lagstiftningen inte trätt i kraft
              subventionerar vi faktiskt kärnkraften!
            </seg>
          </u>
          <note type="speaker" xml:id="i-8995b182d5643723-0">
            Anf. 8 MATS ODELL (KD) replik:
          </note>
          <u who="mats_odell_60393f" xml:id="i-cfb212b3079caaba-2">
            <seg xml:id="i-4bbf0f19b13be212-0">
              Fru talman! Frågan om ansvarsgenombrott har utretts. Kent Persson
              kan själv i skrivelsen läsa att det kommit fram att det är en
              olämplig metod, en metod som är kontraproduktiv. Därför föreslår
              regeringen inte ett införande av detta.
            </seg>
            <seg xml:id="i-9bc274274f43d816-0">
              Det hänvisas till det så kallade kärnkraftshaveriet i Japan.
              Men det som hände i Japan var en gigantisk jordbävning med tsunamivågor
              som var uppemot 17 meter höga. Jag tror att det är viktigt att
              komma ihåg det när detta diskuteras. Vad är det för hot som finns
              i vårt land? Är de jämförbara med vad som finns i Japan?
            </seg>
            <seg xml:id="i-f36f70598f64388d-0">
              Om det inträffar riktigt stora olyckor det kan gälla kraftverksdammar
              som brister och att ägare i stort sett är de som äger kärnkraftverken
              finns det försäkringar. Men i ett land kan det bli ett väldigt
              allvarligt läge på grund av naturkatastrofer eller andra väldigt
              svåra händelser. Då är staten den sista utposten när det gäller
              att kunna garantera medborgarnas trygghet. Sedan får man reda
              ut det hela gentemot dem som har ansvaret.
            </seg>
            <seg xml:id="i-ee4b04b4ea602e41-0">
              Min uppfattning är att vi i Sverige i dag har en bra ordning
              på området.
            </seg>
            <seg xml:id="i-e2ebc0b6c575c9c5-0">
              Regeringen kommer att lägga fram förslag där hänsyn tas bland
              annat till kärnavfallsfonden och till det som oppositionen tagit
              upp också i sin reservation.
            </seg>
            <seg xml:id="i-9dead6a9d580ceea-0">
              Jag anser att regeringens skrivelse ger svar på de frågor som
              riksdagen ställt.
            </seg>
          </u>
          <note type="speaker" xml:id="i-7e8f2e2142267d4f-0">
            Anf. 9 LISE NORDIN (MP) replik:
          </note>
          <u who="lise_nordin_7af586" xml:id="i-4ac06a28d771bacc-1">
            <seg xml:id="i-50beb23401c02181-0">
              Fru talman! Jag konstaterar att Mats Odell inte tycks vara så
              intresserad av att tala om sakfrågan utan försöker få debatten
              att handla om framtidens energi. Det är jättebra att vi har energipolitiska
              debatter här i riksdagen. Men i dag önskar jag att vi kan få svar
              på frågan om kärnkraftssubventioner eftersom det råder oklarhet
              i den frågan.
            </seg>
            <seg xml:id="i-da9e9bc73cdbbcf6-0">
              Regeringen relaterar i sin skrivelse inte alls till de definitioner
              av subventioner som redan finns. I mitt anförande nämnde jag OECD:s
              definition, som är den mest vedertagna i världen: En subvention
              är ett resultat av en handling från staten som innebär en fördel
              för konsumenter eller producenter i syfte att öka deras intäkter
              eller minska deras kostnader.
            </seg>
            <seg xml:id="i-d75b4c6b52981c5b-0">
              Vi har också svenska Naturvårdsverkets rapport från januari i
              år om miljöskadliga subventioner. På s. 40 fastslås att kärnkraftens
              begränsade försäkringsansvar är en subvention.
            </seg>
            <seg xml:id="i-eddcfb0835ec84b5-0">
              Vidare har vi ett exempel från en interpellationsdebatt den 5
              juni i år där Lena Ek säger: Avslutningsvis kan jag således instämma
              i Per Bolunds konstaterande att staten har ett övergripande kostnadsansvar
              för de följdverkningar som en kärnkraftsolycka kan få.
            </seg>
            <seg xml:id="i-e4936d1ea438b288-0">
              Jag undrar därför på vilka grunder Mats Odell med sådan säkerhet
              fastslår att det inte finns några subventioner till kärnkraften
              i Sverige.
            </seg>
          </u>
          <note type="speaker" xml:id="i-47f7f00c5134ed5d-0">
            Anf. 10 MATS ODELL (KD) replik:
          </note>
          <u who="mats_odell_60393f" xml:id="i-cfb212b3079caaba-3">
            <seg xml:id="i-a116d215e9eb8c18-0">
              Fru talman! Jag lutar mig mot regeringens mycket gedigna utredning
              i den skrivelse som lagts fram för riksdagen.
            </seg>
            <seg xml:id="i-de321026509b689f-0">
              Nu hänvisar Lise Nordin till OECD, Naturvårdsverket, Lena Ek
              och Per Bolund. Det må vara storheter, men min bedömning är att
              den mycket noggranna genomgång som gjorts av regeringen och som
              ligger på riksdagens bord är till fyllest när det gäller att ge
              svar på frågan. Nej, det förekommer inga subventioner till kärnkraften
              i Sverige.
            </seg>
          </u>
          <note type="speaker" xml:id="i-f3b987dedbad5c41-0">
            Anf. 11 LISE NORDIN (MP) replik:
          </note>
          <u who="lise_nordin_7af586" xml:id="i-4ac06a28d771bacc-2">
            <seg xml:id="i-8788a11c84c37dca-0">
              Fru talman! Frågan till Mats Odell kvarstår: Vilken definition
              använder regeringen när man hävdar att det inte finns någon subvention?
            </seg>
            <seg xml:id="i-46bdba63c9ae78c5-0">
              Betyder Mats Odells svar att han underkänner Naturvårdsverkets
              slutsats om att kärnkraftens begränsade försäkringsansvar är en
              subvention?
            </seg>
          </u>
          <note type="speaker" xml:id="i-d108437fb5f593da-0">
            Anf. 12 MATS ODELL (KD) replik:
          </note>
          <u who="mats_odell_60393f" xml:id="i-cfb212b3079caaba-4">
            <seg xml:id="i-84e4cbf37a5b37b5-0">
              Fru talman! Jag vill inte på något sätt förringa Naturvårdsverkets
              ambitioner att belysa olika frågor inom sitt ansvarsområde. Naturvårdsverket
              är en myndighet under regeringen. Regeringen har tagit hänsyn
              till sina olika myndigheter och gjort ett mycket gediget arbete
              och kommit fram till att det inte finns några subventioner till
              kärnkraften i Sverige.
            </seg>
            <seg xml:id="i-7e620ec93f75be97-0">
              Jag vet att Lise Nordin har ett mycket stort engagemang för att
              visa på att detta är fel. Det har jag full respekt för, men faktum
              kvarstår. Regeringens skrivelse ger tillräckligt besked: Det finns
              inga subventioner.
            </seg>
          </u>
          <note type="speaker" xml:id="i-a49bbf69f0f0e26a-0">
            Anf. 13 JENNIE NILSSON (S) replik:
          </note>
          <u who="jennie_nilsson_c9c6be" next="cont" xml:id="i-3fc1f205e09cd5cc-0">
            <seg xml:id="i-4034a9c245cae422-0">
              Fru talman! Mats Odell sade i sitt anförande att det verkar finnas
              en strikt åsikt om hur bra de här styrelserna är beroende på vad
              man tycker om kärnkraftens vara eller icke vara.
            </seg>
            <seg xml:id="i-97ec47c903734354-0">
              När man lyssnar på replikskiftet med Lise Nordin får det sin
              förklaring. Åtminstone var det väl i så fall en personlig reflexion
              när det gäller Mats Odells synpunkt?
            </seg>
          </u>
          <note xml:id="i-30302ac38a15e72f-0">
            (MATS ODELL (KD): Mm.)
          </note>
          <u who="jennie_nilsson_c9c6be" prev="cont" xml:id="i-bd3b7a9434abd244-0">
            <seg xml:id="i-dab54adbb955dd1e-0">
              Men jag tycker att det är att göra det enkelt för sig. Mats Odell
              hävdar också och argumenterar för det att regeringen är för ett
              obegränsat skadeståndsansvar. Sedan förtydligar Odell vad det
              innebär, nämligen att skadeståndsansvaret höjs från nuvarande
              3 miljarder kronor till 11 miljarder kronor med nuvarande valutaomräkning.
            </seg>
            <seg xml:id="i-358b4319ce322729-0">
              Först och främst är skadeståndsansvaret inte obegränsat. Men
              inte ens det är det största bekymret eller vår främsta kritikpunkt
              i den här debatten, utan det gäller det lagförslag som skulle
              innebära en höjning av beloppet från 3 miljarder kronor till 11
              miljarder kronor. Det är ju inte sjösatt. Detta är ett av de stora
              bekymren.
            </seg>
            <seg xml:id="i-4f2e40aa91f30862-0">
              I det läget får vi dessutom en skrivelse för att hantera frågan
              en skrivelse där man inte ens lyfter fram problematiken eller
              ger en fingervisning om när lagen kommer att sjösättas eller åtminstone
              om när vi får de 11 miljarderna.
            </seg>
            <seg xml:id="i-aa7b0c0e750344ca-0">
              Det man gör är att man argumenterar om varför man så här långt
              inte kunnat göra det här. Man hänvisar till att Pariskonventionen
              och dess tilläggsdirektiv måste ratificeras av samtliga länder
              vid ett visst tillfälle och så vidare. Ingenting sägs om hur man
              arbetar med att säkerställa att detta sker. Man säger: Om tidsutdräkten
              blir orimligt lång kanske vi gör någonting i Sverige själva.
            </seg>
            <seg xml:id="i-ba76b6d6adffcd79-0">
              Men vad är väldigt lång i sammanhanget? Vi får inga svar på de
              här frågorna. Vi är kvar i läget att man släppt på ett lagförslag
              som innebar att ny kärnkraft inte skulle byggas, med motivet att
              ett obegränsat skadeståndsansvar skulle införas detta utan att
              man gör det eller kan ge något besked över huvud taget om när
              det här kommer.
            </seg>
          </u>
          <note type="speaker" xml:id="i-203492d55493029d-0">
            Anf. 14 MATS ODELL (KD) replik:
          </note>
          <u who="mats_odell_60393f" xml:id="i-cfb212b3079caaba-5">
            <seg xml:id="i-731c79df797e6845-0">
              Fru talman! Den nuvarande ordningen och den som beskrivs i skrivelsen
              står mot en annan typ av förhållningssätt, nämligen det så kallade
              ansvarsgenombrottet. Jag vet inte om det är det som åsyftas när
              det gäller det regeringen borde ha satsat på.
            </seg>
            <seg xml:id="i-18cde7d38eac5214-0">
              Jag tycker att man när man läser skrivelsen ser varför regeringen
              avstått från att gå på den linjen. Det finns all anledning för
              Jennie Nilsson och övriga debattörer att ganska noga läsa det.
            </seg>
            <seg xml:id="i-1a9f919233ee41b2-0">
              Varför har vi ännu inte sjösatt höjningen till 11 miljarder kronor?
              Ja, det är precis som Jennie Nilsson säger: Det är så här i väntan
              på en ratificering av Pariskonventionen.
            </seg>
            <seg xml:id="i-daf3ff3c609ae571-0">
              Regeringen säger samtidigt: Om det här visar sig dra ut på tiden
              kommer regeringen att återkomma med ett förslag om en ensidig
              svensk åtgärd på området.
            </seg>
            <seg xml:id="i-d87ea47fe3c76034-0">
              Att göra saken två gånger om det är nära förestående förefaller
              inte särskilt klokt eller rationellt. Detta är bakgrunden.
            </seg>
          </u>
          <note type="speaker" xml:id="i-acc954fc67933af5-0">
            Anf. 15 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-548a8966f92f8e22-1">
            <seg xml:id="i-738f9da3b87c4e62-0">
              Fru talman! Det där var inte speciellt klargörande.
            </seg>
            <seg xml:id="i-5cbacc0de3905d5b-0">
              Först och främst kan jag väl säga att detta med ansvarsbrott
              är ytterligare en fråga som vi lyfter fram i sammanhanget, men
              det är inte det som jag i min fråga relaterar till. Jag relaterar
              till lagförslaget om ansvar och ersättning vid radiologiska olyckor.
              Detta är beslutat i Sveriges riksdag men inte genomfört av regeringen
              av de skäl som Mats Odell nämnt. Regeringen hänvisar till ett
              antal omständigheter med Pariskonventionen och så vidare och säger
              dessutom att den om detta drar ut på tiden är beredd att införa
              svenska regler.
            </seg>
            <seg xml:id="i-4486f5c234ecf739-0">
              Mina frågor får väl bli enkla och koncisa. Hur länge ska vi vänta?
              När tycker regeringen att detta har dragit ut för länge på tiden?
              När kan vi räkna med att vi får besked? Mats Odell säger att det
              är onödigt att göra någonting två gånger om det är nära förestående
              i tiden. Då har Mats Odell information jag inte har. Är detta
              nära förestående i tiden? Vet Mats Odell det?
            </seg>
          </u>
          <note type="speaker" xml:id="i-73bb34574ada1d41-0">
            Anf. 16 MATS ODELL (KD) replik:
          </note>
          <u who="mats_odell_60393f" xml:id="i-cfb212b3079caaba-6">
            <seg xml:id="i-099bfd7028be5b84-0">
              Fru talman! Jag tror nog ändå att jag vågar säga att frågan om
              ansvarsgenombrott är en ganska viktig fråga. Jag har uppfattat
              det som att det är någonting oppositionen kräver, alltså att regeringen
              borde gå på den linjen. Men det vore kontraproduktivt.
            </seg>
            <seg xml:id="i-dd71ab37f96165e4-0">
              Jag har ingen uppfattning om huruvida det är nära förestående
              att relevanta länder ratificerar Pariskonventionen. Det jag säger
              är att regeringen, om den får information om att det lär dröja
              väldigt länge, kommer att återkomma med ett nationellt förslag.
              Jag vet inte när man kan se tydligt hur detta landskap ser ut,
              men för närvarande har regeringen gjort bedömningen att det inte
              finns någon anledning att nu genomföra ett ensidigt svenskt införande
              av dessa regler. Det bör i stället ske i en mer samlad form inom
              Pariskonventionens ram.
            </seg>
          </u>
          <note type="speaker" xml:id="i-9317c06307737c02-0">
            Anf. 17 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-0accee57fda8fadf-0">
            <seg xml:id="i-63f49490c4a29500-0">
              Fru talman! En elbil kan ge högre utsläpp av koldioxid än en
              diesel- eller bensinbil och på så sätt faktiskt vara en miljöbov.
              Så kan det nämligen vara om den el som används för att ladda elbilen
              framställs av fossila bränslen som kol, olja eller naturgas. Det
              kunde vi läsa i en artikel i Dagens Industri för en dryg månad
              sedan.
            </seg>
            <seg xml:id="i-486fed12b8ec1583-0">
              Nu handlade artikeln inte om Sverige, eftersom vår elproduktion
              i princip är utsläppsfri. Artikeln handlade om Tyskland, som har
              ett stort fossilberoende och det redan innan man har avvecklat
              sin kärnkraft. I en värld med globala miljöutmaningar och en alltmer
              integrerad europeisk elmarknad är detta ändå synnerligen relevant
              för vår debatt här i Sverige. Det är nämligen bland annat i detta
              ljus som den svenska energiöverenskommelsen mellan allianspartierna
              bör ses.
            </seg>
            <seg xml:id="i-e8493986ee43c320-0">
              Det viktigaste för oss här i Sverige är att vi kan säkerställa
              tillgång till miljövänlig energi till internationellt konkurrenskraftiga
              priser. Men om det skulle vara så att vi har ett elöverskott är
              det en stor fördel för det globala miljöarbetet, eftersom vi då
              kan exportera vår utsläppsfria el till kontinenten där den kan
              bidra till att knuffa undan fossilelen. På så sätt slipper den
              tyska elbilen i artikeln jag nämnde vara en miljöbov.
            </seg>
            <seg xml:id="i-037140814e84e7e5-0">
              Inom Alliansen ser vi framför oss en elförsörjning som under
              överskådlig framtid kommer att vila på tre ben: vattenkraft, förnybart
              och kärnkraft. Vi menar att kärnkraften bör vara tillåten i Sverige,
              och vi tror dessutom att den kommer att vara en viktig del av
              den svenska energimixen ett bra tag framöver. Samtidigt menar
              vi att det är rimligt att säga att kärnkraften ska stå på egna
              ben och klara sig utan subventioner.
            </seg>
            <seg xml:id="i-a36f8d29a7b5ef7e-0">
              Fru talman! Detta betänkande handlar alltså om regeringens skrivelse
              om kärnkraft utan statliga subventioner och två motioner som väckts
              med anledning av skrivelsen. Regeringen har genomfört ett mycket
              gediget arbete. Man har gått igenom område för område för att
              undersöka huruvida det finns eller skulle kunna finnas subventioner
              till kärnkraft som i så fall skulle föranleda ny lagstiftning
              eller andra förändringar i enlighet med det uppdrag riksdagen
              har gett. Något sådant behov visar sig inte finnas. Det finns
              inga skatteregler som gynnar kärnkraften.
            </seg>
            <seg xml:id="i-e7123103721b89a2-0">
              Tvärtom är kärnkraften hårdare beskattad än något annat energislag,
              vilket jag ska återkomma till om en stund. När det gäller myndighetsuppgifter
              såsom tillståndsprövning, granskning av drift och säkerhet och
              annan inspektionsverksamhet finansieras all sådan verksamhet fullt
              ut med avgifter. Samma sak gäller för hanteringen av restprodukter,
              alltså kärnavfall, och framtida avvecklingskostnader. Allt detta
              finansieras i sin helhet via avgifter som betalas av den som driver
              kärnkraftverket.
            </seg>
            <seg xml:id="i-3e5139ecf6b5dc26-0">
              När det gäller skadeståndsfrågorna har riksdagen fattat beslut
              om nya regler och om att godkänna den så kallade Pariskonventionen.
              Sverige är bland de länder som ställer allra tuffast krav. Det
              innebär bland annat ett obegränsat skadeståndsansvar för den som
              driver kärntekniska anläggningar. Några subventioner på detta
              område föreligger således inte. På motsvarande sätt har regeringen
              gått igenom andra områden, såsom forskningsanslag, nätavgifter
              och stöd från självständiga men offentligt finansierade organisationer,
              och konstaterar även där att det inte föreligger några subventioner.
            </seg>
            <seg xml:id="i-15b58edfab04d681-0">
              Fru talman! För mig är Alliansens och regeringens hållning när
              det gäller kärnkraftssubventioner såväl sund och rimlig som självklar:
              Kärnkraften ska klara sig själv. Den ska klara sig utan subventioner.
              Det är en principiell grundinställning som jag tycker att det
              är mycket enkelt att stå bakom.
            </seg>
            <seg xml:id="i-251a6b510004fdf1-0">
              För mig är det nämligen självklart att alla energislag på lite
              sikt måste kunna stå på egna ben och klara sig utan subventioner.
              Vi är i och för sig överens i denna kammare, åtminstone ganska
              brett, om att det finns goda skäl att stötta utvecklingen av förnybar
              energi i ett uppbyggnadsskede. På längre sikt måste dock även
              denna vara konkurrenskraftig utan subventioner.
            </seg>
            <seg xml:id="i-144e60959e55d7f2-0">
              Fru talman! När man hör företrädare från Miljöpartiet och även
              socialdemokrater och vänsterpartister i talarstolen skulle man
              kunna missledas att tro att kärnkraften är hårt subventionerad
              av skattebetalarna medan förnybara energislag straffas ut. Låt
              oss se hur det egentligen ser ut bortom den dimhöljda miljöpartistiska
              retoriken!
            </seg>
            <seg xml:id="i-9880515c833d2f29-0">
              Enligt Miljöpartiet har ingen kärnkraft byggts utan subventioner.
              Detta synsätt bygger på att man tolkar alla statliga investeringar
              som subventioner, men i hederlighetens namn bör man i så fall
              komma ihåg att statens ekonomi har både en utgifts- och en intäktssida.
              När intäkterna kraftigt överstiger utgifterna är det orimligt
              att kalla det en subvention, när det i själva verket är en kassako.
            </seg>
            <seg xml:id="i-87a285d4e637c0e5-0">
              Låt oss börja med att titta på de statliga kostnaderna! Alla
              kraftslag har fått någon form av stöd i ett inledningsskede, särskilt
              om man tittar på forskning och utveckling och räknar in det. I
              Sverige har staten alltid på ett eller annat sätt stått som garant
              för alla stora investeringar i infrastruktur. När det gäller utbyggnaden
              av kärnkraften har det däremot inte funnits några direkta subventioner
              i form av investeringsstöd eller liknande i Sverige.
            </seg>
            <seg xml:id="i-8529767eb97b26a2-0">
              Under perioden 19451968 satsade staten omräknat till dagens penningvärde
              runt 600 miljoner kronor per år i det som kallades kärnprogrammet,
              detta enligt riksdagens utredningstjänst. Huvuddelen av dessa
              utgifter kan hänföras till militära, beredskaps- och handelspolitiska
              ambitioner, bland annat viljan att minska vårt beroende av importerade
              bränslen såsom olja. Det sista är viktigt att komma ihåg, för
              det kan jämföras med andra satsningar på energiområdet som staten
              varit engagerad i. I början av 1900-talet handlade det om att
              snabbt bygga ut elnäten och elektrifiera hela landet. På 1970-talet
              handlade det om att bryta oljeberoendet, och därefter har staten
              gjort mycket stora satsningar på förnybar elproduktion.
            </seg>
            <seg xml:id="i-cf5de4ab8e5fdb9c-0">
              I dagens penningvärde har satsningarna på förnybart genom olika
              statliga program och stöd mellan 1978 och 2004 uppgått till nästan
              26 miljarder kronor. Vindkraften har till exempel, till skillnad
              från kärnkraften, haft direkta statliga investeringsstöd och driftsstöd.
              Totalt har staten alltså gjort mer än dubbelt så stora satsningar
              på förnybart som man en gång gjorde på kärnkraft.
            </seg>
            <seg xml:id="i-100af8a538194880-0">
              I Sverige beskattar vi som huvudprincip elanvändning och inte
              elproduktion. I praktiken kan man tolka det som att energiskatterna
              är lika höga oberoende av hur elen produceras, men det är naturligtvis
              inte hela sanningen. Det är lite intressant när man tittar på
              den andra sidan av statens ekonomi, alltså statens intäkter. Vissa
              energislag beskattas nämligen i särskild ordning. Vi har fossilbränslebaserad
              elproduktion, som betalar svavelskatt, kväveoxidavgift och koldioxidskatt.
              Faktum är dock att kärnkraften är det energislag som är allra
              hårdast beskattat i Sverige.
            </seg>
            <seg xml:id="i-fc693469b315ea68-0">
              Kärnkraften betalar en särskild effektskatt, som i dag är 12
              648 kronor per megawatt och månad. Det ger i nuläget en intäkt
              till staten på drygt 4 miljarder kronor årligen. Skatten har höjts
              löpande genom åren, och höjningarna har ibland motiverats med
              att pengarna skulle användas för särskilda ändamål.
            </seg>
            <seg xml:id="i-4e9c8b97d10c9eda-0">
              Från 1984 var skatten 0,2 öre per kilowattimme. 1996 höjdes skatten
              i två steg. Först höjdes den en gång i januari 1996 med 1 öre
              per kilowattimme. Detta gjordes för att kärnkraften skulle vara
              med och delfinansiera medlemsavgiften för Sveriges EU-inträde.
              Sedan höjdes den en gång till i september 1996. Då var motiveringen
              att den skulle delfinansiera Kunskapslyftet.
            </seg>
            <seg xml:id="i-790f98bf35d400cc-0">
              År 2000 gjordes en höjning med ett halvt öre per kilowattimme.
              Det gjordes som ett led i en grön skatteväxling. Den gröna skatteväxlingen
              återkom i januari 2006 när den särskilda kärnkraftsskatten höjdes
              med 85 procent. Sedan 2008 motsvarar skatten ungefär 5,5 öre per
              kilowattimme, vilket som sagt ger drygt 4 miljarder till statskassan
              årligen.
            </seg>
            <seg xml:id="i-35821367d2aae71b-0">
              Totalt genom åren har den särskilda beskattningen av kärnkraften
              gett staten en intäkt på drygt 45 miljarder kronor, det vill säga
              långt mycket mer än vad staten en gång satsade i forskningsprogrammen
              och då har vi som sagt inte alls räknat med alla de andra vanliga
              energiskatter som i Sverige betalas via konsumtionsledet men där
              kärnkraften indirekt står för närmare hälften av den produktion
              som beskattas.
            </seg>
            <seg xml:id="i-ad225d1d248c8820-0">
              Till detta kan man lägga den fastighetsskatt som alla elproduktionsanläggningar
              betalar. Ett vindkraftverk, till exempel, betalar 0,2 procent
              av taxeringsvärdet, medan ett kärnkraftverk betalar 0,5 procent,
              det vill säga lite mer än dubbelt så mycket som taxeringsvärdet
              jämfört med vindkraftverket.
            </seg>
            <seg xml:id="i-07a52f5c179eee20-0">
              Fru talman! Vi har redan konstaterat att kärnkraften genom olika
              avgifter fullt ut betalar för alla tillstånd, all tillsyn samt
              avfallshanteringen. Min genomgång här visar att kärnkraften inte
              alls är subventionerad utan tvärtom mycket hårt beskattad och
              att det i stället är kärnkraften som subventionerar en rad saker.
              De samlade extra intäkter som staten har fått in är så stora att
              de har räckt för att täcka alla satsningar på förnybart ett par
              gånger om.
            </seg>
            <seg xml:id="i-9bf20f8b8311b392-0">
              Fru talman! Ett skäl till att några av partierna landar i så
              olika slutsatser i frågan är förstås att vi har helt olika övergripande
              mål. Allians för Sverige vill ha energi för Sverige. Allians för
              Sverige vill säkerställa att svenska hushåll och företag har säker
              tillgång till miljövänlig energiförsörjning till internationellt
              konkurrenskraftiga priser. Detta är vårt övergripande mål, och
              det är utifrån det vi formar vår energipolitik.
            </seg>
            <seg xml:id="i-04d9b43265707a4a-0">
              Miljöpartiet med stödpartier i frågan har ett helt annat övergripande
              mål. Det viktigaste för dem är nämligen inte att säkerställa energiförsörjningen,
              utan det viktigaste är att avveckla kärnkraften. För Miljöpartiet
              är det därför inte något stort problem om elpriserna för hushåll
              och företag sticker i höjden. Det viktigaste är ju att kärnkraften
              avvecklas. För Miljöpartiet är det inte ett stort problem om elintensiv
              industri och andra företag tvingas stänga eller lämna landet.
              Det viktigaste är att kärnkraften avvecklas.
            </seg>
            <seg xml:id="i-c9e6151ecc421bd7-0">
              Fru talman! För Miljöpartiet är det till och med ett underordnat
              problem om koldioxidutsläpp och andra utsläpp globalt sett ökar
              så länge den svenska kärnkraften avvecklas. Det är nämligen så
              det blir. Vårt elnät hänger ihop med kontinenten, som jag inledde
              med att säga. Om vi avvecklar vår nästan helt utsläppsfria kärnkraft
              kommer den att ersättas med någonting annat. Och någonting annat
              i det europeiska energisystemet innebär tyvärr alltid fossilkraft.
            </seg>
            <seg xml:id="i-89eeb1c01590245f-0">
              Om man vill att elbilen i mitt inledande exempel ska vara ett
              miljömässigt bra alternativ och inte en miljöbov finns det ett
              bra sätt att säkerställa att Sverige kan bidra i den utvecklingen.
              Det uppnår man genom att se till att vi har goda förutsättningar
              för att fortsätta att tillverka utsläppsfri el till gagn för svenska
              hushåll och svenska företag, men också som något vi kan exportera
              när vi har överskott.
            </seg>
            <seg xml:id="i-7173665fb54e9811-0">
              Kärnkraften kan mycket väl bidra till en sådan positiv utveckling.
              Det får den dock göra utan statliga subventioner, vilket regeringen
              nu har säkerställt och redovisat i sin skrivelse till riksdagen.
            </seg>
          </u>
          <note xml:id="i-df9eada6a0ee699e-0">
            Med detta yrkar jag bifall till utskottets förslag och avslag
            på motionerna.
          </note>
          <note type="speaker" xml:id="i-d5180bbdc5170f3c-0">
            Anf. 18 LISE NORDIN (MP) replik:
          </note>
          <u who="lise_nordin_7af586" xml:id="i-4ac06a28d771bacc-3">
            <seg xml:id="i-e63d5dee8390a7cb-0">
              Fru talman! Jag konstaterar att vi än en gång har en representant
              från allianspartierna som försöker få debatten att bli en generell
              debatt om olika energislag i stället för att handla om det som
              är dagens fråga, nämligen subventioner till kärnkraft.
            </seg>
            <seg xml:id="i-38d151f1f2280103-0">
              Jag talar gärna med Jonas Jacobsson Gjörtler en annan gång om
              vilket energislag som är mer framtidsinriktat och som har minst
              miljöpåverkan och högst kostnadseffektivitet. Men i dag önskar
              jag svar på den viktiga frågan om vem som ska betala för kärnkraften.
            </seg>
            <seg xml:id="i-4e12a61996e5ffe5-0">
              Jag ska be att få rätta Jonas Jacobsson Gjörtler när han säger
              att det är Miljöpartiet som säger att det aldrig har byggts kärnkraft
              i världen utan statliga subventioner. Tvärtom är det Citigroup,
              världens största finansbolag, som fastslår att det aldrig någonstans
              i världen har kunnat byggas kärnkraft utan statligt stöd.
            </seg>
            <seg xml:id="i-b33dfccf2bd0f6c3-0">
              Moderaterna sätter via Jonas Jacobsson Gjörtler i hans anförande
              stort fokus på att försvara kärnkraftens förträfflighet. Det visar
              kanske vilken utgångspunkt regeringen hade när man beslutade sig
              för att fortsätta subventionera kärnkraften. Jag tycker att det
              är viktigt att debatten får proportioner och att man visar vilka
              summor det handlar om. Moderaterna lyfter här fram den effektskatt
              som kärnkraften har som ger en intäkt på 4 miljarder kronor per
              år. Det är mycket riktigt så. Men när man ser att det saknas 3040
              miljarder kronor i Kärnavfallsfonden för att kärnkraftsägarna
              ska betala för sitt eget avfall visar det vilken situation vi
              har i Sverige, där kärnkraften har en fördel.
            </seg>
            <seg xml:id="i-e8d04c90118004fe-0">
              Jag tror att de som lyssnar på debatten kan tycka att det är
              lite svårt att få klarhet. Jag skulle därför vilja ställa den
              fråga som jag tycker är allra viktigast. Med regeringens politik
              har kärnkraftsägarna enbart krav om 11 miljarder kronor i finansiell
              säkerhet. En stor kärnkraftsolycka som Fukushima kostar minst
              1 000 miljarder kronor. Min fråga är därför: Vem betalar, med
              regeringens politik, om en stor kärnkraftsolycka motsvarande Fukushima
              skulle ske i Sverige?
            </seg>
          </u>
          <note type="speaker" xml:id="i-8ff9b2cc63239eeb-0">
            Anf. 19 JONAS JACOBSSON GJÖRTLER (M) replik:
          </note>
          <u who="jonas_jacobsson_gjortler_7c45de" xml:id="i-0accee57fda8fadf-1">
            <seg xml:id="i-f01f3976561f322d-0">
              Fru talman! Det blev tydligt även i replikskiftet att utgångspunkterna
              i debatten är lite olika beroende på vad man tycker är viktigast.
              Jag gjorde en genomgång av läget när det gäller subventionerna
              eftersom det framställs från oppositionen, kanske framför allt
              från Miljöpartiet, som att kärnkraften skulle vara hårt subventionerad.
              Därför tyckte jag att det var rätt relevant att visa att så inte
              är fallet, utan att staten får in en hel del intäkter från kärnkraften
              nästan dubbelt så mycket som man har gett i subvention till det
              förnybara. På så sätt kan man säga att kärnkraften har bidragit
              till att stödja det förnybara. Annars hade man varit tvungen att
              hitta pengarna någon annanstans.
            </seg>
            <seg xml:id="i-f227fb95f16d48f2-0">
              Det stämmer inte heller riktigt att det skulle vara ett stort
              underskott i Kärnavfallsfonden. Där finns drygt 46 miljarder,
              eller kanske till och med något mer, i dag. De beräkningar som
              har redovisats av att man skulle behöva höja detta drastiskt har,
              såvitt jag förstår, sin koppling till att ränteläget är så pass
              lågt nu. Det finns ingen anledning att tro att räntan skulle vara
              så låg i all evighet. Sedan 80-talet, när man började med det
              här, har räntan varierat stadigt. Avgiften höjdes senast i december
              med ungefär 1 öre till strax över 2 öre. Man har alltså gjort
              en rätt ordentlig höjning nyligen.
            </seg>
            <seg xml:id="i-3979139c3cb31759-0">
              Jag tycker att det är relevant att ändå diskutera det övergripande.
              Om man tycker att kärnkraften är huvudfienden och om man vill
              avveckla den till varje pris letar man spöken. Då försöker man
              hitta subventioner i allting. Man hittar allting som kan visa
              på att kärnkraften är ond och dålig och måste bort. Om utgångspunkten
              i stället är den som Alliansen har att det är energipolitiken
              som är det viktiga och att den ska fungera blir slutsatsen kanske
              något annorlunda.
            </seg>
          </u>
          <note type="speaker" xml:id="i-b86cc08e7465e467-0">
            Anf. 20 LISE NORDIN (MP) replik:
          </note>
          <u who="lise_nordin_7af586" xml:id="i-4ac06a28d771bacc-4">
            <seg xml:id="i-afca3837dff12658-0">
              Fru talman! Jag tror att det är fler än jag som inte hörde något
              svar på frågan, så jag försöker en gång till: Med regeringens
              regelverk, som vi i dag diskuterar, vem är det som betalar om
              en stor kärnkraftsolycka motsvarande Fukushima med en kostnad
              på över 1 000 miljarder kronor sker i Sverige?
            </seg>
          </u>
          <note type="speaker" xml:id="i-90d31d9df1774aff-0">
            Anf. 21 JONAS JACOBSSON GJÖRTLER (M) replik:
          </note>
          <u who="jonas_jacobsson_gjortler_7c45de" xml:id="i-0accee57fda8fadf-2">
            <seg xml:id="i-c29d15b4e1fce10c-0">
              Fru talman! Det framgår mycket tydligt av regeringens skrivelse
              att skadeståndsansvaret är obegränsat. Bolagen är tvungna att
              sätta upp en säkerhet där det finns vissa belopp som man ska garantera.
              Men skadeståndsansvaret är obegränsat. Svaret på frågan är alltså
              tydligt.
            </seg>
          </u>
          <note type="speaker" xml:id="i-335c6ef8c306ab81-0">
            Anf. 22 KENT PERSSON (V) replik:
          </note>
          <u who="kent_persson_8dd737" xml:id="i-3d923601a8767321-3">
            <seg xml:id="i-c90f8a53078759a6-0">
              Fru talman! Skadeståndsansvaret är obegränsat. Problemet är att
              lagstiftningen inte har trätt i kraft ännu. Alltså faller detta
              argument.
            </seg>
            <seg xml:id="i-15c07addb8ce965f-0">
              Jag lyssnade på Jonas Jacobsson Gjörtlers anförande. Det var
              en hyllning till kärnkraften. Kärnkraften är en kassako. Kärnkraften
              subventionerar förnybara energikällor.
            </seg>
            <seg xml:id="i-db8390ddc52ffea9-0">
              Jag är beredd att ta den debatten när som helst, men nu handlar
              det faktiskt om den här skrivelsen och det riksdagsbeslut som
              fattades för två år sedan. Regeringen skulle återkomma och förklara
              vad subventioner är och, om det förekommer subventioner, också
              komma med lagförslag. Det är detta debatten handlar om.
            </seg>
            <seg xml:id="i-7d08cffc69d608b0-0">
              Vi har ännu inte fått en lagstiftning som tar tag i detta med
              ett obegränsat skadeståndsansvar. Vi har inte heller fått ett
              förslag på vilka som ska stå för kostnaderna över 11 miljarder
              kronor. Vem ska stå för den kostnad som Lise tog upp nu? Ja, inte
              är det ägaren, modern till bolaget. Det slår regeringen fast.
              Frågan blir: Vem står för den kostnaden? Är inte det också en
              statlig subvention om en stor olycka skulle inträffa?
            </seg>
          </u>
          <note type="speaker" xml:id="i-edcc3621dbd43a82-0">
            Anf. 23 JONAS JACOBSSON GJÖRTLER (M) replik:
          </note>
          <u who="jonas_jacobsson_gjortler_7c45de" xml:id="i-0accee57fda8fadf-3">
            <seg xml:id="i-b6737517e552924e-0">
              Fru talman! Kent Persson menar att det som regeringen har lämnat
              besked om i skrivelsen är otillräckligt. Jag delar inte den uppfattningen.
              Jag tycker att regeringen har gjort en mycket noggrann genomgång
              av alla de olika delar där det skulle kunna föreligga subventioner
              och konstaterat att så inte är fallet.
            </seg>
            <seg xml:id="i-eb9bee932acaa1cd-0">
              Sedan gäller det skadeståndsansvaret. Som Kent Persson vet har
              inte alla länder ratificerat Pariskonventionen ännu. När det sker
              kommer vi att få nya regler här också. Riksdagen har fattat beslut
              om det, men vi väntar helt enkelt på några andra länder. Det är
              väl ingen som tycker att det är särskilt lyckat att det är på
              det viset.
            </seg>
            <seg xml:id="i-08c14d184b616b59-0">
              Samtidigt tror jag att det är en fördel om vi kan ha samma regelverk
              i ett flertal länder och inte skaffar egna regler här. I viss
              mån tycker jag ändå att det är klokt att vänta på att de sista
              länderna Belgien, Storbritannien och något land till blir färdiga.
              Jag tror att det är klokt att vänta på det.
            </seg>
            <seg xml:id="i-1b18b66107355990-0">
              Jag delar inte uppfattningen att mitt anförande var en hyllning
              till kärnkraften. Som jag har sagt tidigare tycker jag att kärnkraften
              får stå på sina egna ben. Det finns ingen anledning att skönmåla
              den. Problemet är att det snarare sker en svartmålning där det
              målas upp en bild av att staten subventionerar kärnkraften hårt.
              Med min genomgång ville jag visa att det faktiskt inte är så utan
              att det är precis tvärtom. Staten får in en väldig massa pengar
              från kärnkraften som kan användas till mycket. Jag säger inte
              att det är fel att man tar ut effektskatten, utan det är väl klokt.
              De pengarna kan användas till en lång rad andra saker.
            </seg>
          </u>
          <note type="speaker" xml:id="i-5b7c5bd0be4b069d-0">
            Anf. 24 KENT PERSSON (V) replik:
          </note>
          <u who="kent_persson_8dd737" xml:id="i-3d923601a8767321-4">
            <seg xml:id="i-c46a0b42429984b1-0">
              Fru talman! Den debatten är jag beredd att ta vid ett annat tillfälle.
              Vad innebär det obegränsade skadeståndsansvaret? Jag blir inte
              riktigt klok på de svar som jag fått från Jonas Jacobsson Gjörtler
              och andra. Vem ska stå för den kostnad som överstiger det som
              den som har driftansvaret ska betala? Borde det inte vara ägaren,
              det vill säga modern till bolaget, som har det yttersta ansvaret
              om en kärnkraftsolycka inträffar? Eller är det så, som jag tolkar
              det, att ni egentligen vill skydda ägarbolaget från ytterligare
              kostnader och att det är skattekollektivet som får ta den smällen?
            </seg>
          </u>
          <note type="speaker" xml:id="i-13f7eb4256a657d7-0">
            Anf. 25 JONAS JACOBSSON GJÖRTLER (M) replik:
          </note>
          <u who="jonas_jacobsson_gjortler_7c45de" xml:id="i-0accee57fda8fadf-4">
            <seg xml:id="i-1039ed94fdfb70b2-0">
              Fru talman! Nej, det är verkligen inte så att staten eller regeringen
              vill skydda kärnkraftsbolagen. Vi har också konstaterat att staten
              är ganska duktig på att klå de här bolagen på pengar, vilket kan
              vara rimligt. Jag tycker att det är tydligt att skadeståndsansvaret
              ligger på de bolag som driver kärnkraften.
            </seg>
            <seg xml:id="i-1c9e0e21ca81452f-0">
              Miljöpartiet gör kopplingen till olyckan i Japan, och jag tror
              att också Kent Persson har nämnt de siffrorna. Det blir lite svårt
              att jämföra med en gigantisk naturkatastrof med jordbävning och
              17 meter höga tsunamivågor. Då pratar vi om en naturkatastrof.
              I sådana lägen är det självfallet alltid staten som i slutändan
              får stå för kostnaderna om allting annat slås ut. Det är bland
              annat därför vi har en stat. Det är en av statens grunduppgifter
              att vara the lender of last resort, den som tar det yttersta ansvaret,
              om ingen annan finns där.
            </seg>
          </u>
          <note type="speaker" xml:id="i-f00c4b1e416a68d5-0">
            Anf. 26 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-548a8966f92f8e22-2">
            <seg xml:id="i-b302cdeece21a262-0">
              Fru talman! Jonas Jacobsson Gjörtler säger i sitt anförande att
              han tycker att det är en gedigen skrivelse. Det är nästan det
              enda han säger om skrivelsen i hela sitt anförande. Sedan fastnar
              han i ett mycket långt resonemang om skatter. Jag förstår att
              det är ett favoritämne.
            </seg>
            <seg xml:id="i-9ea48b0e0e7cb354-0">
              Vidare resonerar han om energipolitik i stort. Det är i och för
              sig mycket intressant där håller jag med Vänstern och Miljöpartiet
              och det hade kanske i någon mening varit en intressantare debatt
              än den vi har nu, som blir någon form av goddag-yxskaft-debatt.
            </seg>
            <seg xml:id="i-c7577ddfacc06b22-0">
              Jag tänker tillmötesgå Jonas lite grann på den här punkten genom
              att konstatera att den långsiktiga energipolitik med stabila spelregler
              som han säger är Alliansens prioritering drevs igenom med två
              rösters marginal i Sveriges riksdag. Den drevs igenom utan att
              vara en blocköverskridande överenskommelse. I min värld är inte
              det att skapa långsiktiga och stabila förutsättningar för vare
              sig den svenska industrin och dess konkurrenskraft eller de svenska
              hushållen.
            </seg>
            <seg xml:id="i-2ba541f166ebe29b-0">
              När det gäller det vi faktiskt debatterar här i dag skulle jag
              vilja ställa samma fråga till Jonas Jacobsson Gjörtler som jag
              ställde till Mats Odell: När kan vi förvänta oss att den lag som
              redan är beslutad om i Sveriges riksdag och som jag utgår ifrån
              att alliansföreträdarna står bakom träder i kraft? När har det
              gått tillräckligt lång tid för att man ska fatta beslut om att
              ta fram egna svenska regler? Hur länge är man beredd att vänta?
            </seg>
          </u>
          <note type="speaker" xml:id="i-d91ead32912c701b-0">
            Anf. 27 JONAS JACOBSSON GJÖRTLER (M) replik:
          </note>
          <u who="jonas_jacobsson_gjortler_7c45de" xml:id="i-0accee57fda8fadf-5">
            <seg xml:id="i-13234e2e8c58ba71-0">
              Fru talman! På den sista frågan har jag inte något bättre svar
              än någon annan i den här kammaren. Det har funnits en förhoppning
              om att det här skulle falla på plats ganska snart. Man har pratat
              om slutet av det här året. Jag kan inte bedöma huruvida det är
              realistiskt att tro att det blir så. Vi hoppas väl alla att det
              ska ske ganska snart.
            </seg>
            <seg xml:id="i-b10d53fe3362489c-0">
              När det gäller det Jennie Nilsson inledde med vill jag säga att
              det inte var riktigt så att det enda jag sade var att det var
              en gedigen skrivelse från regeringen, utan jag gick igenom en
              del av de områden som belyses i skrivelsen. Jag konstaterade också
              att det inte föreligger några subventioner i enlighet med vad
              som står i skrivelsen. Lite mer utförligt var det nog, även om
              jag sedan gick över till att belysa den andra delen.
            </seg>
            <seg xml:id="i-2a5d683933b5a300-0">
              Som jag har nämnt tidigare tycker jag att det blir lite skevt
              ibland i debatten. Det framställs som om kärnkraften får subventioner,
              vilket inte stämmer. Det är faktiskt tvärtom.
            </seg>
            <seg xml:id="i-fb7567a77d1eaef8-0">
              Jag tror att det vore mycket bra med långsiktiga spelregler.
              Problemet är väl, som vi också har konstaterat här tidigare, att
              det största oppositionspartiet inte riktigt är berett att diskutera
              den springande punkten, det som så att säga är cloun för att nå
              fram till en sådan överenskommelse, alltså att man måste öppna
              dörren för att prata om kärnkraftens roll.
            </seg>
            <seg xml:id="i-63dd99fa32c308b4-0">
              Jag tycker att alliansregeringen och allianspartierna har en
              sund inställning till kärnkraften. Vi tycker att kärnkraften ska
              vara tillåten i Sverige. Det ska vara tillåtet att bygga och driva
              kärnkraft i Sverige, men den får klara sig själv. Den får klara
              sig utan subventioner, vilket konstateras i den här skrivelsen.
            </seg>
            <seg xml:id="i-c1bd9a14a525efb9-0">
              Jag undrar hur Jennie Nilsson och hennes partikamrater resonerar.
              För ett par veckor sedan fattade LO beslut om att man vill förorda
              kärnkraft. Vi vet att partiledare Löfven har ett långt förflutet
              som kärnkraftspositiv. Men socialdemokraterna i riksdagen driver
              en helt annan linje. Det är lite intressant att se hur ni ska
              få ihop detta.
            </seg>
          </u>
          <note type="speaker" xml:id="i-4e14cbe09de39707-0">
            Anf. 28 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-548a8966f92f8e22-3">
            <seg xml:id="i-6f3b1852826ddc03-0">
              Fru talman! Återigen blir det väldigt uppenbart att regeringspartiernas
              företrädare gärna vill prata om allt utom om skrivelsen. Det är
              i och för sig förståeligt, eftersom det inte finns så mycket att
              säga om den.
            </seg>
            <seg xml:id="i-b542d8af6387f9cc-0">
              Jag kan tycka att det är humoristiskt i någon mening att vi har
              en företrädare för det största regeringspartiet som är bekymrad
              över vad oppositionen tycker och inte tycker i energifrågan eller
              huruvida vi är överens eller inte överens på olika nivåer. Jag
              vill dessutom poängtera att om man skulle göra en blocköverskridande
              energipolitisk överenskommelse om energifrågan skulle den handla
              om betydligt mer än bara om kärnkraften.
            </seg>
            <seg xml:id="i-84f7979cff43f466-0">
              Det borde finnas mycket som vi skulle kunna diskutera och komma
              överens om på hela det här området, men framför allt borde det
              vara beklämmande för Jonas Jacobsson Gjörtler att bläcket inte
              ens hann torka på det förslag som togs med två rösters övervikt
              i denna kammare innan två av partierna som ingår i överenskommelsen,
              Folkpartiet och Centerpartiet, gick ut och tolkade det alldeles
              olika. Jag hade tänkt att den här debatten inte skulle handla
              om det, för den debatten har redan tagits i den här kammaren,
              och den kommer alldeles säkert att tas upp igen vid ett flertal
              tillfällen. Man kommer ständigt tillbaka till den.
            </seg>
            <seg xml:id="i-b08e9e0c9af51f91-0">
              När det gäller Socialdemokraterna och vår syn på energiöverenskommelsen
              har vi flera gånger slagit fast att vi anser att det är av yttersta
              betydelse, faktiskt helt avgörande, att man får till en blocköverskridande
              energiuppgörelse som skapar långsiktiga spelregler och konkurrenskraft
              för vår svenska energi. Det är en märklig inställning från regeringen
              att för att kunna sätta sig i en sådan förhandling måste det först
              finnas garantier för vad man ska tycka och inte tycka. Så går
              inte en förhandling till. Men det är klart att har man den inställningen
              är det kanske inte så konstigt att de partier som sedan har tvingats
              in i en uppgörelse, eller hur det nu har gått till, fått redovisa
              sina åsikter i förväg och sedan inte står för dem när de väl kommer
              ut ur rummet.
            </seg>
          </u>
          <note type="speaker" xml:id="i-e54d0fad482301a2-0">
            Anf. 29 JONAS JACOBSSON GJÖRTLER (M) replik:
          </note>
          <u who="jonas_jacobsson_gjortler_7c45de" xml:id="i-0accee57fda8fadf-6">
            <seg xml:id="i-a7091051e8c6c275-0">
              Fru talman! När det gäller om det blir en debatt om kärnkraft
              eller om subventioner går det lite grann in i vartannat. Jag hävdar
              att det beror på vad ingångsvärdena är. Synen på kärnkraften och
              energipolitiken styrs lite grann av vad man har för övergripande
              mål. Ser man kärnkraften som den stora fienden bygger man sin
              politik utifrån det. Då letar man efter subventioner som inte
              finns, och då berör vi det som behandlas här i skrivelsen. Ingångsvärdena
              spelar alltså väldigt stor roll.
            </seg>
            <seg xml:id="i-c69b96c9aad20cf0-0">
              Jag konstaterar att skrivelsen är gedigen. Regeringen har gjort
              ett ordentligt och noggrant arbete och gått igenom område för
              område och konstaterar att det inte föreligger några subventioner.
              Detta låter inte Socialdemokraterna sig nöja med, eftersom de,
              här i riksdagen åtminstone, tycker att kärnkraften ska bort.
            </seg>
            <seg xml:id="i-ef1647a81592f757-0">
              Jag kan tycka att det är lite märkligt ändå att de inte är oroade
              över vad som händer med industrin om man får en sådan utveckling.
              Jag tycker att det är viktigt att vi har en energipolitik som
              kan säkra jobb och rimliga priser för hushåll och företag.
            </seg>
          </u>
          <note type="speaker" xml:id="i-645359a98261d65e-0">
            Anf. 30 EVA FLYBORG (FP):
          </note>
          <u who="eva_flyborg_45b8be" xml:id="i-a0c342e24d59bd5d-0">
            <seg xml:id="i-90566ba758ac4fed-0">
              Fru talman! Dagens debatt handlar om huruvida det finns några
              subventioner till den svenska kärnkraften eller ej. Jag ber om
              ursäkt om en del kan uppfattas som upprepningar av vad föregående
              talare har sagt, men jag ska göra mitt bästa för att vidga diskussionen
              något.
            </seg>
            <seg xml:id="i-cc63ef6b1696935f-0">
              Att vi över huvud taget debatterar frågan beror på att en skrivelse
              från regeringen har lämnats i ärendet, vilket var beställt av
              oss i näringsutskottet. I skrivelsen redovisar regeringen att
              man mycket noggrant arbetat igenom samtliga politikområden för
              att se om det fanns direkta eller indirekta subventioner till
              kärnkraften. Denna kontroll visar med all önskvärd tydlighet att
              det inte finns några sådana, och därmed föreligger det inte heller
              något behov av eller stöd för någon ytterligare lagstiftning.
            </seg>
            <seg xml:id="i-d3e4f96662db80cb-0">
              Till detta faktum ska läggas att alliansregeringen nästan har
              fyrfaldigat det belopp som kärnkraftsbolagen måste garantera direkt
              vid ett eventuellt tillbud från 3 till 11 miljarder, som vi har
              hört här tidigare. I driftsbolagen finns de sakförsäkringar som
              ger ytterligare 1520 miljarder. Dessutom har regeringen infört
              ett obegränsat skadeståndsansvar för de bolag som äger och driver
              reaktorn. Detta innebär sammantaget att Sverige har högre krav
              än vad de flesta andra länder har och väsentligt högre krav än
              vad den internationella överenskommelsen, Pariskonventionen, ställer.
            </seg>
            <seg xml:id="i-a0280265eb0066e0-0">
              Jag skulle egentligen kunna ha slutat mitt anförande med detta,
              fru talman, men det finns några allmänna reflexioner att göra
              med anledning av ämnet och de motioner som behandlas i betänkandet.
            </seg>
            <seg xml:id="i-86f1c107727ad5e9-0">
              Jag kan konstatera att såväl Vänsterpartiet som Miljöpartiet
              har väckt motioner i ärendet, och enligt dem är det mycket som
              kan vara subventioner av kärnkraft. Skulle sådant som de själva
              tycker är subventioner gälla också för andra saker skulle det
              mesta i vårt samhälle dramatiskt förändras, upphöra eller förbjudas.
              För dessa båda partier gäller inte solidaritet och rättvisa in
              i energins område. Nej, där har de utsett sitt mobbningsoffer
              för länge sedan.
            </seg>
            <seg xml:id="i-1dcbae8383f5f0d4-0">
              Fru talman! Det man främst skjuter in sig på är det så kallade
              skadeståndsansvaret, men om man ska införa detta ansvar på det
              sätt som de vill borde samma regler gälla även andra energislag.
              Vem ska betala, och hur mycket ska man betala när dammar brister,
              när älvar och vattendrag svämmar över och vid utsläpp av koldioxid,
              kvävedioxider och partiklar? Två miljoner människor dör en förtida
              död varje år bara i Indien på grund av fossilkraft. I det Tyskland
              som kärnkraftsmotståndarna hyllar för sitt beslut att stänga ned
              kärnkraften, ökar kolanvändningen med 13,5 procent redan under
              detta år med ökade utsläpp, sjuka och till sist döda som följd.
            </seg>
            <seg xml:id="i-2a028d9d7e3e9e8a-0">
              Minst 160 000 människor dog till följd av den stora dammolyckan
              i Banqiao i Kina i mitten av 70-talet. Ansvaret för olyckor talas
              det inget om från V och MP när det gäller andra kraftslag. Också
              den så hyllade vindkraften påverkar och skadar miljön genom buller,
              ljus och skuggor, förstörd natur och boendemiljö, miljöfarlig
              brytning av sällsynta jordartsmetaller, sopberget av uttjänta
              plastlaminater i de gamla vingarna och så vidare. Men om allt
              detta talas det tyst, och helst inte alls.
            </seg>
            <seg xml:id="i-13a87d08e977d952-0">
              Att införa obegränsat skadeståndsansvar med ansvarsgenombrott
              som dessa partier vill är inte heller i överensstämmelse med svensk
              lagstiftning. Frågan om så kallat ansvarsgenombrott har utretts
              vid flera tillfällen, och resultaten av utredningarna visar entydigt
              att det inte är möjligt att utforma en sådan regel på ett rättssäkert
              sätt och självfallet inte för ett enda energislag. Detta har bland
              annat riksdagens civilutskott konstaterat vid ett flertal tillfällen,
              så också denna gång.
            </seg>
            <seg xml:id="i-e8b4ea4a3a9ce48b-0">
              Sjukvård vid radiologiska skador är också en subvention av kärnkraften
              enligt Miljöpartiet. Därför ska kärnkraftsägarna stå för denna
              typ av vård. Men också här saknar förslagen all rim och reson
              eller verklighetsförankring. Då borde alla sjukvårdskostnader
              bekostas av dem som producerar något som orsakar mänskliga skador,
              vilket inte är fallet.
            </seg>
            <seg xml:id="i-4cf6fe4805aafd74-0">
              Detta jagande efter subventioner som inte finns härstammar självklart
              från dessa partiers ensidiga motstånd mot kärnkraft. Man strävar
              efter en värld där reaktorer som producerar ren, billig och klimatsmart
              el stängs och där resultatet blir sämre tillväxt, elbrist, elområden,
              ökade utsläpp av växthusgaser, partiklar, cancer och förtida död.
              Det är konstigt, men jag har aldrig sett det skrivas rakt ut i
              deras partiprogram har ni?
            </seg>
            <seg xml:id="i-72a4c72a21324738-0">
              Fru talman! Tyskland framställs ofta som ett strålande föredöme
              för kärnkraftsmotståndarna. Där har man helt nyligen bestämt sig
              för att ta bort kärnkraften helt och hållet på kort tid ett lätt
              panikartat beslut av en pressad regering. Resultatet ser vi redan
              nu. Hur mycket man än satsar på och subventionerar förnybar energi
              kommer det inte att räcka, utan det är återigen ökad kolproduktion
              13,5 procent bara under 2012 som ska rädda den tyska energipolitiken.
              Den kompletteras med fransk kärnkraft eller rysk fossilgas. 4,4
              terawattimmar importerades till exempel under det första halvåret
              efter beslutet.
            </seg>
            <seg xml:id="i-124d26c69b1fb93b-0">
              Det kostar mycket. En första studie som nyligen genomförts fann
              att omställningen till förnybara energikällor blir betydligt dyrare
              än vad man tidigare trott. År 2020 kommer de tyska elkonsumenterna
              att behöva bidra med 21,5 miljarder euro, ungefär 200 miljarder
              svenska kronor, i extra kostnader orsakade av övergången till
              förnybara energikällor.
            </seg>
            <seg xml:id="i-7003e07ea27a0c83-0">
              Vad mer händer om vi skulle få bort kärnkraften som Miljöpartiet
              och Vänsterpartiet och ibland också Socialdemokraterna föreslår?
              I Dagens Nyheter i maj i år kunde man läsa att i Japan, där kärnkraften
              tillfälligt stängdes av för översyn efter jordbävningarna och
              tsunamin förra året, är man nu beroende av att importera olja
              och gas för att klara av den mest basala energiförsörjningen.
              Resultatet blir elbrist med avstängd el under vissa tider och
              en industri som tvingas vara i gång på nätterna eller slå igen
              och ett underskott i Japans handelsbalans för första gången på
              mycket länge.
            </seg>
            <seg xml:id="i-eb4791937d61629a-0">
              Läget blir ett annat nu när 22 reaktorer är på gång att startas
              igen. Medier och kärnkraftsmotståndare har låtsats som om Japan
              skulle stänga av sin kärnkraft för gott, men så är absolut inte
              fallet. 22 reaktorer körs i gång under juni, och fler lär följa
              därefter.
            </seg>
            <seg xml:id="i-66376e28260bfccc-0">
              I Sverige har vi provat vägen med avstängd kärnkraft och sett
              vad konsekvenserna egentligen blev. När Barsebäck 1 stängdes i
              slutet av 90-talet ökade utsläppen i Sverige. För varje timme
              med avstängd kärnkraft gav den ökade användningen av dansk kolkraft
              enligt SMHI ökade utsläpp i form av till exempel 1 700 kilo extra
              svavel, 860 kilo extra kväveoxider och 560 000 kilo koldioxid,
              förutom de 2530 miljarder i skadestånd som vi fått betala till
              ägarna för att den dåvarande regeringen brutalt stängde av ett
              väl fungerande elkraftverk.
            </seg>
            <seg xml:id="i-52d39f9acbbca41d-0">
              Till det kan vi lägga de nyligen införda elprisområdena som är
              ett direkt resultat av den rödgröna avstängningspolitiken.
            </seg>
            <seg xml:id="i-4f03b0cdf08c458f-0">
              Fru talman! För min egen och Folkpartiets del är vi av den åsikten
              att olika energislag inte ska subventioneras utan måste stå på
              egna ben, precis som kärnkraften redan gör. När det gäller bioenergi
              och vindkraft och deras subventioner verkar det vara så att kärnkraftskritiker
              inte håller med utan i stället vill ha ökade ambitionsnivåer när
              det gäller bidrag och skattepengar till den förnybara energin.
              Den svenska energipolitiken haltar egentligen betänkligt. Vissa
              energislag jagas med käpp och spö medan andra göds med hundratals
              miljarder av skattebetalarnas pengar. Man kan verkligen fråga
              sig hur det har blivit så här.
            </seg>
            <seg xml:id="i-08ac959752a712d4-0">
              Låt oss sätta in subventionsfrågan i ett något större perspektiv.
              Hur ser energimarknaden ut? Vilka subventioner finns? Låt mig
              sedan göra en liten översikt, en neutral komparativ jämförelse!
            </seg>
            <seg xml:id="i-cba07fc43ec4b10e-0">
              Fru talman! Förnybar energi får stora direkta och indirekta subventioner
              det är subventioner vi talar om i dag. Det är genom elcertifikaten
              som en del av stödet fås. Certifikaten infördes år 2003. Folkpartiet
              var emot dem då. Enligt nu gällande beslut ska de finnas till
              år 2020 och sedan försvinna. Sedan 2007 syns de tyvärr inte längre
              på elräkningen, vilket är att beklaga. Jag hoppas att vi skyndsamt
              inför den uppgiften igen.
            </seg>
            <seg xml:id="i-5f8943ec10be67aa-0">
              Fru talman! Jag har låtit riksdagens utredningstjänst, RUT, räkna
              på hur mycket certifikaten kostat hushållen sedan de infördes
              och därmed vad de inneburit för subvention för vindkraften. På
              sju år, mellan 2003 och 2010, har vindkraften enbart genom elcertifikaten
              fått en subvention som kostat drygt 30 miljarder kronor, det vill
              säga en extra kostnad för alla oss elkonsumenter på den redan
              alldeles för höga elräkningen. Men det stannar inte vid det. Det
              kommer att kosta skattebetalarna gigantiska belopp att ansluta
              stora mängder vindkraft till elnätet framöver. Den totala kostnaden
              med utbyggda mål och ramar kommer till sist troligen att mätas
              i hundratals miljarder. Tanken svindlar.
            </seg>
            <seg xml:id="i-83282fe8a034a63d-0">
              Sedan finns också det så kallade vindpilotstödet, ett stöd till
              marknadsintroduktion för storskalig vindkraft. 700 miljoner kronor
              går till detta. Fram till 2009 fanns ett extra stöd till havsbaserad
              vindkraft om 12 öre per kilowattimme. Boverket har tidigare haft
              ett särskilt planeringsstöd för vindkraft. 80 miljoner per år
              utbetalades för detta.
            </seg>
            <seg xml:id="i-b714217387862718-0">
              Utöver allt detta finns det många andra saker, bland annat subventioner
              från myndigheter som kan vara svårare att sätta exakta krontal
              på. Här är Energimyndigheten en dominerande aktör som sedan tidigare
              har ett tydligt och ganska extremt uppdrag att främja och möjliggöra
              utbyggnaden av vindkraften i Sverige. Hela myndigheten är skapad
              för enbart detta ändamål. Energimyndigheten ska enligt regleringsbrevet
              för 2012 ha en pådrivande roll och skapa förutsättningar för att
              uppnå planeringsramen.
            </seg>
            <seg xml:id="i-b5cbbef3ebd5b96a-0">
              Det här blir en uppräkning, fru talman, men jag anser att det
              behövs för helheten. Det är detta det handlar om: Man ska skapa
              planmässiga förutsättningar inom planeringsramen och stärka vindkraftens
              situation genom att löpande uppdatera riksintressen för vindkraft,
              genom insatser för marknadsintroduktion av vindkraft bidra till
              en avsevärt ökad produktion av el från vindkraft i syfte att minska
              kostnaderna för nyetablering av vindkraft, genom insatser inom
              forskning, utveckling, demonstration och kommersialisering skapa
              förutsättningar för utveckling av ny teknik och nya företag samt
              utbyggnad av vindkraften, genom informationsinsatser öka kunskapen
              om vindkraftens egenskaper och möjligheter och hur hänsyn kan
              tas till konkurrerande intressen, vid behov understödja vindkraftssamordnarna
              i deras arbete, fortsätta att utveckla det nationella nätverket
              för vindbruk, aktivt delta i samråd och genomföra kompetensutvecklingsinsatser
              för övriga myndigheter, särskilt länsstyrelserna och kommunerna.
            </seg>
            <seg xml:id="i-75cf3a36dc5adc0d-0">
              Energimyndigheten bistår dessutom kommuner och länsstyrelser.
              Man ansvarar för webbplatsen www.vindlov.se och ska underlätta
              tillståndsprocesser för projektörerna. Man analyserar och kommenterar
              regelverket för etableringarna och hjälper till på alla sätt.
              Det finns nationella vindkraftssamordnare i fyra regioner, Nord,
              Mitt, Sydväst och Sydost. Vindkraftssamordnare utses av regeringen.
              Det nationella Nätverket för vindbruk är bildat för att sprida
              kunskap och information om vindkraft och stödja regionala initiativ
              av nationell betydelse. Energimyndigheten fungerar som sammanhållande
              kraft i nätverket samt planerar och organiserar arbetet.
            </seg>
            <seg xml:id="i-d4fc8ae0f12169bb-0">
              Fru talman! Detta var ett axplock. Tala om subventioner! Inget
              annat energislag får så mycket samhälleligt stöd i kronor och
              i myndighetshjälp.
            </seg>
            <seg xml:id="i-a6cfd5244b491076-0">
              Låt oss göra ett tankeexperiment. Byt ut ordet vindkraft i allt
              som jag hittills sagt mot ordet kärnkraft. Du milde tid! Vi hade
              haft ett kärnkraftverk i varje kommun med självaktning och en
              handfull extra i Norrland. Ett sådant gigantiskt samhällsstöd
              vi ger ett energislag medan vi jagar och pinar livet ur ett annat!
              Det finns ingen rim och reson i detta.
            </seg>
            <seg xml:id="i-69eff88828773c21-0">
              Kärnkraftsmotståndarna hävdar envist, nästan religiöst, att kärnkraften
              är subventionerad. Tvärtom drabbas den av flera pålagor, så att
              den blir ännu dyrare. Effektskatten straffskatten på 5,5 öre per
              kilowattimme är en sådan extra pålaga på bara kärnkraften som
              dränerar investerare och ägare på kapital. Dessutom betalar kärnkraften
              en fastighetsskatt som är högre än den som utgår för andra energislag.
              Återigen är det en straffskatt på kärnkraften.
            </seg>
            <seg xml:id="i-5b78e2d40be604fd-0">
              Fru talman! Miljöpartiet hävdar ofta dock inte just i dagens
              debatt att inget land bygger ny kärnkraft, men ingenting kan vara
              mer fel. Det är 63 reaktorer i världen som nu är under uppförande
              eller genomgripande renovering. Det planeras 160 nya reaktorer
              i världen, och det finns 329 föreslagna reaktorer. Även detta
              påstående kan vi alltså sticka hål på.
            </seg>
            <seg xml:id="i-0bd84b118d880f3c-0">
              Fru talman! För mig och Folkpartiet är kärnkraften inte problemet
              i energipolitiken. Vår oro är i stället ett Sverige med energibrist,
              höga elräkningar för vanligt folk och företag och ökad import
              av smutsig fossilbaserad el. Denna situation uppstår inte om vi
              fortsätter att använda och utveckla ren, säker och effektiv svensk
              kärnkraft. Vi ska inte vara rädda, som de rödgröna är, men vi
              ska vara beredda. Det är den stora skillnaden mellan alternativen.
              Och vi vill gärna, fru talman, ja, mer än gärna, ha en energiproduktion
              helt fri från subventioner, precis som kärnkraften redan är.
            </seg>
          </u>
          <note xml:id="i-64dbc82bf5c53b1e-0">
            Fru talman! Jag yrkar bifall till förslaget i betänkandet och
            avslag på motionerna.
          </note>
          <note type="speaker" xml:id="i-9b35d06743005613-0">
            Anf. 31 LISE NORDIN (MP) replik:
          </note>
          <u who="lise_nordin_7af586" xml:id="i-4ac06a28d771bacc-5">
            <seg xml:id="i-ecb025ae3d554a2f-0">
              Fru talman! Eva Flyborg ansluter sig till de övriga representanterna
              från allianspartierna och försöker ägna debatten åt att hylla
              kärnkraften i stället för att prata om den specifika och viktiga
              frågan om kärnkraftssubventioner.
            </seg>
            <seg xml:id="i-1d2936402ce97b54-0">
              Jag kan konstatera att den förnybara energin i världen växer
              snabbare än kärnkraften och den fossila energin tillsammans.
            </seg>
            <seg xml:id="i-5dca280c1e4af835-0">
              Eva Flyborg vill gärna fokusera på övriga energislags eventuella
              subventioner. Det är en jätteviktig fråga som jag gärna diskuterar
              vilken dag som helst. Men i dag handlar frågan om att regeringen
              har lovat att just kärnkraften inte ska ges några subventioner
              vare sig direkt eller indirekt. Det är regeringens eget löfte.
              Om Eva Flyborg inte instämmer i det beslutet kanske den debatten
              behöver ske internt i regeringen.
            </seg>
            <seg xml:id="i-bee02e4942f80022-0">
              Om kärnkraften är så säker som Eva Flyborg och Folkpartiet hävdar
              borde det inte vara några problem att få marknaden att försäkra
              kärnkraften. Men om den inte är så säker att marknaden och de
              privata försäkringsbolagen vill försäkra den kanske kärnkraften
              inte är en så bra idé. Slutsatsen av dagens debatt är att kärnkraften
              anses så osäker att den inte kan försäkras med vanliga försäkringsmetoder
              utan är beroende av att staten agerar försäkringsbolag. Som Lena
              Ek sade här i kammaren den 5 juni innebär dagens situation att
              det är svenska staten som står som garant ifall det skulle ske
              en stor kärnkraftsolycka.
            </seg>
          </u>
          <note type="speaker" xml:id="i-7b7c08dfa7dd448c-0">
            Anf. 32 EVA FLYBORG (FP) replik:
          </note>
          <u who="eva_flyborg_45b8be" xml:id="i-a0c342e24d59bd5d-1">
            <seg xml:id="i-d52123126d9a1004-0">
              Fru talman! Lise Nordin nästan beklagar sig över att jag talar
              om subventionerna. Jag uppfattar det lite så.
            </seg>
            <seg xml:id="i-07019103124b761f-0">
              Det är väldigt viktigt att man i en sådan här debatt, som rör
              om det finns subventioner till kärnkraften eller inte, vilket
              vi nu har konstaterat att det inte finns, lyfter blicken något
              och ser hur det ser ut runt omkring. På vilka sätt tävlar de olika
              energislagen mot varandra?
            </seg>
            <seg xml:id="i-589d238829e3aa45-0">
              Man har med förödande tydlighet, fru talman, kunnat konstatera
              att kärnkraften inte får några subventioner. Däremot får de stora
              och kraftiga pålagor. Man försöker näst intill straffa ut ett
              enda energislag medan andra kostar skattebetalarna stora pengar,
              till exempel Miljöpartiets alternativ med förnybart och framför
              allt vindkraft i spetsen. Bara elcertifikaten har under de sju
              år som riksdagens utredningstjänst tittade på kostat skattebetalarna
              inte 100 miljoner, inte 200 miljoner, inte 1 miljard, utan 30
              miljarder i extra pålagor, förutom det som vi politiker ibland
              lägger på i form av skatter och andra höga energikostnader.
            </seg>
            <seg xml:id="i-35edc82e2aa6c218-0">
              Fru talman! Det absurda i hela debatten i dag är att Miljöpartiet
              låtsas som det regnar för sitt eget förslag och det de själva
              har att komma med. De jagar fullkomligt frenetiskt, nästan religiöst,
              varje antydan till att det skulle finnas något stöd för kärnkraften,
              som tjänat oss så väl i så många år.
            </seg>
            <seg xml:id="i-60ffe043de857394-0">
              Kärnkraften har inga extra stöd. Vi har kunnat konstatera det
              i dag. Vi visste redan innan att kärnkraften i stället dras med
              skatter, straff och extra pålagor. Det blir nästan ett litet löjets
              skimmer från Miljöpartiets sida.
            </seg>
          </u>
          <note type="speaker" xml:id="i-feabc6ff77faa61b-0">
            Anf. 33 LISE NORDIN (MP) replik:
          </note>
          <u who="lise_nordin_7af586" xml:id="i-4ac06a28d771bacc-6">
            <seg xml:id="i-ec8e28bebae9baab-0">
              Fru talman! Jag kan konstatera att Eva Flyborg har en totalt
              annan uppfattning än Citigroup, världens största finansbolag,
              som fastslår att det aldrig byggts kärnkraft någonstans i världen
              utan statliga subventioner.
            </seg>
            <seg xml:id="i-2f72fc796408e494-0">
              Jag är överens med Eva Flyborg på en punkt, nämligen att elproduktion
              behöver ett ekonomiskt stöd för att komma i gång med sin teknikutveckling.
              Kärnkraften är som en tonåring som aldrig flyttar hemifrån och
              betalar sina egna elräkningar.
            </seg>
            <seg xml:id="i-a0ca4f5989665d37-0">
              Det finns i dag ett stöd till vindkraften som tydligt syns på
              elräkningen. Vindkraftsbranschen själv säger att den kommer att
              kunna stå på helt egna ben utan statligt stöd runt år 2020. Det
              är en ganska ny teknik som redan klarar att stå på egna ben. Jag
              väntar på den dag då kärnkraftsbolagen kan säga detsamma, att
              de kan bygga ny elproduktion utan någon form av statligt stöd.
            </seg>
            <seg xml:id="i-f1fa223e7e40d694-0">
              Jag undrar också om Eva Flyborg har tagit del av Energimyndighetens
              egna beräkningar. Det ekonomiska stöd som har getts till vindkraften
              har totalt sett varit en vinstaffär för både hushåll och företag.
              Det har totalt sett sänkt elpriset när vi har fört in ny förnybar
              energi.
            </seg>
            <seg xml:id="i-49961ba6cc0c162d-0">
              Det råder inget tvivel om att det är billigare att bygga ny förnybar
              energi än ny kärnkraft. Det visar exemplet i Finland, där kärnkraftselen
              kommer att vara 20 öre dyrare än dagens vindkraftsel.
            </seg>
            <seg xml:id="i-f49b1167f29c5f8d-0">
              Den här debatten handlar om vem som ska betala för kärnkraften.
              Jag har inte fått något svar när jag tidigare frågat representanter
              för allianspartierna. Kanske kan Eva Flyborg svara mig. Vem betalar,
              med regeringens politik, om en stor kärnkraftsolycka skulle ske
              i Sverige?
            </seg>
          </u>
          <note type="speaker" xml:id="i-60429adf8f77cd3f-0">
            Anf. 34 EVA FLYBORG (FP) replik:
          </note>
          <u who="eva_flyborg_45b8be" xml:id="i-a0c342e24d59bd5d-2">
            <seg xml:id="i-849356f1e8e9e55f-0">
              Fru talman! Lise Nordin gjorde en liten rolig jämförelse med
              att kärnkraften skulle vara som en tonåring som vägrar att flytta
              hemifrån. Ska man göra en sådan jämförelse är snarast vindkraften
              att betrakta som en liten bebis som inte ens har lämnat barnkammaren
              eller nappstadiet. Snuttefilten i form av stora statliga subventioner
              och bidrag släpper man inte i första taget, och inte Miljöpartiet
              heller i denna dags debatt.
            </seg>
            <seg xml:id="i-7aca002a5552e1be-0">
              Fru talman! Sanningen är att alliansregeringen har höjt skadeståndskraven
              rejält på olika sätt. Det har till exempel gjorts med fonden från
              1 öre till 2,2 öre. Det är en stor procentuell skillnad och kommer
              att ge resultat i kronor och ören. Men varför höjdes det inte
              tidigare när Miljöpartiet kunde påverka sina rödgröna kamrater?
              Varför är det en alliansregering som ser till att skadeståndsbeloppen
              höjs? Varför är det så?
            </seg>
            <seg xml:id="i-f3feb6133b1c494a-0">
              Jag tycker att Miljöpartiet har lite att fundera på när man klagar
              på vad regeringen trots allt gör när man själv inte har gjort
              det tidigare.
            </seg>
            <seg xml:id="i-e4220052b2402ba7-0">
              Fru talman! Miljöpartiet skulle kunna fundera på hur broderpartier
              gör, till exempel i Finland. Där har ledande strateger gått ut
              och sagt: Vi älskar inte kärnkraft. Men vi tycker att kärnkraft
              är mycket bra, eftersom vi vill ha bort de fossila energislagen
              från den finska marknaden. Där tycker man att kärnkraften är bra.
              Enligt en undersökning av utredningstjänsten är det något som
              ses som positivt hos deras egna väljare, att de säger att kärnkraften
              är bra inte minst av dessa orsaker, nämligen att kunna få bort
              de fossila bränslena.
            </seg>
            <seg xml:id="i-d9e16ff500e8b834-0">
              Fru talman! Som en sammanfattning av debatten blir det nästan
              lite fånigt och löjligt när Miljöpartiet jagar subventioner som
              inte ens finns när man i sitt eget alternativ göder de alternativ
              man själv för fram i form av förnybart och då speciellt vindkraft.
              Den jämförelsen haltar betydligt, fru talman.
            </seg>
          </u>
          <note type="speaker" xml:id="i-6d72562f4d062cbf-0">
            Anf. 35 KENT PERSSON (V) replik:
          </note>
          <u who="kent_persson_8dd737" xml:id="i-3d923601a8767321-5">
            <seg xml:id="i-49d78181e012562f-0">
              Fru talman! När jag lyssnade till Eva Flyborg funderade jag över
              vad syftet egentligen var med anförandet. Det sades ingenting
              om skrivelsen utan om allting annat runt omkring den. Det handlade
              om subventioner av förnybart, varför det inte fanns några krav
              på de sällsynta jordartsmetallerna och så vidare.
            </seg>
            <seg xml:id="i-cd19ed20224b3863-0">
              Debatten handlar inte om det. Majoriteten i riksdagen, där Eva
              Flyborg var med, har fattat ett beslut om att regeringen skulle
              återkomma med ett förslag på definition av vad en subvention är
              för någonting och eventuellt lagförslag eller andra åtgärder.
              Det är vad debatten handlar om.
            </seg>
            <seg xml:id="i-10802550ff1c3ab7-0">
              Att Folkpartiet tidigare inte var med på att införa certifikatssystemet,
              det som jobbades fram mellan Socialdemokraterna, Centerpartiet
              och Vänsterpartiet, är de flesta medvetna om. Ni var också emot
              höjningarna av effektskatt och fastighetsskatt, Eva Flyborg. Det
              var ni emot tills ni kom till makten. Sedan har ni höjt dem. Det
              är tydligt att det var mot din vilja.
            </seg>
            <seg xml:id="i-97a4671503a9dbee-0">
              Det visar ganska tydligt att det finns en stor oenighet inom
              regeringen när det gäller energipolitiken. På något annat sätt
              kan jag inte tolka det. Hela ditt anförande gick ut på att du
              förfasade dig över de subventioner som fanns till förnybar energi.
            </seg>
            <seg xml:id="i-d1be38a1269ba849-0">
              Visst är det väl ändå lite märkligt när en utredning talar om
              att det saknas 3040 miljarder i den fond som ska ta hand om slutresterna
              av kärnkraftsavfallet och man inte är beredd att införa en höjning
              för den? Är inte det att betrakta som en subvention? Det är min
              direkta fråga till Eva Flyborg.
            </seg>
          </u>
          <note type="speaker" xml:id="i-4878fe68ab9828fd-0">
            Anf. 36 EVA FLYBORG (FP) replik:
          </note>
          <u who="eva_flyborg_45b8be" xml:id="i-a0c342e24d59bd5d-3">
            <seg xml:id="i-cee8c3b0e1312b21-0">
              Fru talman! Jag förfasade mig inte över vindkraften, utan jag
              redogjorde för hur det ser ut. Att jag redogör för sanningen och
              den faktiska verkligheten är inte konstigt. Det blir väldigt mycket
              och låter som en uppräkning på stöd efter stöd, bidrag på stöd,
              hjälp på stöd och bidrag. Det är möjligt att det låter som att
              man förfasar sig. Det kanske man borde göra. Man kan fråga sig
              hur mycket allt detta har kostat det svenska samhället genom åren.
              Vad hade hänt om vi inte hade lagt en död mans hand över hela
              kärnkraftsindustrin?
            </seg>
            <seg xml:id="i-ef5ae786969e1c1a-0">
              Vad hade hänt om vi fortsatt på den investering och den goda
              tanke som Socialdemokraterna hade när de startade atomprogrammet
              i Sverige? Det var bra gjort. Det ska jag villigt erkänna. Det
              var inte alla som förstod det på den tiden, men det förstår vi
              nu. Det blir lite konstigt om jag förfasar mig när jag redovisar
              hur verkligheten egentligen ser ut.
            </seg>
            <seg xml:id="i-0c27f47d500afe24-0">
              Jag har talat om skrivelsen, Kent Persson. Men jag ville vidga
              perspektivet något. Det är alltid lätt att förlora sig i enskildheter
              och detaljer. Det är nyttigt för Sveriges riksdag och även svenska
              folket att fundera på: Hur ser detta ut i jämförelse med allting
              annat? Är det verkligen så som oppositionen säger att detta inte
              var bra genomgånget och att det finns andra saker? Hur ser detta
              ut i relation till annat? Det tror jag är väldigt viktigt att
              man funderar på nu och då.
            </seg>
            <seg xml:id="i-aaa2df0856361b46-0">
              Regeringen har nu återkommit, precis som den lovade att den skulle
              göra och som näringsutskottet begärde. Nu har man återkommit.
              Efter att ha följt arbetet lite på distans men ändå med lite insyn
              kan jag säga att det inte finns någon sten som man inte har lyft
              på eller någonting som man inte har kammat igenom. Där har verkligen
              allting gåtts igenom.
            </seg>
            <seg xml:id="i-27a7ac9b6026a3bf-0">
              Man kan inte ta bort en subvention eller ett stöd som inte finns.
            </seg>
          </u>
          <note type="speaker" xml:id="i-c6730d1e260a484e-0">
            Anf. 37 KENT PERSSON (V) replik:
          </note>
          <u who="kent_persson_8dd737" xml:id="i-3d923601a8767321-6">
            <seg xml:id="i-6b7a4dc531f8bdd2-0">
              Fru talman! Jag kan konstatera att Eva Flyborg anser att det
              inte är någon subvention när kärnkraftsbolagen inte står för sina
              egna kostnader när det gäller avfallshanteringen. Det var det
              första.
            </seg>
            <seg xml:id="i-2d8449bffa5fd12e-0">
              Det andra, som gjorde mig väldigt häpen, är att Eva Flyborg hyllade
              Socialdemokraternas atomprogram från början av 50-talet. Det gick
              ut på att utveckla kärnvapen i Sverige. Det är fantastiskt!
            </seg>
            <seg xml:id="i-124b43e3272b96f1-0">
              Är det verkligen så att det är den linje som Folkpartiet driver,
              att vi ska ha ett eget atomprogram, och att man därför är så välvillig
              till en utveckling av och en satsning på kärnkraften i Sverige?
              Det blir slutsatsen.
            </seg>
            <seg xml:id="i-682d8747e8e03aa3-0">
              Kärnavfallsfonden är i dag subventionerad. Tycker du, Eva Flyborg,
              att det är rimligt när vi har som princip att förorenaren ska
              betala att man inte täcker de kostnaderna? Kan jag inte få ett
              enkelt svar, ja eller nej, på den frågan?
            </seg>
          </u>
          <note type="speaker" xml:id="i-4299e3ec20b481f3-0">
            Anf. 38 EVA FLYBORG (FP) replik:
          </note>
          <u who="eva_flyborg_45b8be" xml:id="i-a0c342e24d59bd5d-4">
            <seg xml:id="i-a0bb66ddb974176f-0">
              Fru talman! Det kan man absolut få. Återigen: Den svenska alliansregeringen
              har höjt avgiften till kärnavfallsfonden, som Kent Persson frågar
              om. Jag kan inte svära på om det är exakt 50 miljarder i fonden,
              men det är runt 50 miljarder, möjligtvis något mindre.
            </seg>
            <seg xml:id="i-4f2176c4dc54d080-0">
              Det beror också på att fonden fluktuerar med räntan, som går
              upp och ned. Det vet Kent Persson och hela oppositionen i övrigt,
              så jag tar inte frågan så himla allvarligt. Det finns svar på
              den som Kent Persson nu har hört i tre olika versioner. Till slut
              ska väl droppen urholka stenen även i det här fallet.
            </seg>
            <seg xml:id="i-aec3a8efad604851-0">
              Den här regeringen höjde avgiften från 1 till 2,2 öre, om jag
              inte kommer ihåg helt fel. Det gjorde inte Kent Persson när han
              hade makten och hade möjlighet att höja avgiften, om man redan
              då tyckte att det var underfinansierat och inte räckte till vad
              vet jag. Alliansregeringen tar sitt ansvar och gör detta.
            </seg>
            <seg xml:id="i-d3a53c56543028b2-0">
              Det är lite synd att man inte kan erkänna kärnkraftens goda sidor,
              att man hela tiden vill jaga saker som inte finns och ser spöken
              på ljusan dag. Man kan inte ta bort en subvention som inte finns
              det är egentligen den logiska slutsatsen av hela debatten i dag.
            </seg>
          </u>
          <note type="speaker" xml:id="i-cf514bcef26b879a-0">
            Anf. 39 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-548a8966f92f8e22-4">
            <seg xml:id="i-bed0381aa35e2c3d-0">
              Fru talman! Nej, Eva Flyborg, den logiska slutsatsen av debatten
              så här långt i dag är tyvärr att regeringen är mer splittrad än
              vad vi ens trodde i den här frågan. Jag vet knappt var jag ska
              börja och kommer inte att hinna med allt som jag skrev upp som
              punkter från Eva Flyborgs anförande. Men jag får ta upp några.
            </seg>
            <seg xml:id="i-699cd85a7cabf1f2-0">
              Först och främst kan man, när man lyssnar till Eva Flyborgs anförande,
              få intrycket att hon är emot förnybar energi. I replikskiftet
              använde hon dessutom uttryck som absurda subventioner, när hon
              pratade om de subventioner som finns till vindkraft och annat.
              För mig blir det lite märkligt, inte minst med tanke på att jag
              har uppfattat subventioner till vindkraft och förnybar energi
              som tydliga centerförslag.
            </seg>
            <seg xml:id="i-26571674d18f6d15-0">
              Är det återigen en smocka rakt mot Centerpartiet som vi hör här,
              eller är det bara så att Eva Flyborg uttrycker sig oerhört slarvigt
              i debatten och kanske inte ens är medveten om vilka frågor som
              hennes kolleger i regeringen driver? Båda delarna tycker jag är
              klart besvärande.
            </seg>
            <seg xml:id="i-3d86c67a6abdda02-0">
              Hon drar upp elprisområdena i debatten, vilket blir ännu märkligare.
              De är ju en direkt följd av att vi i någon mening har en inkompetent
              regering som inte ens hävdar Sveriges ståndpunkter i EU, utan
              helt enkelt låter en myndighet gå in och fatta beslut utifrån
              helt bisarra omständligheter, vilket i grunden handlar om att
              vi inte har lyckats bygga ut överföringskapaciteten; det är ju
              inte en total brist på energi i landet.
            </seg>
            <seg xml:id="i-543fd6599b4458f8-0">
              Slutligen: Eva Flyborg säger åter och åter att det inte finns
              några subventioner. Anser Eva Flyborg att det faktum att man inte
              har ett obegränsat skadeståndsansvar och inte ens har lyckats
              införa det lagförslag om att höja skadeståndskravet som riksdagen
              är överens om inte ens indirekt innebär en subvention? Är det
              så man ska tolka Eva Flyborg?
            </seg>
          </u>
          <note type="speaker" xml:id="i-31475542d3dea5e9-0">
            Anf. 40 EVA FLYBORG (FP) replik:
          </note>
          <u who="eva_flyborg_45b8be" xml:id="i-a0c342e24d59bd5d-5">
            <seg xml:id="i-9213218077547306-0">
              Fru talman! Det blir nästan fånigt. Regeringen är inte splittrad
              i den här frågan. Vi står enade tillsammans, en för alla, alla
              för en, precis som de fyra musketörerna gjorde på sin tid. Däremot
              är oppositionen sorgligt splittrad. Men det får ni tillfälle att
              redovisa för väljarna längre fram, och det behöver jag inte kommentera
              mer än så här i dag.
            </seg>
            <seg xml:id="i-076e5c9005beb30e-0">
              Nej, jag är över huvud taget inte emot det förnybara. Men jag
              är realistisk. Jag sade just i mitt anförande att jag vill tala
              om hur det ser ut. Oppositionen har med enad kraft och stämma
              åtminstone i det fallet försökt påvisa att kärnkraften har subventioner
              som är otillbörliga, medan man inte med ett ord nämner sitt eget
              alternativ eller vilka subventioner de får. Det blir en sned debatt,
              där man egentligen inte förstår vad man resonerar om, ifall man
              inte är mycket insatt i de här frågorna.
            </seg>
            <seg xml:id="i-28e4ab0bee0f9817-0">
              Man ska säga som det är och inte lägga dimridåer och gömma sig
              bakom dem. Det är min enkla utgångspunkt. Det tänker jag hålla
              mig till även framöver, oavsett vilket ämne det gäller.
            </seg>
            <seg xml:id="i-a5747a3fd44a017f-0">
              Fru talman! Elprisområdena är en direkt följd av att man stängde
              Barsebäck elkraftverk i Skåne, med en enorm obalans i just elproduktionen
              i Sverige som följd. Den mesta elkonsumtionen sker i de södra
              delarna av landet, vilket Jennie Nilsson också vet. Just där det
              är som minst elproduktion, där slog man till och stängde en ren,
              säker och effektiv elproduktion, med en stor obalans som följd.
            </seg>
            <seg xml:id="i-7854e582f8b1f256-0">
              Det är inte nog med det, fru talman, utan man underlät att se
              till att det fanns tillräckligt mycket kraftöverföring från norr
              till söder, vilket också bidrog till att det blev en ännu större
              obalans än vad det hade kunnat bli annars, om man hade väntat
              med att stänga Barsebäck. Om man nu nödvändigtvis skulle göra
              detta gigantiska misstag kunde man ha väntat tills det fanns bättre
              överföringskapacitet.
            </seg>
            <seg xml:id="i-4b52dbbc025ab5ab-0">
              Frågan om det obegränsade ansvaret har vi svarat på och sagt
              att det obegränsade ansvaret gäller. Det gäller enligt svensk
              lagstiftning och inte enligt tysk eller annan lagstiftning, som
              inte går att jämföra.
            </seg>
            <seg xml:id="i-2aa5714a3373d35d-0">
              Vad gäller Pariskonventionen, fru talman, väntar vi på andra
              länder. Vi står redan bakom detta i Sveriges riksdag och inväntar
              andra länder.
            </seg>
          </u>
          <note type="speaker" xml:id="i-9341f9042ba5d7de-0">
            Anf. 41 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-548a8966f92f8e22-5">
            <seg xml:id="i-68437b7d56f08bd7-0">
              Fru talman! Elprisområdena förtjänar en egen debatt, kan vi konstatera.
              Faktum kvarstår: Det var den här regeringen som lät en myndighet
              gå in och fatta beslut som man inte behövde fatta, vilket fick
              som konsekvens att man låter industri och konsumenter stå för
              priset för att det inte finns tillräcklig överföringskapacitet
              och låter dem göra det i en enda region. Det är Eva Flyborgs och
              hennes regerings ansvar ingen annans.
            </seg>
            <seg xml:id="i-98ee156fe728edea-0">
              När det gäller subventioner och skälet till att Eva Flyborg tycker
              sig vara tvingad att redovisa alla typer av subventioner som finns
              när det gäller förnybara alternativ måste jag kanske påminna Eva
              Flyborg om en sak. Det vi debatterar i dag är en skrivelse som
              vi har fått till riksdagen med anledning av att vi för två år
              sedan debatterade en annan proposition som handlade om kärnkraft
              och som innebar att man tillät förnybar energi men med det tillägg
              som jag antar var en eftergift åt Centerpartiet som handlade om
              att man skulle se till att kärnkraftsindustrin åtminstone bar
              sina egna kostnader.
            </seg>
            <seg xml:id="i-fe93e50e17581a71-0">
              Det har tagit två år för regeringen att komma tillbaka med en
              skrivelse, och nu står vi här och tjafsar om huruvida det finns
              en subvention eller inte, direkt eller indirekt. Det är frågan
              om kärnkraft som är på bordet. Det är därför vi andra i debatten
              koncentrerar oss på just den frågan.
            </seg>
            <seg xml:id="i-f9af9f0046645f00-0">
              Den fråga som jag inte fick svar på får jag väl återupprepa:
              Är Eva Flyborgs svar att det faktum att man inte har höjt skadeståndsansvaret
              genom att inte få på plats den lag som vi är överens om, som är
              beslutad i Sveriges riksdag och som gäller en ändring från 3 till
              11 miljarder innebär att hon inte anser att det finns ens en indirekt
              subvention när det gäller skadeståndsansvaret? Ska jag tolka Eva
              Flyborg så?
            </seg>
          </u>
          <note type="speaker" xml:id="i-d5c5d29461f19b09-0">
            Anf. 42 EVA FLYBORG (FP) replik:
          </note>
          <u who="eva_flyborg_45b8be" xml:id="i-a0c342e24d59bd5d-6">
            <seg xml:id="i-d3f60b18f2597c50-0">
              Fru talman! Med risk för att låta tjatig: Alliansregeringen har
              höjt och skärpt skadeståndskrav. Det är det som den här regeringen
              har gjort. Jennie Nilsson får läsa betänkandet lite noggrannare
              nästa gång.
            </seg>
            <seg xml:id="i-fd17ca9732a91d9a-0">
              Men varför gjorde då inte Jennie Nilsson och hennes kumpaner
              detta när ni hade makten och hade möjlighet att göra det? Varför
              gjorde ni inte det redan då? Det låter som om att det har varit
              för lågt alldeles för länge.
            </seg>
            <seg xml:id="i-d3558029eec4f3bd-0">
              Detta med att det är den här regeringen som har infört elprisområden:
              Låt mig inte ta hela debatten nu utan bara konstatera att vi fick
              göra det bästa vi kunde när vi ställdes inför EU:s krav och inte
              fick lov att ha de enhetliga priser i ett enda prisområde som
              vi då hade, för att bland annat klara avstängningen av Barsebäck.
            </seg>
            <seg xml:id="i-2ccac0d67a4b97f6-0">
              Vi fick inte ha det. Vi ställdes inför fait accompli. Vi behövde
              göra något åt det. Det fanns risk för höga skadestånd men också
              risk för att andra länder hade kunnat stämma Sverige inför domstol,
              med höga retroaktiva skadestånd dessutom för att vi hade agerat
              på ett sätt som man inte får enligt EU-lagstiftningen.
            </seg>
            <seg xml:id="i-e5dd12f127fea9fc-0">
              Allt härrör sig från beslut som S-regeringen fattade, snabba
              beslut: Stäng kärnkraften! Men man såg inte till att det fanns
              annan elproduktion eller överföringskapacitet nog, inte heller
              inom gällande EU-lagstiftning, som man borde ha haft koll på.
            </seg>
            <seg xml:id="i-aa62518f62b0bfbc-0">
              Pariskonventionen, fru talman, har vi redan beslutat om i Sveriges
              riksdag. Det vet Jennie Nilsson. Det finns ingen anledning att
              tala vidare om det. Vi har redan sagt ja till den. Vi väntar på
              två länder. Jag tror att det är Belgien och Italien. När de har
              ratificerat så har alla infört det samtidigt.
            </seg>
            <seg xml:id="i-39b4dc6d8bff0cef-0">
              Vi tjafsar inte om subventioner, som Jennie Nilsson uttryckte
              det, för kärnkraften. För det finns inget att tjafsa om när det
              gäller detta. Däremot ska man ge en sann bild av vad det förnybara
              och främst vindkraften kostar svenska skattebetalare. Det tycker
              jag är att vara ärlig mot väljarna, att säga som det är.
            </seg>
            <seg xml:id="i-60ecd1d6a7ea4ae3-0">
              Om ni nu så gärna vill ha en överenskommelse, vilket jag skulle
              välkomna, som jag har sagt i flera debatter och i bloggar och
              på annat sätt, låt oss sätta oss ned! Men villkora det inte med
              olika saker!
            </seg>
          </u>
          <note type="speaker" xml:id="i-8d367642a93b5ae8-0">
            Anf. 43 HELENA LINDAHL (C):
          </note>
          <u who="helena_lindahl_7452bc" xml:id="i-573dbc4d07202875-0">
            <seg xml:id="i-52cd6292bcba5003-0">
              Fru talman! Alla kostnader som överstiger 11 miljarder ska svenska
              folket betala, säger Kent Persson från Vänsterpartiet, Jennie
              Nilsson från Socialdemokraterna och Lise Nordin från Miljöpartiet.
            </seg>
            <seg xml:id="i-17f8e8ef9e08a27a-0">
              Även om mina allianskamrater har upprepat i den här talarstolen
              vad försäkringsansvaret innebär verkar inte våra kamrater i oppositionen
              ha uppfattat det. Så jag tar mig friheten att upprepa det igen.
            </seg>
            <seg xml:id="i-b7630d640c3f3239-0">
              Regeringen har alltså fyrfaldigat det belopp som kärnkraftsbolagen
              måste garantera om det skulle hända en olycka. Tidigare var det
              3 miljarder. Det höjs nu till 11 miljarder.
            </seg>
            <seg xml:id="i-d2b3ff54927f5a0e-0">
              Förutom de 11 miljarder kronor som varje enskild kärnkraftsägare
              måste garantera har regeringen säkerställt att det är i driftsbolagen,
              alltså i de bolag där kärnkraften drivs, som sakförsäkringarna
              ska finnas. Det gör att vi får ytterligare 1520 miljarder tillgängliga
              vid en eventuell olycka.
            </seg>
            <seg xml:id="i-ff2c05abec9b0ca9-0">
              På toppen av det har vi infört ett obegränsat skadeståndsansvar,
              vilket i sin tur innebär att så länge det finns ett värde kvar
              i det bolag som äger och driver reaktorn kan vi fortsätta att
              mäta ut för att täcka de kostnader som skulle kunna uppstå i samband
              med en olycka.
            </seg>
            <seg xml:id="i-1380cf37e24f3c48-0">
              Det här innebär sammantaget att Sverige ställer högre krav än
              de flesta andra länder.
            </seg>
            <seg xml:id="i-0890399cd874f9f4-0">
              Vad är då ett obegränsat försäkringsansvar? Ja, det obegränsade
              ansvaret innebär att bolagets samlade tillgångar kan tas i anspråk
              om det skulle behövas för att kunna betala ut skadeståndsersättning
              i samband med en radiologisk olycka. Det obegränsade ansvaret
              gäller för ägaren av reaktorn, inte för ägarens ägare, det vill
              säga moderbolaget. Det är alltså det aktuella aktiebolaget som
              vid en eventuell olycka skulle bli obegränsat skadeståndsskyldigt.
            </seg>
            <seg xml:id="i-85af60b556163fb9-0">
              I det här fallet skiljer sig egentligen inte kärnkraft från annan
              industriverksamhet, till exempel vattenkraft. Aktiebolagsformen
              har tillkommit för att ägarna inte ska vara skyldiga för mer än
              de summor som de har investerat i bolagen.
            </seg>
            <seg xml:id="i-f05cf2b381456e57-0">
              Om en ansvarsförflyttning till ägarnas ägare skulle ske för kärnkraften
              undrar jag: Varför ska vi stanna där? Skulle vi inte kunna sätta
              gränser även för annan potentiell miljöfarlig verksamhet? Var
              skulle man sätta den gränsen i så fall? Om en damm skulle gå sönder
              och det skulle ske en stor olycka undrar jag: Vem skulle vara
              ansvarig? Skulle det vara staten och samhället, eller gäller aktiebolagsformen,
              som den gör till vardags, eller är det bara för kärnkraften som
              vi ska ha de här undantagsreglerna?
            </seg>
            <seg xml:id="i-1747146dd1a968c4-0">
              Ja, en förändring till ansvarsgenombrott skulle i så fall gälla
              all företagsamhet, och det är egentligen ingenting som vi kan
              införa bara för en viss sorts näringsverksamhet. Det skulle hota
              den svenska formen för aktiebolag och i förlängningen också svenska
              företag och jobb.
            </seg>
            <seg xml:id="i-c2351d44a9e7dfe9-0">
              När det gäller regeringens definition av subvention tror jag
              att jag ska försöka vara tydlig. Regeringen har, som sagt, gått
              igenom alla sektorer, politikområden och departement där det skulle
              kunna finnas några dolda, öppna, direkta eller indirekta subventioner
              eller någonting som skulle kunna ge kärnkraften en positiv särbehandling.
            </seg>
            <seg xml:id="i-6758ea3fb0b70cc2-0">
              Den övergripande slutsatsen i skrivelsen är att det i dagsläget
              inte finns något regelverk som ger kärnkraften positiv särbehandling
              jämfört med övriga kraftslag. Det är bakgrunden till att regeringen
              inte föreslår att någon lagstiftning ska ändras.
            </seg>
            <seg xml:id="i-d61c6e39200f57b1-0">
              Om det i dagsläget inte finns några lagar som ger kärnkraften
              en särställning finns det inte heller någonting att avskaffa,
              och det faller på sin egen orimlighet att argumentera på det sättet.
            </seg>
            <seg xml:id="i-63e50bde3de4c90d-0">
              I skrivelsen till riksdagen konstaterar regeringen att lagstiftning
              som förbjuder riksdagen att fatta beslut om subventionering av
              kärnkraften är principiellt tveksam och kan ifrågasättas på konstitutionell
              grund, och därför bör det inte heller införas.
            </seg>
            <seg xml:id="i-944a0093ff581be5-0">
              Regeringen har också säkerställt att industrin ska betala statens
              kostnader för hantering av allehanda tillståndsärenden som rör
              kärnkraften. Vi har också säkerställt att industrin finansierar
              alla nuvarande och framtida kostnader som rör hantering och slutförvaring
              av kärnavfallet.
            </seg>
            <seg xml:id="i-ec002d7d8898c27c-0">
              Vi har formulerat principer för forskningsfinansieringen, och
              det säkerställer att industrin själv finansierar inte bara sina
              utvecklingskostnader utan också den forskning som staten behöver
              för sin myndighetsutövning.
            </seg>
            <seg xml:id="i-d012c50ef36cd9a6-0">
              All skattelagstiftning har gåtts igenom i jakt på lättnader eller
              andra fördelar som inte är generella och som skulle kunna uppfattas
              som subventioner.
            </seg>
            <seg xml:id="i-94dffe1a2c5bec43-0">
              I skrivelsen har vi varit väldigt tydliga med att regeringen
              inte har för avsikt att framöver bevilja några nya undantag från
              koncernbidragsreglerna, eftersom det skulle innebära en subvention
              av eventuell ny kärnkraft i Sverige.
            </seg>
            <seg xml:id="i-6d2129affb652644-0">
              Lise Nordin från Miljöpartiet nämner OECD:s definition av subvention
              och säger att det är ett resultat av en handling från staten som
              innebär en fördel för konsumenter eller producenter i syfte att
              öka deras intäkter eller minska deras kostnader.
            </seg>
            <seg xml:id="i-bf0f43e93d2ac5fb-0">
              Den definitionen är snävare än regeringens.
            </seg>
            <seg xml:id="i-cb1e22cfbf41bd74-0">
              Sverige har bland de tuffaste kraven när det gäller skadestånd
              i fråga om kärnkraft i jämförelse med de flesta andra länder.
              Dessutom växer den förnybara energin i Sverige. Precis som energiminister
              Anna-Karin Hatt sade i en interpellationsdebatt i ämnet häromveckan
              antog alliansregeringen vid energiöverenskommelsen ett mål om
              att vi ska ha 50 procent förnybar energi till 2020.
            </seg>
            <seg xml:id="i-2c012818e3f1a94a-0">
              Många undrade hur det skulle vara möjligt och om vi verkligen
              skulle kunna nå det här målet. I dag kan vi konstatera att vi
              har 49 procent förnybar energi i det svenska energisystemet. Jag
              kan också avslutningsvis konstatera att det inte byggs någon ny
              kärnkraft i Sverige.
            </seg>
          </u>
          <note type="speaker" xml:id="i-2c8858384b286ba1-0">
            Anf. 44 LISE NORDIN (MP) replik:
          </note>
          <u who="lise_nordin_7af586" xml:id="i-4ac06a28d771bacc-7">
            <seg xml:id="i-767ed754c364072f-0">
              Fru talman! Miljöpartiets besked är mycket tydligt. Allt annat
              än att kärnkraftsbolagen betalar sina egna kostnader är en subvention.
              Den synen på subvention överensstämmer också mycket väl med bland
              annat Naturvårdsverkets rapport från i år, som säger att kärnkraftens
              begränsade försäkringsansvar är en subvention.
            </seg>
            <seg xml:id="i-c643f842839bcd1b-0">
              Därför blir jag mycket nyfiken när Helena Lindahl från Centerpartiet
              säger att regeringens definition av subvention är mycket skarpare
              än bland annat OECD:s. Vad är regeringens definition av subvention?
              Det är precis det vi har frågat i den här debatten.
            </seg>
            <seg xml:id="i-fb2defa97624fa26-0">
              Det blir inte en särskilt saklig debatt när regeringen inte ens
              bryr sig om att definiera en subvention utan bara fastslår att
              man inte anser att det finns några subventioner.
            </seg>
            <seg xml:id="i-229eadb9d768e9ce-0">
              Regeringen har haft ett tydligt uppdrag att avskaffa de subventioner
              som finns till kärnkraften. Det uppdraget har man inte uppfyllt.
            </seg>
            <seg xml:id="i-532173678eecb3a5-0">
              Vi har i dag fokuserat på de två största ekonomiska subventionerna
              till kärnkraften. Kärnkraftsbolagen betalar inte den fulla kostnaden
              om det sker en kärnkraftsolycka. De summor som Helena Lindahl
              nämner, på 11 miljarder, är en droppe i havet jämfört med en kärnkraftsolycka
              i Tjernobyl och Fukushima, som kostar minst 1 000 miljarder kronor.
            </seg>
            <seg xml:id="i-ec432152f0f991c0-0">
              Helena Lindahl påstår också att Sverige har satt ett ansvarskrav
              som är mycket högre än i de flesta länder. Det är inte sant. Tyskland,
              bland annat, har satt en gräns som är dubbelt så hög vad gäller
              det finansiella kravet jämfört med vad den svenska regeringen
              har satt på de svenska ägarna.
            </seg>
            <seg xml:id="i-78282f42c5218002-0">
              De representanter från allianspartierna som jag tidigare har
              frågat vem som betalar för kärnkraften i Sverige har inte svarat.
              Jag testar än en gång. Vill Centerpartiet svara på den avgörande
              frågan? Om en olycka motsvarande den i Fukushima, med en kostnad
              på minst 1 000 miljarder kronor, skulle ske i Sverige, vem är
              det som får betala?
            </seg>
          </u>
          <note type="speaker" xml:id="i-dbe7ccf6ab6eb562-0">
            Anf. 45 HELENA LINDAHL (C) replik:
          </note>
          <u who="helena_lindahl_7452bc" xml:id="i-573dbc4d07202875-1">
            <seg xml:id="i-bd717e2d285d10ce-0">
              Fru talman! Jag försöker anteckna alla frågor. Lise Nordin! Jag
              har just talat om vad regeringens definition av subventioner är.
              Jag undrar hur många gånger vi ska behöva upprepa det i den här
              talarstolen. Jag tror inte att jag vill säga det, för jag har
              upprepat det som alla mina allianskolleger har varit uppe och
              sagt. Då måste jag be att ni läser underlaget en gång till, för
              där står det exakt vad regeringen säger om vad en subvention är.
            </seg>
            <seg xml:id="i-30bfa037b159ae7e-0">
              Jag har också tittat på Naturvårdsverkets rapport, och enligt
              Naturvårdsverket är det svårt att uppskatta graden av subvention
              som går att härröra till försäkringsansvaret. Att då, som Miljöpartiet
              gör, hävda att rapporten visar att det utgör en stor subvention
              är en märklig hantering av sanningen.
            </seg>
            <seg xml:id="i-048080eac890a58d-0">
              Dessutom står det att man ska återkomma och fördjupa den här
              analysen för fortsatt diskussion, och det är vad jag har uppfattat
              står i Naturvårdsverkets rapport när det gäller försäkringsansvaret.
            </seg>
            <seg xml:id="i-9e792fb1341abcc9-0">
              Sverige har ett av de högsta skadeståndsansvaren när det gäller
              kärnkraft i jämförelse med många andra länder. Tyskland har högre,
              men i jämförelse med många andra länder ligger Sverige högt, och
              det är inte så illa.
            </seg>
            <seg xml:id="i-48bce6550e59053f-0">
              När det gäller Fukushima, Lise Nordin, vill jag ställa en motfråga:
              Vad händer om en damm brister? Är det statens ansvar? I slutändan
              är det ändå så, och jag kan villigt erkänna att om det, Gud förbjude,
              skulle hända en sådan stor ödesdiger olycka är det självklart
              att staten kommer att få gå in på samma sätt som om det skulle
              ske en olycka där en damm brister.
            </seg>
            <seg xml:id="i-97dec0017c901d80-0">
              Jag måste vara ärlig och rak, och jag tror egentligen inte att
              det är någon som betvivlar detta.
            </seg>
          </u>
          <note type="speaker" xml:id="i-411899a04b84730d-0">
            Anf. 46 LISE NORDIN (MP) replik:
          </note>
          <u who="lise_nordin_7af586" xml:id="i-4ac06a28d771bacc-8">
            <seg xml:id="i-acd3689ad3e995fc-0">
              Fru talman! Jag har läst regeringens skrivelse mycket noggrant.
              Där nämns inte ordet definition över huvud taget, så jag blir
              förvånad när Helena Lindahl säger att regeringens definition är
              skarpare och att regeringspartierna i den här debatten skulle
              ha klargjort det. Jag har inte utläst någon definition över huvud
              taget, och det är det som gör att den här debatten, som är helt
              avgörande för framtidens energi, blir så oseriös, nämligen att
              regeringen inte sakligt vill presentera en definition eller gå
              igenom de subventioner som finns.
            </seg>
            <seg xml:id="i-b7f0d52686a13202-0">
              Vad gäller Helena Lindahls liknelse med vattenkraft om en damm
              brister är det viktigt att först klargöra att kostnaden för något
              annat energislag aldrig kan bli så hög som om något skulle brista
              i kärnkraftstekniken. Jag är gärna med och diskuterar med regeringen
              hur vi kan garantera att förorenaren-betalar-principen gäller
              även vattenkraften, men i det här fallet har regeringen fattat
              ett beslut om att det inte ska finnas några subventioner till
              kärnkraften.
            </seg>
            <seg xml:id="i-7051a2e41c4760fe-0">
              Nu tolkar jag Helena Lindahl här som att hon glider och erkänner
              att det förstås finns en situation i dag där det är staten som
              är ansvarig. Kan vi då inte vara ärliga och säga att det finns
              subventioner till kärnkraften? Sedan kan vi diskutera om det är
              önskvärt eller inte, men vi kanske kan vara överens om att det
              finns subventioner.
            </seg>
            <seg xml:id="i-0bf5696f5e40b778-0">
              Det har i den här debatten hänvisats mycket till Pariskonventionen
              och att det är den som är i vägen och gör att Sverige inte avskaffar
              de subventioner som finns. Jag ska be att få läsa från regeringens
              egen proposition 2009/10:173 om Pariskonventionen, där det står
              att utöver de 11 miljarderna finns det till följd av 2004 års
              tilläggsprotokoll till Pariskonventionen inte längre någon formell
              övre beloppsgräns för en finansiellt garanterad ersättning, som
              staten kan kräva att anläggningshavaren ska svara för.
            </seg>
            <seg xml:id="i-b4cee2c47141f5e6-0">
              Det finns alltså ingen ursäkt för regeringen att inte kräva ett
              fullt kostnadsansvar om det skulle ske en olycka. Med regeringens
              politik är det svenska folket som får betala för kärnkraften.
              Det menar jag och Miljöpartiet är en bromskloss för utbyggnad
              av den förnybara energin.
            </seg>
          </u>
          <note type="speaker" xml:id="i-471ee67854ca25f1-0">
            Anf. 47 HELENA LINDAHL (C) replik:
          </note>
          <u who="helena_lindahl_7452bc" xml:id="i-573dbc4d07202875-2">
            <seg xml:id="i-bbcaa05efe7ccd31-0">
              Fru talman! Vi har inte en oseriös framställan. Jag vill å det
              starkaste hävda det. Det här är en väldigt viktig fråga för alliansregeringen,
              annars skulle vi aldrig ha tagit två år på oss att göra en så
              gedigen undersökning och framställan som vi faktiskt gör.
            </seg>
            <seg xml:id="i-66f447268902033c-0">
              En del har i kammaren i dag också kritiserat regeringen för att
              det har tagit så lång tid. Jag tycker tvärtom att det är väldigt
              seriöst av regeringen att ta lång tid på sig när det gäller så
              här viktiga frågor. Skulle vi däremot ha hastat igenom det och
              framfört någonting efter några månader skulle exakt samma personer
              stå i den här talarstolen och säga hur oseriösa vi var som har
              varit för snabba och att vi har hastat fram något.
            </seg>
            <seg xml:id="i-a6d6facf0217cbb8-0">
              Därför tycker jag att det är väldigt bra att regeringen har tagit
              det här på så stort allvar och tagit god tid på sig. Detta är
              väldigt viktiga frågor för alliansregeringen.
            </seg>
            <seg xml:id="i-d24989930420ab2e-0">
              När det gäller subventioner har vi olika syn på om det är så
              att det är moderbolaget som ska ta det obegränsade ansvaret eller
              om det är driftsbolaget. Däri är skillnaden som vi ser det. Det
              är den uppfattningen jag har.
            </seg>
            <seg xml:id="i-0bb894e1a9e1768d-0">
              Jag har egentligen inte uppmärksammat att vi tycker så annorlunda
              kring de här detaljerna, även om jag tycker att det är många som
              har tagit tid här i talarstolen och diskuterat mycket oväsentligheter
              om tidsaspekter hit och dit. Jag tycker i stället att vi skulle
              ägna mer fokus åt att diskutera allvaret, därför att det här är
              en seriös framställan.
            </seg>
            <seg xml:id="i-a643bbd565ee5a57-0">
              Med detta vill jag sätta punkt i den här debatten, och jag återkommer
              gärna till ytterligare en diskussion med Lise Nordin när det gäller
              till exempel vattenkraften och vems ansvar det är när dammar brister.
            </seg>
          </u>
          <note type="speaker" xml:id="i-a1903855e95ed5fc-0">
            Anf. 48 LARS ISOVAARA (SD):
          </note>
          <u who="unknown" xml:id="i-fe9f92898447095c-0">
            <seg xml:id="i-2046d04e91997fd0-0">
              Fru talman! Subvention innebär att ett ekonomiskt stöd, indirekt
              eller direkt, ges till någon form av verksamhet för att sänka
              priset på en vara eller en tjänst. Det är med andra ord egentligen
              inte lönsamt att bedriva en viss verksamhet, men genom subventioner
              i form av exempelvis lägre skatter eller direkt ekonomiskt stöd
              drivs den ändå av olika skäl. Det kan vara samhällsnytta i stort,
              det kan vara för att det behövs ett stöd i ett initialt skede.
            </seg>
            <seg xml:id="i-0ba51906f4ba6c71-0">
              Jag måste medge att jag har svårt att se på vilket sätt den förmenta
              subventionen till kärnkraften uppenbarar sig. Så långt har jag
              dock förstått att i den förmenta subventioneringen ingår det skadeståndsbelopp
              som blir aktuellt om det skulle ske en radiologisk olycka. Grundtanken
              måste väl vara att vi med teknik och forskning försöker förebygga
              fel och motverka att fel leder till allvarliga olyckor och att
              om det skulle ske en allvarlig olycka lindra verkningen av densamma.
            </seg>
            <seg xml:id="i-0d52e876abb2952a-0">
              Som vanligt i all mänsklig verksamhet måste vi väga risken mot
              nyttan. Jag vågar påstå att med det system vi har i Sverige med
              kontroll av kärnkraft och förebyggande av risker så överväger
              nyttan helt risken.
            </seg>
            <seg xml:id="i-9ebea157983c3c61-0">
              Jag vill påpeka att jag inte är någon vän av generella subventioner
              i tid och otid. Visst kan subventioner behövas vid vissa tidpunkter
              och för viss verksamhet, men subventioner kan också förorsaka
              att verksamhet stagnerar. Vi kan nu se hur systemet med elcertifikat
              näst intill håller på att lamslå vindkraftsindustrin. Låga elpriser
              i kombination med låga priser på elcertifikat gör att de ekonomiska
              kalkylerna inte håller. Att i det läget börja laborera med kvotplikter
              skulle förmodligen bara göra det hela än mer ekonomiskt svåröverskådligt.
            </seg>
            <seg xml:id="i-a0f2900ee1bddf0d-0">
              Fru talman! Det blir än mer problematiskt med en subventionsdebatt
              om vi dessutom börjar diskutera kringeffekter. Var drar vi då
              gränsen för vad som kan betraktas som en subvention? Är statlig
              utbildning av civilingenjörer inom exempelvis materialteknik att
              betrakta som en subvention av kärnkraft? Det finns ju en möjlighet
              att denne expert inom materialteknik får anställning inom kärnkraftsindustrin.
            </seg>
            <seg xml:id="i-620c9a449a014f41-0">
              Om man går vidare i subventionstanken kan det innebära att man
              till slut blir direkt kontraproduktiv i tankegången. Låt mig ta
              ett tänkt exempel: Vi tänker oss att en utvecklare av vindkraftsteknik
              är intresserad av att ta fram en effektivare metod för elkraftsöverföring.
              Det visar sig att ett samarbetsprojekt med ett tekniskt universitet
              verkar bli möjligt, och detta kan driva projektet framåt. Staten
              är också villig att gå in med ett relativt stort belopp. Gott
              så; det är precis sådana framåtblickande projekt som detta land
              så väl behöver.
            </seg>
            <seg xml:id="i-00cdba3ed3206285-0">
              Nu visar det sig att kärnkraftsindustrin också är intresserad
              av att delta i utvecklingsprojektet med ett betydande belopp och
              att det förmodligen skulle kunna innebära än större utvecklingspotential.
              Ska staten då tacka för sig och dra in det utlovade beloppet på
              grund av att detta kan anses vara en subvention av kärnkraft?
              Projektet riskerar att bli vingklippt eller helt enkelt inte bli
              av alls. Vem vinner på det? Där står bara förlorare i alla led:
              svensk forskning, svensk industri och kanske till och med framtida
              exportintäkter.
            </seg>
            <seg xml:id="i-8eed408c60229e8c-0">
              Fru talman! Jag vill nämna några konkreta fakta om skatter inom
              elproduktionen. Kärnkraften betalar effektskatt, dessutom avgift
              för att säkra kärnbränslehanteringen i framtiden och fastighetsskatter.
              Effektskatten som de svenska kärnkraftverken betalar in uppgår
              till ca 4 miljarder kronor årligen, det vill säga ungefär 5,5
              öre per kilowattimme. Effektskatten tas ut även om kärnkraftverken
              står stilla och inte producerar någon el alls. Hur denna effektskatt
              i det fallet skulle kunna betecknas som en subvention är för mig
              en gåta.
            </seg>
            <seg xml:id="i-bf82cf9409bcdeaa-0">
              Även om finansieringen av den framtida kärnbränslehanteringen
              kanske inte har direkt med dagens debattämne att göra så är den
              finansierad via en avgift. Att denna avgift har använts väl kan
              vi konstatera när vi tar del av omdömet från den internationella
              expertgrupp som nyligen har granskat SKB:s underlag till ansökan
              om att få bygga kärnbränsleförvaret i Forsmark: Ett moget forskningsprogram
              som samtidigt är innovativt och tillämpar bästa möjliga teknik.
            </seg>
            <seg xml:id="i-40ec122acd70bdde-0">
              Jag vill i det sammanhanget påminna om att vi bör notera att
              vattenkraften påläggs en fastighetsskatt som är mer än tio gånger
              större per producerad kilowattimme än den fastighetsskatt som
              vindkraftsanläggningar betalar. Det kanske i så fall är dags för
              en annan subventionsdebatt?
            </seg>
            <seg xml:id="i-82ec5ec13de15c90-0">
              Till sist kravet på så kallat ansvarsgenombrott. Ansvarsgenombrott
              innebär att ägarna, tvärtemot aktiebolagslagen, skulle bli skadeståndsansvariga
              även om alla krav hade uppfyllts enligt aktiebolagslagen. Att
              införa en princip om ansvarsgenombrott skulle strida mot aktiebolagsreglerna,
              och om den infördes endast för kärnkraftsproduktion kan man genast
              ställa frågan: Kan frånvaron av ansvarsgenombrott i sig anses
              som en subvention? I så fall borde all energiproduktion, inte
              bara kärnkraften, och i en bortre förlängning till och med all
              teknisk verksamhet anses vara subventionerad.
            </seg>
          </u>
          <note type="speaker" xml:id="i-3251d4a17458f7ce-0">
            Anf. 49 JAN LINDHOLM (MP):
          </note>
          <u who="jan_lindholm_73d248" xml:id="i-87446d218fe41813-0">
            <seg xml:id="i-5f070785693f0d2f-0">
              Fru talman! Vi har nu hört ett stort antal företrädare från alliansregeringen
              beskriva sin närmast religiösa tilltro till den problemfria kärnkraften.
              Jag tycker att det framstår nästan i ett löjets skimmer när man
              upprepade gånger säger att det inte finns några subventioner det
              finns inga subventioner utan att på något sätt förklara det, utan
              att på något sätt beskriva det.
            </seg>
            <seg xml:id="i-2e3d34da8fb28774-0">
              Om det är så att man har den här religiösa tron på kärnkraftens
              brist på problem är det klart att man inte kan hitta några svårigheter.
              Vi från oppositionen ägnar oss inte åt att dra några sägner, ismer
              eller så. Vi baserar vår argumentation på regeringens egna myndigheters
              ställningstagande. Vi baserar den på den oberoende forskningens
              ställningstagande.
            </seg>
            <seg xml:id="i-f5d0e8985f789f54-0">
              Fru talman! Innan jag går till mitt egentliga anförande måste
              jag kommentera några saker som har sagts tidigare. Mats Odell
              har lämnat lokalen, men jag har antecknat rätt mycket av det han
              sade. Han började med att KD har blivit klokare, men efter bara
              några få sekunder sade han att kärnkraften är nästan klimatneutral.
              Så länge varade den klokskapen. Det är ju sakfel. Kärnkraften
              är långt ifrån klimatneutral.
            </seg>
            <seg xml:id="i-8c49c3240adb0f2a-0">
              Jag trodde faktiskt att ni på allianssidan hade slutat att säga
              sådant när nu vd för Svensk Energi har slutat säga det, efter
              det att en av de stora drakarna på elsidan blev stämd inför domstol
              och drog tillbaka sin annons där man uttryckte sig på det sättet.
              Jag trodde att ni hade lämnat den typen av argumentation.
            </seg>
            <seg xml:id="i-14fd537557fc52c8-0">
              Sedan har jag ju hört företrädarna för allianssidan prata om
              att det är för industrins skull man gör de här avvägningarna.
              Det är bra att ni talar om att ni inte bryr er om säkerhetsfrågan,
              utan att er argumentation bygger på vad industrin kräver.
            </seg>
            <seg xml:id="i-8b9061bc1a2d6331-0">
              Sedan påstår ni att kärnkraften ska vara en trygg och kontinuerlig
              producent av el. Det är ju er politik som leder till beroendet
              av kolkraft. Det är när man tvingas snabbstoppa 1 200 megawatt
              i en reaktor och den effekten försvinner som kolkraften kommer
              in, inte när några vindkraftverk slutar snurra.
            </seg>
            <seg xml:id="i-06c28419398ee9a8-0">
              Fru talman! Jag tror att jag nu går över till mitt egentliga
              anförande.
            </seg>
            <seg xml:id="i-d6c79cc06147ef4d-0">
              Regeringen påstår att man har lagstiftat om ett obegränsat ekonomiskt
              ansvar vid en kärnteknisk olycka. Det obegränsade ansvaret ska
              gälla för den som kallas för anläggningshavaren i lagtexten till
              den lag som ännu inte gäller. Det kan vi diskutera. Fortfarande
              är reglerna sämre än de skulle vara om regeringen genomförde den
              här lagen.
            </seg>
            <seg xml:id="i-df2c19b2109f5307-0">
              Den som är nyfiken och vill hitta texten om det obegränsade ekonomiska
              ansvaret går naturligtvis till lagen och tittar. Det är ju vi
              i civilutskottet som har hanterat den, så jag har läst den ganska
              noga. Om man läser lagen kan man konstatera att det är väldigt
              svårt att hitta några belägg som stöder hypotesen om ett obegränsat
              ekonomiskt ansvar. Tvärtom är lagtexten fylld av paragrafer som
              anger begränsningar och takbelopp för det här ansvaret.
            </seg>
            <seg xml:id="i-82da3181916b3ba5-0">
              Det är mot den bakgrunden som vi i oppositionen ibland, kanske
              lite spydigt, brukar påpeka att regeringen tycks sakna grundläggande
              kunskaper i matematik, eftersom man säger att 11 miljarder skulle
              vara så mycket att man kan kalla det för ett obegränsat belopp.
            </seg>
            <seg xml:id="i-3870b3048551c050-0">
              Lagtexten är också mycket tydlig med att det ska finnas en säkerhet.
              Det erkänner regeringen, men vad regeringens representanter därutöver
              påstår är att om säkerheten inte räcker ska anläggningshavarens
              alla övriga tillgångar tas i anspråk. Då undrar man om det stämmer.
              Var i lagen står det? Jag kan inte hitta någonting i den nya lagen,
              som ännu inte är genomförd, som handlar om den saken. Däremot
              finns det många paragrafer som motsäger regeringens påstående.
            </seg>
            <seg xml:id="i-e58ab8bb30237816-0">
              Exempelvis rimmar regeringens tolkning väldigt illa med lagens
              innehåll i en paragraf som uttryckligen talar om vad som gäller
              när den uttalade säkerheten för ersättning inte räcker till. Då
              står det: Om de medel som skall användas för betalning av ersättning
              enligt denna lag inte räcker, och det är helt klart att när man
              säger de medel och enligt denna lag åsyftar man det här garantibeloppet
              och ingenting annat.
            </seg>
            <seg xml:id="i-74de5d8c18b1e48d-0">
              Att lagtexten dessutom i till exempel 42 § anger ett takbelopp
              för det ansvar som åligger staten utöver det ansvar som anläggningshavaren
              har skyldighet att garantera gör att det blir ännu svårare att
              förstå varifrån regeringen hämtar sitt argument för att lagen
              skulle innebära ett obegränsat ekonomiskt ansvar. Jag hittar det
              inte i lagen.
            </seg>
            <seg xml:id="i-09a9f7cbebb2ec64-0">
              Ordet obegränsat förekommer faktiskt vid ett tillfälle i lagen.
              Det är kanske det som ni från regeringssidan inte har förstått
              eller har misstolkat. I den paragrafen används ordet för att tala
              om att anläggningshavarens ansvar gäller även om anläggningshavaren
              inte alls är ansvarig för olyckan, även om någon som är anställd
              av anläggningshavaren eller som på annat sätt ligger under anläggningshavarens
              domän och ansvar skulle vara orsak till olyckan. Det är alltså
              klart att man har ett absolut ansvar om det händer någonting,
              utan några som helst undantag, till och med om olyckan skulle
              orsakas av en terroristattack.
            </seg>
            <seg xml:id="i-20712ed87dbf379c-0">
              Det enda sättet som lagen talar om ett obegränsat ansvar är att
              oavsett varför en olycka inträffar och hur det går till har anläggningshavaren
              alltid ansvaret. Det är i så måtto det är ett obegränsat ansvar,
              inte i någon annan dimension. Att regeringen påstår att man med
              den nya lagen skulle ha infört ett obegränsat ekonomiskt ansvar
              innebär ju inte att man har gjort det, om det i den nya lagen
              inte finns någonting som man kan ta på om det skulle bli allvar.
            </seg>
            <seg xml:id="i-d94db8f3440aeeae-0">
              Jag hoppas att vi med det här kan lämna frågan huruvida den nya
              lagstiftningen innebär ett obegränsat ekonomiskt ansvar eller
              inte med att konstatera att så inte är fallet. Både i den nuvarande
              och i den nya lagen, som regeringen förhoppningsvis ska införa,
              anger man tydliga maximala beloppsgränser för det ekonomiska ansvaret,
              såväl för anläggningshavaren som för staten. Att medborgarna skulle
              kunna förvänta sig något ansvar från staten utöver det som finns
              där beror ju helt och hållet på vilken politik som styr, vilken
              villighet som finns. Det finns ingen säkerhet i lagen för att
              staten skulle ta ett ansvar därutöver.
            </seg>
            <seg xml:id="i-ee73c06f30a056db-0">
              Vet ni som lyssnar vilka det är som är anläggningshavare, de
              som alltså ska stå till svars om det skulle hända någonting?
            </seg>
            <seg xml:id="i-edd9be739b9e37b2-0">
              Om det skulle vara så att regeringen ändå vidhåller att man har
              ett obegränsat ansvar kan jag tänka mig att ni har för avsikt
              att i samband med att lagen genomförs skriva någonting som skulle
              få den konsekvensen. Det tänkte jag att man kunde utgå ifrån och
              ge er den möjligheten. När ni inför lagen skriver ni någonting
              som gör att det faktiskt ska vara ett obegränsat ansvar.
            </seg>
            <seg xml:id="i-0f4355899e0c6045-0">
              Vad betyder då det? Då måste man veta att det alltså inte är
              Vattenfall, Eon eller Fortum som är anläggningshavare. Det tror
              jag att ni känner till, men det vet nog inte de flesta människor.
            </seg>
            <seg xml:id="i-565bde939135dbad-0">
              Dessa stora företag är naturligtvis inte så dumma att de själva
              sätter sig i den positionen. De har naturligtvis skaffat sig något
              som vi i mitt utskott i andra sammanhang kallar målvakter. Visst
              är det de tre stora drakarna som är huvudägare till kärnkraften,
              men i rent juridisk mening är de ägare bara till de företag som
              driver de respektive geografiskt placerade anläggningarna, till
              exempel Oskarshamnsgruppen, Forsmarksgruppen och Ringhalsgruppen.
              Dessa företags balansräkningar visar inte särskilt stora tillgångar
              utöver sina reaktoranläggningar. Det är därför vi från Miljöpartiets
              sida menar att ett ansvarsgenombrott är nödvändigt. För den som
              drabbas av en reaktorolycka är det knappast en tröst att bolagen
              i princip saknar andra tillgångar som kan göra skillnad från det
              som lagen stipulerar.
            </seg>
            <seg xml:id="i-d1913227e132ae07-0">
              Låt mig summera. Lagen säger inget om något obegränsat ekonomiskt
              ansvar, men om regeringen vid ikraftträdandet ändå skriver något
              som binder anläggningshavarna att ansvara med sina tillgångar
              innebär det i praktiken att de medel som finns till hands ökar
              från 11 till i bästa fall 15 miljarder. Det ni i övrigt pratar
              om, det vill säga att det ska finnas försäkringar, finns inte
              i lagen. Det är bara ren gallimatias ni håller på med. Det är
              bara på det sättet dessa 11 miljarder ska garanteras. Det finns
              inte något därutöver. Det där har ni missförstått. Ni får nog
              läsa på lagen.
            </seg>
            <seg xml:id="i-cf30f909a86f441d-0">
              Nu handlar det här betänkandet om subventioner. Subventioner
              till vem? Pratar vi om subventioner till Vattenfall, Eon och Fortum
              och de övriga mindre ägarna som finns bakom anläggningshavarna?
              Eller pratar vi om subventioner till anläggningshavarna? Eller
              är det så enkelt att det inte spelar någon roll huruvida företagen
              har byggt olika koncernstrukturer när man pratar om subventioner?
              Det borde ha behandlats av regeringen.
            </seg>
            <seg xml:id="i-b9bb5e83c7cc4314-0">
              När det gäller anläggningshavarna är det helt klart att 11 eller
              15 miljarder inte räcker långt, även om det skulle bli en olycka
              av betydligt mindre karaktär än de stora olyckor vi ibland pratar
              om, Tjernobyl och Fukushima. En väsentligt mindre olycka genererar
              ändå större kostnader än dessa belopp.
            </seg>
            <seg xml:id="i-9476c433221ab61d-0">
              Att man inte ställer krav på till exempel tio gånger större garantibelopp
              måste man se som en subvention. Ingen annan tolkning är möjlig.
              Bara det faktum att staten enligt den lag vi pratar om har ett
              delansvar är naturligtvis även i sig en subvention. Det kan ingen
              komma ifrån. Jag tror inte att någon seriös bedömare skulle komma
              till en annan slutsats. Den enda som såvitt jag vet har försökt
              att sälja över ansvaret till någon privat anläggningshavare från
              företag som till exempel OKG och de andra anläggningarna är Margaret
              Thatcher. Kommer ni ihåg det? När spekulanterna insåg att de riskkalkyler
              som fanns och de reservfonder som var uppbyggda var helt felkalkylerade,
              att man behövde tillföra minst tio gånger så mycket pengar, lämnade
              de naturligtvis detta.
            </seg>
            <seg xml:id="i-0a073599ff8cc69d-0">
              Forskningen är tydlig med att det inte finns någon kärnkraft
              någonstans i världen som klarar sig helt utan statliga subventioner.
              Det bevisas av att inte ens den mest hängivna avregleraren vi
              har haft i världen lyckades få marknaden att ta över riskerna.
              Så ser det ut.
            </seg>
            <seg xml:id="i-fcd89069d3b46db7-0">
              Hur ska vi resonera när det gäller subventioner till de stora
              drakarna? Eftersom vi med bred marginal kan konstatera att anläggningshavarna
              är tydligt subventionerade borde det spilla över på ägarna. Nu
              är det inte så lätt att analysera årsboksluten för Vattenfall,
              Eon och Fortum. Egentligen är det inte så enkelt att gå igenom
              anläggningshavarnas bokslut heller. De är nämligen i sin tur också
              små koncerner. I boksluten förekommer också koncernbidrag fram
              och tillbaka inom anläggningshavarna och mellan ägarbolagen i
              flera riktningar. Vi lärde oss av Anders Borg för inte så länge
              sedan att vi också måste titta på hur lånedelen i finansieringen
              ser ut, det vill säga räntorna och till vem vi betalar.
            </seg>
            <seg xml:id="i-cf00e329d6b4d909-0">
              Efter en snabb genomgång av bolagens årsberättelser vågar jag
              mig inte på att hävda någon bestämd siffra för hur stora vinster
              de stora drakarna gör på sina ägarandelar och i vilken mån det
              skulle vara subventioner. Men att de stora vinsterna finns där,
              speciellt när reaktorerna står stilla, är klarlagt.
            </seg>
            <seg xml:id="i-b75e5810d5b3da99-0">
              Det är möjligt att det inte är så enkelt att man bara kan hävda
              att alla vinster som Vattenfall, Eon och Fortum lyfter ut från
              anläggningshavarna är subventioner. Å andra sidan tror jag att
              det är helt fel att påstå det motsatta. Det kan knappast vara
              rimligt att påstå att de tre företagen inte på något sätt drar
              fördelar av de subventioner som anläggningshavarna helt uppenbart
              har.
            </seg>
            <seg xml:id="i-f21913d9ad58bcb7-0">
              Vi från Miljöpartiets sida har hela tiden hävdat att ett ansvarsgenombrott
              är det enda rimliga. Regeringen påstår, liksom ni har gjort i
              kammaren, att man inte kan göra det med svensk rättspraxis, att
              det strider mot aktiebolagslagens grundprinciper. Nu har vi aldrig
              hävdat att vi vill införa några generella regler om ansvarsgenombrott
              som skulle drabba andra aktieägare i andra situationer. Vi talar
              om ett mycket specifikt fall. Om det finns några privatpersoner
              som äger aktier i anläggningshavarna, måste de naturligtvis få
              möjlighet att lämna dem innan en sådan konstruktion genomförs.
              Att skriva en separat lagstiftning om ansvarsgenombrott för ägarna
              till just dessa anläggningshavare, peka ut Vattenfall, Eon och
              Fortum, på ett sätt som gör att de inte kan skaffa nya mellanhänder
              i framtiden, att de inte kan avyttra sitt ägande till någon annan
              typ av målvakt, måste vara möjligt att konstruera. Det kan absolut
              inte vara svårt. Att det då finns en lag som enbart gäller dessa
              tre anläggningshavare och de tre ägarna och binder ägarna att
              med hela sitt kapital ta ekonomiskt ansvar om olyckan är framme,
              som sedan gäller till dess att alla risker med verksamheten har
              eliminerats, är ett rimligt krav. Moralen kräver en sådan lösning,
              inte minst efter Fukushimaolyckan. Att företag kan plocka ut vinster
              ur en verksamhet år efter år, för att sedan den dagen olyckan
              är framme på grund av själva ägarkonstruktionen fullständigt gå
              fria från allt ekonomiskt ansvar, strider mot all moral.
            </seg>
            <seg xml:id="i-24c1488e62433384-0">
              Kärnteknik skiljer sig från det mesta som vi människor i övrigt
              sysslar med, i första hand på grund av de enorma riskerna och
              de enorma tidsaspekterna. Därför är det egentligen orimligt att
              sådan verksamhet får bedrivas i en organisationsform där det är
              kvartalsprognoser som styr.
            </seg>
            <seg xml:id="i-303c1e4e8409a8b9-0">
              Vi kan konstatera att lagen om ansvar och ersättning vid radiologiska
              olyckor är en lag som subventionerar kärnkraften i stor omfattning.
              Vilka övriga subventioner kan man tala om när det gäller kärnkraft?
              Avvecklingsfonden ska finansiera både teknikutveckling och slutförvar,
              och andra har pratat om den. SSM har slagit fast att fonden inte
              har de resurser den behöver. Man kan konstatera att i jämförelse
              med KPI-förändringen sedan fonden startades motsvarar den avsättning
              som görs i dag hälften av den köpkraft som avsattes när fonden
              startades. Jag räknar med den ökning som regeringen har infört,
              vilket är bra. Det finns mycket kvar att göra. Risken är stor
              att staten i slutändan får ta ett stort ekonomiskt ansvar. Innan
              vi har säkerställt att det inte kan bli så måste det räknas som
              en subvention.
            </seg>
            <seg xml:id="i-eb686181ffe119de-0">
              Våra tre kärnkraftsanläggningar släpper ut merparten observera
              merparten av den energi de producerar i haven. Tillsammans är
              det ca 150 miljarder kilowattimmar varmvatten varje år. De betalar
              ingenting för det. Det är självklart också en subvention. Hur
              trovärdigt blir klimatarbetet, oavsett regering, så länge vi tillåter
              att man släpper ut varmt vatten i havet när vi vet att isläggning
              eller inte isläggning är en av de viktigaste tipping points som
              finns i hela klimatsystemet? Det är svårt att förstå varför regeringen
              inte tar frågan på större allvar.
            </seg>
          </u>
          <note xml:id="i-35eaa354f8d7fbdf-0">
            Jag yrkar bifall till reservationen.
          </note>
          <note type="speaker" xml:id="i-e4fd1d4642c34bb1-0">
            Anf. 50 OLA JOHANSSON (C):
          </note>
          <u who="ola_johansson_34dd4e" xml:id="i-08908b6322460a14-0">
            <seg xml:id="i-fe4cb35b6c890883-0">
              Fru talman! Det har frågats många gånger vad som är och inte
              är subventioner. I skrivelsen slår regeringen fast att det finns
              inte något regelverk som ger kärnkraften en positiv särbehandling
              jämfört med övriga kraftslag. Därmed behöver inte någon lag ändras.
              Man försöker alltså definiera vad som är en subvention utifrån
              en icke existerande mängd. Man ger sig i kast med att försöka
              avskaffa något som inte finns.
            </seg>
            <seg xml:id="i-4dd89ca9026b4817-0">
              Fru talman! Det är lätt att spekulera om sannolikheter, hypoteser
              och konsekvenser av en stor otäck radiologisk olycka. Också jag
              är rädd och orolig varje dag som vi driver kärnkraft i Sverige.
              Lika rädd och orolig var jag den dag ett tåg lastat med klorgas
              spårade ur någon halvmil utanför Kungsbacka centrum vintern 2005.
              Vagnarna riskerade att börja läcka. Även med järnvägen som är
              ett miljövänligt transportmedel finns risker.
            </seg>
            <seg xml:id="i-1673627bb7e44f01-0">
              Människor gör inte alltid det som är bäst för oss själva, varandra
              och jordklotet. Så kommer det kanske alltid att förbli. Det är
              inte heller möjligt att i förhand alltid bestämma i detalj hur
              ansvaret ska fördelas för alla möjliga upptänkliga samhällskatastrofer
              som har sin grund i mänsklig verksamhet.
            </seg>
            <seg xml:id="i-7e4ed5ca2328d2a2-0">
              Det är också lätt, för mig som kärnkraftskritiker, att ifrågasätta
              den energipolitik som har förts under ganska många år och den
              beröringsskräck som har rått kring frågan om kärnkraften ska kunna
              ersättas med något annat av tidigare regeringar, inte minst socialdemokratiskt
              ledda och vänsterstödda sådana. Det är den icke-politiken som
              nu har gjort oss beroende av radiologisk verksamhet i den omfattning
              som vi har i dag. Vi tvingas bära dess konsekvenser under generationer
              framöver, alldeles oavsett om kärnkraften kommer att avvecklas
              i morgon eller om reaktorerna kommer att ersättas av nya i enlighet
              med den ansvarfulla överenskommelse som vi nu har.
            </seg>
            <seg xml:id="i-a74e84a59f5e2602-0">
              Vad vi har lyckats med från Centerpartiet i Alliansen är att
              bidra till ett långsiktigt hållbart energipolitiskt beslut som
              förenar hållbarhet med konkurrenskraft och försörjningstrygghet
              vad gäller elen. Den står på tre ben: utbyggnad av förnybar energi
              med ett planeringsmål för vindkraft, ett borttagande av den kärnkraftsparentes
              som med tiden har blivit alltmer teoretisk och vattenkraften som
              ryggrad och balansorgan.
            </seg>
            <seg xml:id="i-d10c2cb161daa54c-0">
              Jag tycker att det ligger en styrka i att kunna komma överens
              och genomföra även sådant som är svårt, speciellt när vi ska ta
              ett långsiktigt ansvar för en hållbar framtid och för klimatet.
              Jag vill betona att elcertifikat är en del av den överenskommelsen.
              Det är inte en statlig subvention eller en subvention från skattebetalarna.
            </seg>
            <seg xml:id="i-46e760434a98e23c-0">
              Den grundläggande principen är vi överens om, och det är att
              den som åsamkar skadan måste ta sitt ansvar för konsekvenserna
              av en olycka och att det ansvaret i ekonomiska termer ska vara
              obegränsat för det bolag som äger och driver anläggningen. Här
              går Sverige, som flera har varit inne på, betydligt längre än
              vad som krävs enligt Pariskonventionen, som ska ratificeras innan
              vi kan genomföra lagen i Sverige.
            </seg>
            <seg xml:id="i-ed919df3e82b9060-0">
              Fru talman! Den 7 december förra året debatterades dessa frågor
              av civilutskottet, och jag var själv närvarande. Inte heller den
              gången kunde de tre så kallade rödgröna partierna i sin reservation
              enas om hur stort ansvarsbeloppet i så fall skulle vara. Det regeringen
              gör i skrivelsen är vad som förväntas av en regering: att komma
              till skott, att sätta ned foten, att fatta beslut utifrån en rimlig
              och väl utredd bedömning som utformar en politik som det går att
              genomföra i praktiken.
            </seg>
            <seg xml:id="i-c0491c8f2e2985d7-0">
              Att diskutera varför summan 1 200 miljoner euro inte är tillräckligt
              och i stället bestämma något annat är som att försöka bestämma
              hur långt ett snöre är eller hur många träd som finns i skogen.
            </seg>
          </u>
          <note type="speaker" xml:id="i-b319fdbd16b7b022-0">
            Anf. 51 HELENA LINDAHL (C):
          </note>
          <u who="helena_lindahl_7452bc" xml:id="i-573dbc4d07202875-3">
            <seg xml:id="i-4b348f71023b9ffd-0">
              Fru talman! Anledningen till att jag går upp är att jag hade
              hoppats få en replik från Socialdemokraterna. Jag har nämligen
              en fråga som jag nu hoppas att jag kan få svar på.
            </seg>
            <seg xml:id="i-63a7a9e72b1dc40c-0">
              Jennie Nilsson nämnde tidigare att det inte finns så mycket att
              säga om skrivelsen från regeringen och att det är mycket som är
              oklart i fråga om vad regeringen tycker.
            </seg>
            <seg xml:id="i-73c4ec43cffc5df9-0">
              Jag skulle vilja säga att det finns en del att säga om Socialdemokraternas
              del i den lagda reservationen. Jag tycker inte att det är så seriöst
              att Socialdemokraterna är med om en reservation som går helt emot
              vad er partiledare tycker. Varför säger jag det?
            </seg>
            <seg xml:id="i-24d589276da700a3-0">
              Den 12 maj uttalade sig både Jennie Nilsson och Stefan Löfven
              i Ekot i radion. Man kan läsa på Ekots hemsida där det står så
              här:
            </seg>
            <seg xml:id="i-3b66528494c9646a-0">
              Enligt Nilsson står partiet fast vid att ingen ny kärnkraft ska
              byggas. Det gäller även vid en blocköverskridande överenskommelse:
            </seg>
            <seg xml:id="i-22436f94e34c1ff5-0">
              Vi är fast i den ståndpunkten, vi har ett kongressbeslut som
              säger att det inte ska byggas någon ny kärnkraft, men vi är beredda
              att diskutera hur man hanterar den kärnkraften vi har; hur den
              avvecklas, på vilket sätt i vilken takt, och så vidare, säger
              hon.
            </seg>
            <seg xml:id="i-1d27770e6e673629-0">
              Där tänker ni inte ändra er?
            </seg>
            <seg xml:id="i-9eaa4833f796471e-0">
              Vi har inga andra beslut när det gäller den ståndpunkten, nej.
            </seg>
            <seg xml:id="i-d5c16f0298e221db-0">
              Men socialdemokraternas ordförande, Stefan Löfven, anser alltså
              inte att partiets kongressbeslut är ett hinder för att bygga nya
              kärnreaktorer.
            </seg>
            <seg xml:id="i-e6f06766299a8295-0">
              Jag leder partiet det viktigaste nu är att se till att få en
              bred överenskommelse.
            </seg>
            <seg xml:id="i-4c05d1537975d109-0">
              Då undrar jag: Är det Jennie Nilsson som står bakom reservationen?
              Gör Stefan Löfven det också, eller är det inte så? Det här gör
              mig lite förvirrad, och jag skulle gärna vilja ha ett svar.
            </seg>
          </u>
          <note xml:id="i-3d5f09379c949bda-0">
            Överläggningen var härmed avslutad.
          </note>
          <note xml:id="i-5f72164f85d5eb20-0">
            9 § Senare tillämpning av vissa bestämmelser om legitimation
            för lärare och förskollärare
          </note>
          <note xml:id="i-aa5e736fe76f5120-1">
            Föredrogs
          </note>
          <note type="speaker" xml:id="i-a047c52b43472c7c-0">
            Anf. 52 MICHAEL SVENSSON (M):
          </note>
          <u who="michael_svensson_a6774e" xml:id="i-3895483ac4cbe3c3-0">
            <seg xml:id="i-42d86a8aa11423a3-0">
              Fru talman! När jag kom in i riksdagen 2010 och såg allt spring
              här det är inte respektlöst på något sätt tänkte jag på en pjäs
              av William Shakespeare som sedan blev till en fantastiskt bra
              film med Kenneth Branagh i huvudrollen. Den hette Much ado about
              nothing , Mycket väsen för ingenting .
            </seg>
            <seg xml:id="i-16fb4c0e856ed40f-0">
              Det tänker jag lite grann på också i dag när vi diskuterar lärarlegitimationen
              för tredje gången, förutom att KU debatterade den förra veckan.
              Man skulle också kunna tala om, med tanke på vad jag har sysslat
              med tidigare i livet, att koka soppa på en spik.
            </seg>
            <seg xml:id="i-62226b1511f5ce93-0">
              Jag förstår naturligtvis oppositionens roll, att man måste försöka
              ta upp varje liten politisk fråga. Jag kan också tycka att det
              finns vissa saker som man önskar att man hade gjort annorlunda,
              nu med facit i hand. Men ibland dyker det upp moln som ingen meteorolog
              kan förutse. Problem kan uppstå. Så är det just i denna fråga.
            </seg>
            <seg xml:id="i-69dacfdcc6e02776-0">
              Den här debatten handlar inte om legitimationen i sig utan om
              att vi skjuter på genomförandet till december 2013.
            </seg>
            <seg xml:id="i-23ca56460357e653-0">
              Det är en mycket viktig reform. Jag vill gärna påminna om vikten
              av att vi är ärliga och visar våra politiska syften. Detta handlar
              enbart om att senarelägga genomförandet.
            </seg>
            <seg xml:id="i-ff0c7c12aa64b7a9-0">
              Det handlar också om tilltro till våra lärare, rektorer och huvudmän.
              Vi litar från Alliansens sida på genomförarna. Det är mycket positivt
              ute i kommunerna. Introduktionsperioden kommer naturligtvis att
              genomföras av behöriga handledare.
            </seg>
            <seg xml:id="i-59277809263c51e9-0">
              Nu ligger äntligen fokus på Skolsverige, lärandet, kunskaper
              och lärarnas viktiga roll, med stöd av rektorer som viktiga pedagogiska
              ledare. Jag är övertygad om att vi inom de kommande tre fyra åren
              kommer att se stigande resultat, förhoppningsvis höjda löner och
              större intresse för lärarutbildningen.
            </seg>
            <seg xml:id="i-c441c011ed8c3ca0-0">
              Fru talman! Jag kan inte låta bli att ta upp ett samtal jag hade
              med min mycket duktige och fotbollsspelande 15-årige son Alexander.
              Vi satt vid köksbordet häromdagen, och han förklarade en komplicerad
              uppgift för mig. Jag berömde honom, och han sade: Ja, pappa, jag
              funderar faktiskt på att bli lärare. Det var ju kul, sade jag.
              Men, sade han, hur är det med lönen? Jag sade: När du blir färdig,
              Alexander, kommer lönen säkert att vara 30 00035 000 för en duktig
              lärare med lite erfarenhet och kanske 45 00050 000 för en bra
              rektor. Så småningom kan du till och med hamna i utbildningsutskottet.
              Skämt åsido, denna reform är ett viktigt led i att höja statusen
              för läraryrket.
            </seg>
            <seg xml:id="i-690f39ac80166116-0">
              Fru talman! Vi kommer nu att få höra från oppositionen om alla
              bedrövligheter med uppskjutandet av lärarlegitimationen, hur mycket
              fel regeringen har gjort och hur mycket fel Skolverket har gjort.
            </seg>
            <seg xml:id="i-6e81001a3b2c8dec-0">
              Jag vill gärna referera till konstitutionsutskottets granskning
              förra veckan, där även oppositionen erkände att det inte fanns
              några formella fel begångna från vare sig regeringen eller Skolverket.
              Jag tycker att det är viktigt att ha det i åtanke.
            </seg>
            <seg xml:id="i-c11e0a11479b72ae-0">
              Fru talman! Jag vill tro att den positiva tro och de positiva
              signaler vi nu sänder ut och de höga förväntningar vi har på skola,
              rektorer och lärare och med alla reformer på plats som ramverk
              kommer att göra nytta och visa att vi åter kommer att få en skola
              i världsklass. Alla vi som sitter här har de bästa ambitioner
              att det ska bli så. Men det tar inte slut här, för när reformerna
              nu är på plats börjar arbetet med att implementera dem och se
              till att det fungerar bra ute i klassrummen. Det tror jag är det
              allra viktigaste.
            </seg>
            <seg xml:id="i-01d1e74cc646a1e0-0">
              Med dessa ord, fru talman, och i och med att det är en av de
              sista debatterna i sommar vill jag passa på att önska alla mina
              kolleger och fru talmannen en trevlig sommar.
            </seg>
          </u>
          <note xml:id="i-a8ce16acc8bb8a2a-0">
            I detta anförande instämde Jenny Petersson (M) och Annika Eclund
            (KD).
          </note>
          <note type="speaker" xml:id="i-8a104713e9662138-0">
            Anf. 53 JABAR AMIN (MP):
          </note>
          <u who="jabar_amin_8e5175" xml:id="i-e790ec56bb9b932a-0">
            <seg xml:id="i-c3c076f5c186ff70-0">
              Fru talman! Låt mig börja med att säga att nu måste regeringen
              sluta slarva med skolpolitiken. Regeringen ska sluta testa ogenomtänkta
              reformer på våra skolor, våra lärare och våra elever.
            </seg>
            <seg xml:id="i-966d150922ee06fc-0">
              Alla elever har rätt att möta behöriga lärare i klassrummet.
              Reformer som syftar till att garantera detta och säkerställer
              hög kvalitet i mötet mellan elever och lärare får inte slarvas
              bort.
            </seg>
            <seg xml:id="i-da162213b936385f-0">
              Det är därför glädjande att riksdagens utbildningsutskott nu
              ställt sig bakom förslaget att ta fram en finansieringsplan för
              införandet av lärarlegitimationen i den svenska skolan.
            </seg>
            <seg xml:id="i-affcd4ccc7f40c36-0">
              Varje reform som sätter läraren och lärarens möte med eleven
              i centrum kan stärka den svenska skolan. Men skolans utmaningar
              tacklas inte bara på departementet utan även i klassrummet. Ska
              reformerna falla väl ut i skolan är det viktigt att lärarna får
              rätt förutsättningar att göra verklighet av reformerna.
            </seg>
            <seg xml:id="i-df111513c6d07926-0">
              Det råder politisk enighet om att lärarlegitimationen är en viktig
              del av kvalitetssäkringen i det svenska skolväsendet. Rätt genomförd
              kan den ligga till grund för en skola som präglas av högt förtroende
              för lärarnas profession och expertis. Men tyvärr har regeringen
              slarvat med genomförandet. Och först under våren började skolminister
              Jan Björklund inse att regeringen inte skulle klara av att få
              reformen på plats den 1 juli 2012, som det var tänkt. I stället
              vill regeringen ha ytterligare nästan ett och ett halvt år på
              sig, det vill säga till den 1 december 2013.
            </seg>
            <seg xml:id="i-88d101c255c7f171-0">
              Talaren före mig sade att riksdagens konstitutionsutskott inte
              har kritiserat regeringen. Detta är inte riktigt. Efter utfrågningar
              av såväl utbildningsminister Jan Björklund som statsminister Fredrik
              Reinfeldt har utskottet fastställt att beredningsarbetet inför
              reformen om legitimation har brustit och riktar därför kritik
              mot regeringen.
            </seg>
            <seg xml:id="i-9a47d20f371369f7-0">
              Fru talman! Låt mig citera: De problem som uppkom i samband med
              genomförandet visar dock att innehållet i beredningen i viktiga
              delar har brustit i kvalitet. Centrala frågor har berörts endast
              sporadiskt och otillräckligt. Konstitutionsutskottet säger vidare:
              Regeringen har ett ansvar för att beredningsarbetet resulterar
              i ett fullgott beslutsunderlag, och utskottet kan konstatera att
              regeringen i det aktuella fallet har brustit i detta avseende.
            </seg>
            <seg xml:id="i-5bb3179b022590c3-0">
              Det är en klar kritik mot regeringen. Det är svart på vitt här.
            </seg>
            <seg xml:id="i-4a9bf79b7034db6e-0">
              Fru talman! Lärarlegitimationen var från början underfinansierad,
              det vill säga att regeringen inte ville ersätta skolorna och kommunerna
              för de merkostnader som uppkommer i och med införandet av reformen.
            </seg>
            <seg xml:id="i-603100b5809c795e-0">
              Redan innan riksdagens första beslut om införande av lärarlegitimation
              visade Statskontoret att minst 40 000 lärare på olika sätt skulle
              komma att behöva komplettera sin utbildning för att få legitimation,
              och för det behövs självfallet resurser som regeringen vägrade
              ge kommunerna och skolorna.
            </seg>
            <seg xml:id="i-6b3c33e9ba3e59e2-0">
              Lärarlyftet II, som är regeringens satsning på lärares kompetensutveckling,
              är långt ifrån tillräckligt för att täcka behovet. Till det kommer
              lönekostnader för vikarier som måste täckas när lärare genomgår
              Lärarlyftet.
            </seg>
            <seg xml:id="i-f5fd804687a89a33-0">
              Kritiken mot att lärarlegitimationen är underfinansierad har
              framförts från flera håll, bland annat från Lärarförbundet, som
              är mycket kritiskt till hur regeringen låter bli att ersätta kommunerna
              och skolorna för de merkostnader som uppkommer i samband med reformen.
            </seg>
            <seg xml:id="i-902197e3ff36c19d-0">
              Fru talman! I morgon eller övermorgon kommer riksdagen att besluta
              ifall man ska följa utbildningsutskottets linje att kräva en uppföljning
              och en finansieringsplan av regeringen. Om så sker kommer kostnaderna
              för lärarlegitimationen äntligen att synliggöras, något som regeringen
              har vägrat att synliggöra. De kostnader som uppstår på grund av
              legitimationsförfarandet måste identifieras. Det är ett första
              steg mot ett bättre genomförande.
            </seg>
            <seg xml:id="i-7dc77d5733ebd240-0">
              Såsom situationen ser ut nu är det rimligt att skjuta fram reformen.
              Det är bättre att den genomförs ordentligt än att den genomförs
              slarvigt, för även bra reformer stjäl tid från lärarens möte med
              eleven och resurser från undervisningen om de genomförs utan ett
              helhetsgrepp. Ska alla elever få en chans att nå kunskapsmålen
              behöver Sverige lärare av allra högsta klass och som får förutsättningar
              att göra sitt jobb.
            </seg>
            <seg xml:id="i-1f822fe8a7bcd093-0">
              När riksdagen nu ska besluta om att skjuta upp införandet av
              lärarlegitimationen är det bland annat för att det har saknats
              en tillförlitlig genomförandeplan och kostnadsberäkning från regeringens
              sida. För att reformen om införande av lärarlegitimation ska falla
              väl ut i skolan måste regeringen se till att det finns resurser.
            </seg>
            <seg xml:id="i-8f9769a4a6f0d859-0">
              Fru talman! Med detta vill jag yrka bifall till utskottets förslag
              till beslut.
            </seg>
          </u>
          <note type="speaker" xml:id="i-d8290a86a8a1fcf2-0">
            Anf. 54 ROGER HADDAD (FP):
          </note>
          <u who="roger_haddad_f79cd9" next="cont" xml:id="i-3f4b36e3938f73e7-0"/>
          <note xml:id="i-0e773ec5321e3315-0">
            Fru talman! Utbildningsutskottet har nu formellt behandlat regeringens
            hemställan om att skjuta fram lärarlegitimationsreformen till
            december 2013. Fullt genomslag får reformen den 1 juli 2015 i
            och med att behörighetskraven införs i skolverksamheterna.
          </note>
          <u who="roger_haddad_f79cd9" prev="cont" xml:id="i-8a046140d6c09a49-0">
            <seg xml:id="i-b43eab98ff64e303-0">
              Den tidigare skollagen öppnade tyvärr upp för obehöriga lärare
              att undervisa i skolan. Det enda som reglerades något var att
              man inte kunde få en tillsvidareanställning, men vi vet att kommuner
              har tillsvidareanställt icke behörig personal.
            </seg>
            <seg xml:id="i-539f819fcc7f8ada-0">
              Med vårt förslag kommer det att mer uttryckligt ställas krav
              på lärarexamen och ämnesbehörighet. Lärarlegitimation kommer att
              krävas för att få undervisa och få en tillsvidareanställning men
              också för att få sätta betyg i skolan.
            </seg>
            <seg xml:id="i-a2d4368025d3202a-0">
              Behovet av reformen är mycket stort. Det finns studier som visar
              att uppemot 20 000 lärare är obehöriga, att de antingen saknar
              en lärarexamen eller har en lärarexamen men inte ämnesbehörighet.
              Skolinspektionen gjorde ett trettiotal nedslag i 30 kommuner.
              18 av kommunerna fick kritik eller synpunkter och krav på åtgärder
              för att de hade brustit i att ha rätt bemanning, rätt kompetens
              på rätt plats.
            </seg>
            <seg xml:id="i-b104193d21bd30ab-0">
              Fru talman! Lärarlegitimationsreformen är mycket viktig. För
              första gången på många år i svensk skolpolitik fokuserar vi åter
              på lärarens centrala roll och vikten av lärarens kompetens. Man
              kan inte direkt påstå att den gamla socialdemokratiska regeringen
              på sin tid var någon påskyndare av skärpta behörighetskrav. In
              i det sista har företrädare för de rödgröna kritiserat och ifrågasatt
              denna reform.
            </seg>
            <seg xml:id="i-a903be4d45b37574-0">
              Det är uppenbart att de tre rödgröna partierna värderar lärarlegitimationsbeslutet
              olika. Vänsterpartiets Rossana Dinamarca deklarerade i Expressen
              våren 2010 att partiet inte tänkte ta strid mot reformen eftersom
              den ändå inte skulle innebära någon revolution för vare sig elever
              eller lärare.
            </seg>
            <seg xml:id="i-653442dba04994a2-0">
              För Folkpartiet är detta en viktig och nödvändig revolution i
              svensk skola. Kvaliteten behöver höjas och förväntningarna på
              lärarna öka. I nya skollagen tydliggör vi lärarens direkta ansvar
              för undervisningen, vilket jag tycker är en viktig markering.
              Elever ska ha tillgång till pedagoger som är utbildade för de
              ämnen de undervisar i. Tyvärr har kommunerna och fristående aktörer
              struntat i skollagen och fortsatt anställa obehöriga lärare eller
              utbildade lärare som saknar ämnesbehörighet.
            </seg>
            <seg xml:id="i-2f389b8662637108-0">
              Dagens debatt är inte den första. Det formella beslutet togs
              redan av kammaren i mars 2011. Den som har följt Miljöpartiets
              konstitutionella spektakel under våren gällande implementeringen
              av beslutet borde snarare rikta frågan om de rödgrönas lojalitet
              till reformen, fru talman.
            </seg>
            <seg xml:id="i-812039c7752b2e2e-0">
              Socialdemokraterna var in i det sista tveksamma och kunde enbart
              stå bakom reformen med vissa reservationer. Miljöpartiets Jabar
              Amin och hans partikolleger lade ned sina röster. Vänsterpartiet,
              som våren 2010 deklarerat att man inte tänkte ta strid mot reformen,
              röstade nej till denna viktiga reform. Och nyss sade Jabar Amin
              att det råder politisk enighet kring denna reform!
            </seg>
            <seg xml:id="i-0e8b336829da6dd4-0">
              Fru talman! Vi är övertygade om att lärarkompetensfrågan inte
              skulle vara på agendan och prioriteras av kommunerna, lärarnas
              arbetsgivare, utan lärarlegitimationsförslaget. Tyvärr går det
              för sakta. Jag har till och med hört kommuner säga att de tänker
              avvakta ytterligare i sitt arbete med kartläggning och fortbildning
              i väntan på det nya beslutet.
            </seg>
            <seg xml:id="i-89a4f9f71e14d519-0">
              Att vi nu senarelägger ikraftträdandet av reformen, vilket regeringen
              här hemställer om, är beklagligt men nödvändigt för att det ska
              bli bra. Regeringens bedömning baserar sig på Skolverkets uppgifter,
              och för den delen har samtliga bedömningar inför de politiska
              besluten baserat sig på Skolverkets uppgifter.
            </seg>
            <seg xml:id="i-9bac163553932dff-0">
              Det har anförts olika skäl till hemställan om att skjuta på denna
              reform i ett år, bland annat att Skolverket har haft tekniska
              problem, att ansökningar har varit ofullständiga, att det har
              varit många pappersansökningar och att antalet ansökningar hos
              Skolverket om validering och lärarlegitimation har överstigit
              vad någon på Skolverket trodde.
            </seg>
            <seg xml:id="i-e04e870047fe4565-0">
              Detta är de faktiska förklaringarna till den nya bedömningen,
              inte att regeringen har slarvat eller velat hafsa igenom beslutet.
            </seg>
            <seg xml:id="i-84d10e61cf7b3edd-0">
              Fru talman! Riksdagen och regeringen måste fortsätta följa denna
              reform. Utbildningsutskottet får också löpande information av
              Skolverket om arbetet med att samla in, bedöma och utfärda de
              nya lärarlegitimationerna. Riksdagen har också i årets budget
              ökat anslaget till 128 miljoner kronor för uppdraget. Gör Skolverket
              andra bedömningar är det viktigt att man tidigt signalerar till
              riksdag och regering hur arbetet fortskrider och hur man ska genomföra
              riksdagens beslut på att korrekt och bra sätt.
            </seg>
            <seg xml:id="i-ef20c3d4c47c5d15-0">
              Fru talman! I riksdagsårets sista skälvande minut debatterar
              vi åter frågan om lärarlegitimation. De flesta elever har gått
              på efterlängtat sommarlov, men många av Sveriges lärare jobbar
              kvar på sina arbetsplatser för att både efterarbeta det läsår
              som gått och förbereda kommande arbete.
            </seg>
            <seg xml:id="i-39b2fb85f8443740-0">
              Alliansregeringen har verkat i sex år. Från första stund har
              alliansregeringen på olika sätt lyft upp den problembild som finns
              i den svenska skolan för att stärka kvaliteten så att alla de
              elever som finns i skolan får bättre förutsättningar att lära
              sig. Lärarlyftet har genomförts, speciallärarutbildningen har
              återinförts och det har gjorts satsningar på läsa-skriva-räkna.
            </seg>
            <seg xml:id="i-472bda911dc6d776-0">
              Vi diskuterar framgångsrika skolor där lärarna har en viktig
              nyckelposition, och en av de viktiga frågorna att diskutera är
              lärarlegitimation. Vi debatterade denna fråga för drygt ett år
              sedan i kammaren, och nu har vi anledning att ta upp frågan igen
              egentligen bara för att ändra en mindre detalj kopplat till att
              vi ska förlänga införandet.
            </seg>
            <seg xml:id="i-fa1303067c85c0f2-0">
              Vi vill säkra kvaliteten. Jag vill precis som andra företrädare
              från allianspartierna lyfta behovet av att vi har riktigt bra
              lärare i Sveriges skolor.
            </seg>
            <seg xml:id="i-3c22dd4d34c0cacd-0">
              Vi har jobbat med olika styrdokument, förtydligat kursplaner
              och läroplaner, infört en ny skollag och så vidare. Men framför
              allt har läraren själv en viktig roll att spela. Det handlar om
              att skapa förtroende, motivera och lägga upp arbetet så att lärande
              kan ske. Från politiskt håll vill vi ge lärarna verktygen för
              att kunna göra detta. Då är införandet av en lärarlegitimation
              en kvalitetsfaktor för att ytterligare gå mot ett Sverige med
              framgångsrika skolor där eleverna når målen och också överträffar
              sina egna förväntningar på sig själva med hjälp av lärarnas skicklighet.
            </seg>
            <seg xml:id="i-4a024a90d3a7debc-0">
              En fråga som har diskuterats handlar om att vi också kommer att
              införa fler steg när det gäller lärares möjlighet att avancera.
            </seg>
            <seg xml:id="i-36be16fa08a68629-0">
              Det är viktigt att det finns en bred samsyn i frågan om lärarlegitimation.
              I debatten för ett år sedan var jag och mina allianskolleger tydliga
              med att vi måste vara lyhörda för att ett så pass omfattande omställningsarbete
              kommer att ta tid och att vi kommer att följa det nära för att
              det ska bli den kvalitetsreform som vi förväntar oss.
            </seg>
            <seg xml:id="i-2c9bcceef1f5e1dc-0">
              Därav dagens beslut som är ett resultat av att Skolverket i februari
              2012 meddelade att man inte hade möjlighet att utfärda så många
              lärarlegitimationer som behövdes för att ikraftträdandet skulle
              kunna bli den 1 juli 2012. Från riksdagens sida har vi lyssnat
              och kommit med de förslag som behövs för att kunna genomföra detta
              på ett bra sätt.
            </seg>
            <seg xml:id="i-67ac61315666ed7f-0">
              Låt mig relatera till den ledamot från oppositionen som har deltagit
              i debatten så här långt. Han säger att regeringen ska sluta slarva
              och sluta genomföra ogenomtänkta reformer. Jag vill å det bestämdaste
              hävda motsatsen. Vi har inte gjort annat än tagit reform på reform
              som handlar om att säkra kvaliteten i den svenska skolan.
            </seg>
            <seg xml:id="i-7ed55e6340aa7487-0">
              Vi har från Alliansens sida också varit tydliga med att vi ska
              följa varje reform för att se om den på något sätt behöver justeras,
              förbättras eller förändras allt för att stärka kvaliteten i den
              svenska skolan.
            </seg>
            <seg xml:id="i-e8fa1a82c71198ef-0">
              Om det av olika anledningar, praktiska och andra, inte blir helt
              rätt från början alla gånger har vi ett politiskt ansvar för att
              ta upp frågan igen och säkerställa att det blir på bästa sätt.
            </seg>
            <seg xml:id="i-5e51cbce061ef873-0">
              Anklagelsen gör mig upprörd. Vi är inte betjänta av pajkastning
              med den typen av argumentation i riksdagen, för det handlar om
              att på olika sätt stärka kvaliteten i den svenska skolan.
            </seg>
            <seg xml:id="i-dffb2788659023d5-0">
              Fru talman! Jag sällar mig till den önskan som min moderate kollega
              framförde tidigare och önskar mina kolleger i utbildningsutskottet
              och fru talmannen en riktigt trevlig sommar.
            </seg>
          </u>
          <note xml:id="i-de6a8807ed2c764a-0">
            I detta anförande instämde Annika Eclund (KD).
          </note>
          <note xml:id="i-89ebd153aff245a2-0">
            Anf. 55 ULRIKA CARLSSON i Skövde (C):
          </note>
          <note xml:id="i-de6a8807ed2c764a-1">
            I detta anförande instämde Annika Eclund (KD).
          </note>
          <note type="speaker" xml:id="i-044e2498ad124672-0">
            Anf. 56 JABAR AMIN (MP) replik:
          </note>
          <u who="jabar_amin_8e5175" next="cont" xml:id="i-d5817ea3497ac9c8-0">
            <seg xml:id="i-f9df7d582e56cf80-0">
              Fru talman! Ulrika Carlsson är lite irriterad över att jag säger
              att regeringen har slarvat och att regeringen har brustit. Därför
              ska jag upprepa vad jag sade. Det är inte mina ord, utan konstitutionsutskottets
              ställningstagande. Ulrika Carlsson hörde tydligen inte när jag
              läste upp det:
            </seg>
            <seg xml:id="i-34756fe7c3f2f27e-0">
              De problem som uppkom i samband med genomförandet av lärarlegitimationen
              visar dock att innehållet i beredningen i viktiga delar har brustit
              i kvalitet. Centrala frågor har berörts endast sporadiskt och
              otillräckligt. Så säger konstitutionsutskottet, och fortsätter:
              Regeringen har ett ansvar för att beredningsarbetet resulterar
              i ett fullgott beslutsunderlag, och utskottet kan konstatera att
              regeringen i det aktuella fallet har brustit i detta avseende.
            </seg>
            <seg xml:id="i-2ab8d321a9fc46e8-0">
              Det går inte att säga att det är jag som påstår att regeringen
              har brustit och att regeringen har slarvat. Här är svart på vitt.
              Här säger riksdagens konstitutionsutskott att regeringen har slarvat,
              att regeringen har brustit och att regeringen inte har hållit
              måttet när det gäller kvaliteten i genomförandet av denna fråga.
              Det är viktigt att inte bara lyssna på vad oppositionen säger
              i denna fråga utan också på konstitutionsutskottet.
            </seg>
          </u>
          <note xml:id="i-6e908b18796e99e3-0">
            Anf. 57 ULRIKA CARLSSON i Skövde (C) replik:
          </note>
          <u who="jabar_amin_8e5175" prev="cont" xml:id="i-67dd035b4989d0e9-0">
            <seg xml:id="i-65f2029145e52c24-0">
              Fru talman! Jag vill framhålla att jag lyssnade väldigt noga
              på vad Jabar Amins anförande, och jag hörde mycket väl när han
              citerade konstitutionsutskottets uttalande. Ordet slarv nämndes
              inte av konstitutionsutskottet. Det är Jabar Amins ord. Att man
              har brustit i kvalitet betyder inte alls att man har slarvat.
              Man har av någon anledning inte lyckats uppfylla alla kvalitetskriterier,
              men det behöver inte betyda att man har slarvat. Att det finns
              brister är det viktigt att vi på olika sätt kommer till rätta
              med. Det var därför som vi i debatten för drygt ett år sedan var
              noga med att säga att lärarlegitimationen är en ny reform, och
              att utbildningsutskottet och alliansledamöterna kommer att följa
              den nära och se om vi behöver göra justeringar.
            </seg>
            <seg xml:id="i-01ea2c3d3537f45c-0">
              Dagens debatt handlar om att vi av olika anledningar måste senarelägga
              införandet. Konsekvensen är att vi har en debatt om det och att
              vi kommer att fatta beslut om det.
            </seg>
            <seg xml:id="i-6648ef13285ece29-0">
              Att dra egna slutsatser av de ord som används i konstitutionsutskottets
              betänkande kan man ju göra, men man kan inte hävda att det är
              konstitutionsutskottet som säger det.
            </seg>
          </u>
          <note type="speaker" xml:id="i-5e40e4e707b1b24e-0">
            Anf. 58 JABAR AMIN (MP) replik:
          </note>
          <u who="jabar_amin_8e5175" next="cont" xml:id="i-d5817ea3497ac9c8-1">
            <seg xml:id="i-dc0cf93b8d0f49b2-0">
              Fru talman! Jag hävdar att konstitutionsutskottet ett av riksdagens
              utskott riktar skarp kritik mot regeringen. Det står att centrala
              frågor har berörts endast sporadiskt och otillräckligt och att
              regeringen har brustit i kvalitet. Det är att slarva när man brister
              i kvalitet och när man inte i centrala delar behandlar frågan
              på ett seriöst sätt.
            </seg>
          </u>
          <note xml:id="i-db45080156df2acc-0">
            Anf. 59 ULRIKA CARLSSON i Skövde (C) replik:
          </note>
          <u who="jabar_amin_8e5175" prev="cont" xml:id="i-67dd035b4989d0e9-1">
            <seg xml:id="i-f18020fe32864613-0">
              Fru talman! Jag är helt övertygad om att regeringen gör allt
              man kan för att genomföra varje reform på bästa tänkbara sätt.
              Att vi från riksdagens sida granskar det och ser om det har funnits
              brister är bra. Det är också bra att man påtalar om det har funnits
              brister och tar konsekvensen av det. Det betyder inte att regeringen
              har slarvat. Att man har brustit kan vi erkänna. Nu återkommer
              ju regeringen, och riksdagen får möjlighet att fatta beslut om
              att säkra genomförandet av lärarlegitimationen på ett mycket bra
              sätt.
            </seg>
            <seg xml:id="i-725cac6f876848d2-0">
              Det är viktigt för Sveriges skolor att vi har riktigt bra lärare.
              Det är viktigt att den här processen får ta lite längre tid, att
              det ges möjlighet till kompetensutveckling för lärare och att
              kommunerna får möjlighet att se över vilka anställda man har och
              jobba för att säkra en god tillgång till legitimerade lärare.
            </seg>
          </u>
          <note type="speaker" xml:id="i-37059d36c873f4b5-0">
            Anf. 60 ANNIKA ECLUND (KD):
          </note>
          <u who="annika_eclund_8435c4" next="cont" xml:id="i-ccc394de1f3db3db-0">
            <seg xml:id="i-cb158a9a4d97987a-0">
              Fru talman! Alliansen har tagit de låga resultaten i svensk skola
              på största allvar och lagt om skolpolitiken genom att införa en
              lång rad reformer. En viktig pusselbit när det gäller att öka
              resultaten hos eleverna men också höja lärarnas status är lärarlegitimationen
              som vi nu debatterar igen.
            </seg>
            <seg xml:id="i-7df9b268c64fadd9-0">
              Legitimationen innebär en auktorisering av läraryrket och klargör
              att lärares arbete är ett myndighetsutövande eftersom endast legitimerade
              lärare i fortsättningen kommer att få sätta betyg. Legitimationen
              är samtidigt en kvalitetsgaranti. Legitimationen kan återkallas
              från lärare som inte sköter sitt uppdrag. Grov oskicklighet i
              yrkesutövningen eller grova brott ska leda till indragen legitimation.
              Det innebär en trygghet för alla som jobbar i skolan. I bästa
              fall är också lärarlegitimationen ett första steg i en bättre
              löneutveckling för lärarkåren. Att kvalitetssäkra läraryrket genom
              lärarlegitimationen är ett mycket viktigt steg i rätt riktning.
              Detta tror jag att vi är överens om i denna kammare.
            </seg>
          </u>
          <note xml:id="i-bbf3b6cd73232d03-0">
            Fru talman! I väntan på riksdagens beslut fick Skolverket i november
            2010 i uppdrag att förbereda och organisera arbetet med att legitimera
            lärare och förskollärare. Skolverket bedömde då att hela legitimationssystemet
            skulle komma att vara i funktion den 1 juli 2011, och budskapet
            var att tilldelade resurser för 2011 räckte.
          </note>
          <u who="annika_eclund_8435c4" prev="cont" xml:id="i-9e7c36a136330061-0">
            <seg xml:id="i-4a2a74fbe092f2c4-0">
              I april 2012 inkom Skolverket med ytterligare en skrivelse där
              verket gjort en ny bedömning där man klargjorde att mer tid skulle
              krävas för att behandla alla inkomna ansökningar. Skälen var många.
              Bland annat upptäcktes att en mycket större andel ansökningar
              än vad som hade förutsetts lämnades in i pappersform och måste
              skannas in för att kunna läggas in i det digitala registret. Uppemot
              hälften av ansökningarna var ofullständiga och måste kompletteras.
              I tjänstgöringsintygen fanns det ofta oklarheter som måste utredas.
              Skolverket fick i många fall kontakta universitet och högskolor
              för att kunna avgöra vilket undervisningsämne en kurs kunde kopplas
              till. När det är oklart vilken typ av behörighet kurserna ger,
              blir det svårt för verket att avgöra vilken typ av behörighet
              läraren i praktiken har.
            </seg>
            <seg xml:id="i-3d07ce49752cffcf-0">
              Myndigheten angav också att man hade haft stora problem med utvecklingen
              av det digitala stöd som behövs för att kunna sköta ärendehanteringen
              effektivt.
            </seg>
            <seg xml:id="i-78ddb2fab7640f9c-0">
              Regeringen har i propositionen Legitimation för lärare och förskollärare
              redogjort för reformens ekonomiska konsekvenser. Regeringen redovisar
              beräkningar för de ökade kostnader som ett legitimationssystem
              leder till för huvudmännen, till exempel personalkostnader och
              kostnader för introduktionsperioden och för de kostnader som skolmyndigheterna
              skulle få. De har kompenserats.
            </seg>
            <seg xml:id="i-35fdcf41dc4259f4-0">
              Regeringen ska i samarbete med bland annat Skolverket, Skolinspektionen
              och Sveriges Kommuner och Landsting följa och analysera utvecklingen
              av legitimationssystemet och de ekonomiska konsekvenserna av reformen.
              Detta har tydligt redovisats i finansieringsplanen.
            </seg>
            <seg xml:id="i-59161618f239336f-0">
              Fru talman! Det handlar alltså inte om bristen på resurser. Det
              handlar om att komplexiteten i hanteringen av uppdraget är större
              än beräknat. Uppdragen kommer att slutföras, emellertid kommer
              det ta längre tid än vad som först var beräknat.
            </seg>
            <seg xml:id="i-c1133717041e9141-0">
              Det är viktigare att göra rätt än att göra fort.
            </seg>
          </u>
          <note xml:id="i-b4bc3616eab930e3-0">
            Fru talman! Utskottet har fått och får löpande information om
            arbetets gång direkt från Utbildningsdepartementet och från Skolverket.
            Skolverket informerade utskottet den 17 november 2011 om aktuella
            frågor, bland annat lärarlegitimationen, och den 19 januari 2012
            om arbetet med att utfärda lärarlegitimation. Utbildningsdepartementet
            informerade och svarade på frågor om lärarlegitimationsreformen
            i utskottet den 26 april 2012. Vi får också annan information
            genom sedvanlig omvärldsbevakning.
          </note>
          <note type="speaker" xml:id="i-bf810fe73f80e3f2-0">
            Anf. 61 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-b14e3a5ac04685d7-0">
            <seg xml:id="i-42c51bc20b50b060-0">
              Fru talman! Debatten handlar om en ganska okomplicerad fråga,
              nämligen senareläggning av en del av lärarlegitimationsreformen.
            </seg>
            <seg xml:id="i-5f55e327f40037c7-0">
              Redan våren 2006 tillsatte regeringen en utredning om lärarauktorisation.
              Efter samtal, inte minst med lärarfacken, kom den dåvarande regeringen
              fram till att det kunde vara en väg att förbättra kvaliteten i
              den svenska skolan att strama upp reglerna för hur man anställde
              och vilka som fick arbeta i den svenska skolan.
            </seg>
            <seg xml:id="i-60906734c48a63b3-0">
              Resultatet blev sedermera att den nya borgerliga regeringen hösten
              och vintern 2006 körde vidare med lärarauktorisationsfrågan och
              lade fram tilläggsdirektiv för att ta fram det som vi i dag debatterar.
            </seg>
            <seg xml:id="i-aaaa5b8faba7e94b-0">
              För oss socialdemokrater är detta en viktig reform. Det är en
              viktig reform därför att vi tror att lärarna är skolans viktigaste
              resurs när det handlar om mötet med eleverna och att se till att
              alla elever i vårt land, som demokratiska medborgare, får en möjlighet
              att tillgodogöra sig de kunskaper och färdigheter som det moderna
              livet i dag kräver på arbetsmarknaden. Tyvärr är vi inte där än
              långt därifrån. Vi är i dag längre därifrån än vad vi kanske har
              varit i modern tid.
            </seg>
            <seg xml:id="i-dc822eb75010c55f-0">
              I dagarna har ca 100 000 ungdomar, tjejer och killar, lämnat
              den svenska grundskolan. De har gjort det med lust och stort framtidshopp,
              men för en del av dem med stora hinder på vägen. Det absolut största
              hindret handlar just om bristen på adekvat utbildning. Vi vet
              att det är oerhört svårt för en ung tjej eller kille som i dag
              lämnar gymnasieskolan att få ett jobb om man inte har en fullgången
              gymnasieutbildning. Vi vet att vägen dit är att man är behörig
              till de nationella programmen på gymnasiet efter grundskolan.
              Tyvärr var det över 12 000 av de 100 000 som lämnade grundskolan
              som saknade behörighet för att söka till de nationella programmen
              i gymnasieskolan. För dem väntar ofta ett tuffare liv än för dem
              som har möjlighet att söka till gymnasiets nationella program
              och fullfölja det.
            </seg>
            <seg xml:id="i-d6c1dfa1fdd94d81-0">
              Fru talman! Sverige står därför i dag inför stora utmaningar,
              och den största är kanske att vända utvecklingen i den svenska
              grund- och gymnasieskolan. Vad är vägen framåt för vårt land?
              För oss socialdemokrater är den frågan mycket enkel att besvara.
              Vägen framåt för oss handlar om just kunskap och kompetens. I
              den globala konkurrens som vi är en del av, och som vi i framtiden
              ser kommer att bli ännu hårdare, är det viktigt att vi är duktigare
              och att vi har varor och tjänster som kräver mycket av kunskap
              och kompetens så att vi också kan ta bra betalt för dem. Och genom
              att kunna ta bra betalt för dem kan vi också betala rimliga löner
              och ge bra villkor. Då är just den svenska grundskolan oerhört
              central.
            </seg>
            <seg xml:id="i-8be9fd4ad17dc198-0">
              För att kunna vända den negativa spiral som svensk skola befinner
              sig i är det oerhört viktigt att vi kan utveckla just läraryrket,
              som en del av de föregående talarna har sagt. Om detta råder det
              hyfsad politisk enighet. Jag betvivlar inte alls det engagemang
              som finns hos flertalet av riksdagens partier när det handlar
              om att just försöka vända denna utveckling och utveckla läraryrket.
              Då handlar det om allt från investeringar i lärares fortbildningsmöjligheter,
              kompetensutveckling och karriärmöjligheter, som flera talare har
              varit inne på tidigare. Men det handlar naturligtvis också om
              vilka som får vara lärare och undervisa i den svenska skolan så
              att undervisningen håller en sådan kvalitet att inte en enda elev
              behöver lämna skolan utan tillräckliga kunskaper.
            </seg>
            <seg xml:id="i-50b7f81aa4644e72-0">
              I detta avseende är lärarlegitimationsreformen oerhört central.
              Därför är det naturligtvis beklagligt hur det har utvecklats under
              de senaste månaderna. Vi har sett fram emot att den till vissa
              delar skulle börja gälla från den 1 juli i år. Nu blir det inte
              så. Regeringen meddelade i mars att man skulle skjuta upp reformen
              på obestämd tid.
            </seg>
            <seg xml:id="i-3846d31573598549-0">
              Vi var mycket snabba med att framföra att vi står bakom reformen
              och fortsatt kommer att kräva att denna reform ska införas. Men
              för att kunna ställa oss bakom regeringens proposition krävde
              vi också att man skulle komma tillbaka med ett konkret datum till
              vilket man skulle skjuta upp detta. Jag tror att det hade varit
              förödande att skjuta upp detta på obestämd tid. Det hade ställt
              hela den svenska grund- och gymnasieskolan, och även förskolan
              för den delen, i limbo, någonting som vi verkligen inte behöver
              i detta läge.
            </seg>
            <seg xml:id="i-58e91446be034ddb-0">
              Nu har regeringen kommit tillbaka med ett datum den 1 december
              2013. Jag tycker att det är bra att det får ta lite längre tid.
              Jag hade gärna sett att det hade börjat gälla. Men med tanke på
              hur frågan har utvecklats och att det knappast hade funnits några
              som helst rimliga möjligheter att göra klart det i år är det,
              som någon tidigare talare sade, bättre att detta sker ordentligt,
              väl genomarbetat och väl förankrat än att man återigen försöker
              hasta igenom en reform av denna dignitet.
            </seg>
            <seg xml:id="i-54f15966cd12d4ba-0">
              Vad svensk skola i detta läge behöver är långsiktiga förutsättningar.
              Man behöver veta att när regering och riksdag ställer upp ett
              antal saker som handlar om betygssystem och kursplaner, alltså
              alla verktyg som är statens styrmedel, är det de som gäller.
            </seg>
            <seg xml:id="i-730469bb92ebbfc8-0">
              Vi har sett ett antal exempel där regeringen och framför allt
              utbildningsministern har varit mycket rask med att skjuta från
              höften. Utbildningsministern är en mycket engagerad skolperson.
              Han har mycket länge varit engagerad i skol- och utbildningsfrågor.
              Jag betvivlar inte hans engagemang för en bättre skola. Däremot
              har jag alltmer börjat tvivla på hans förmåga att i sak implementera
              detta. Lärarlegitimationsreformen är ett exempel. Det finns andra
              exempel på detta. När det gäller det betygssystem som nu har börjat
              gälla har vi sett att det i ett antal ämnen inte finns tillräckliga
              underlag och bedömningsstöd trots att denna riksdag vid flera
              tillfällen har beslutat om och beställt detta från regeringen.
            </seg>
            <seg xml:id="i-e7e18928279b0ae4-0">
              Vi ser en lärlingsutbildningsreform som skulle förhindra avhopp
              men som i stället har lett till ännu fler avhopp. 50 procent av
              dem som påbörjade utbildningen har inte fullföljt den. Vi ser
              en yrkesutbildningsreform i gymnasieskolan som skulle göra dessa
              utbildningar mer attraktiva de skulle ha högre kvalitet och attrahera
              fler men som i stället har lett till att det är färre och färre
              som i dag söker till dem.
            </seg>
            <seg xml:id="i-0661e031798d52cc-0">
              Jag misstror inte syftet. Jag tror, som sagt, att denna regering
              och utbildningsministern är engagerad i utbildningsfrågor. Däremot
              verkar man vara mycket rask med att skjuta från höften. Men implementeringen
              går inte lika bra.
            </seg>
            <seg xml:id="i-ca0f546cda742a1a-0">
              Det är mot denna bakgrund som vi har fått ett stöd från en majoritet
              i riksdagens utbildningsutskott för att i detta betänkande kräva
              att regeringen ska återkomma med en finansieringsplan och med
              en rapport vid årsskiftet om hur implementeringen av lärarlegitimationsreformen
              går. Vi gör det därför att vi värnar om den. Vi gör det därför
              att vi är måna om att detta inte ska ske igen. Vi gör det därför
              att den del av denna reform som skulle ha sjösatts den 1 juli
              verkligen får börja gälla den 1 december 2013.
            </seg>
            <seg xml:id="i-b2849cebe3977598-0">
              Jag tror tyvärr att det vore förödande för denna lärarlegitimationsreform
              om vi inte kan hålla tidsplanen och om det som regeringen nu föreslår
              inte visar sig hålla.
            </seg>
            <seg xml:id="i-cb01651125f1bcba-0">
              Slutligen: Jag har hört flera företrädare för regeringspartierna
              återkomma till Skolverket. En del av det som har hänt kanske har
              varit svårt att förutse. Men att man försöker skylla dessa brister
              på Skolverket köper jag inte. Jag tror att Skolverket, utifrån
              de förutsättningar som de har fått av regering och riksdag, har
              försökt göra sitt bästa för att se till att denna reform kan sjösättas.
              Men förutsättningarna har uppenbarligen inte varit sådana att
              det har varit möjligt. Detta ansvar kan inte läggas på Skolverket.
              Det ligger på regeringen och riksdagen och inte på någon annan.
              Riksdagen har att sätta upp de långsiktiga reglerna. Regeringen
              har att se till att de implementeras. Detta kan inte skyllas på
              en underställd myndighet. Det som tyvärr hittills har utvecklats
              på ett felaktigt sätt bär denna regering ansvaret för. Ta detta
              ansvar och skyll inte på Skolverket! Sedan får vi tillsammans
              göra vårt bästa och se till att detta inte sker igen. Det är mot
              denna bakgrund som jag yrkar bifall till förslaget i utbildningsutskottets
              betänkande och avslag på reservationerna.
            </seg>
          </u>
          <note type="speaker" xml:id="i-67171677eb04d578-0">
            Anf. 62 ROGER HADDAD (FP) replik:
          </note>
          <u who="roger_haddad_f79cd9" xml:id="i-7473a18178489861-0">
            <seg xml:id="i-c3cd1a97e2b59970-0">
              Fru talman! Det var ett långt inlägg som berörde nästan allt
              annat än sakfrågan, nämligen att vi skjuter fram beslutet om lärarlegitimationen
              ett år. Det är egentligen en teknisk fråga.
            </seg>
            <seg xml:id="i-9b05f5626cb0684d-0">
              Skolverket har hemställt hos regeringen om mer pengar. Det har
              man fått. Man har kommit till regeringen och sagt att man har
              bekymmer. Då har regeringen lyssnat. De gånger som Skolverket
              har uppmärksammat regeringen har regeringen inte slagit dövörat
              till. I den meningen har man hållit på regeringsbeslut kontra
              uppdrag till de statliga myndigheterna. Därmed är det korrekt
              skött i den delen.
            </seg>
            <seg xml:id="i-c447311b827530f0-0">
              Ibrahim Baylan vill gärna slå ett slag för sitt tilläggsdirektiv
              från januari 2006. Men vi som har följt skolpolitiken i över tio
              år vet att det var en eftergift efter förslag från dåvarande Skolverket
              men också från lärarfacken som under många år drivit frågan om
              lärarauktorisation.
            </seg>
            <seg xml:id="i-72e2c65d57294f76-0">
              Om jag inte minns helt fel skulle utredaren överväga om vi skulle
              ha lärarauktorisation. Baylan som då var ansvarigt statsråd hade
              en kommentar om att själva konstruktionen på lärarlegitimationsförslaget,
              det innehållet, skulle avgöras av parterna Sveriges Kommuner och
              Landsting, arbetsgivarnas parter och staten. Det var otydligt
              och inte konkret.
            </seg>
            <seg xml:id="i-89a45d3b76dabf28-0">
              Jag tycker att det förslag som alliansregeringen lagt fram om
              en statlig lärarlegitimation och om att statens Skolverk ska ta
              fram en definition och även hantera och besluta vilka som ska
              få lärarlegitimation är mer rättssäkert och kvalitetssäkrat. Sveriges
              Kommuner och Landsting, inte minst de socialdemokratiska kommunpolitikerna,
              har aktivt motarbetat det här förslaget och gör så än i dag.
            </seg>
          </u>
          <note type="speaker" xml:id="i-74aa900ee0bd257f-0">
            Anf. 63 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-b14e3a5ac04685d7-1">
            <seg xml:id="i-ef2562effad2f0e2-0">
              Fru talman! Först en saklig upplysning: Det jag talade om var
              inte tilläggsdirektivet utan själva utredningen. Tilläggsdirektivet
              kom i december 2006 när den nya, borgerliga, regeringen skrev
              ett tilläggsdirektiv rätt ska vara rätt.
            </seg>
            <seg xml:id="i-73535ab46062f768-0">
              Jag måste få ställa en fråga till Roger Haddad: Är du nöjd med
              hur detta har utvecklats?
            </seg>
            <seg xml:id="i-b880f15f214d869f-0">
              Är Folkpartiet nöjt när det gäller denna reform som vi både tillskrivit
              en sådan vikt för att höja kvaliteten på undervisningen och för
              att se till att få en bättre tingens ordning i svensk skola? Ingen
              av oss kan väl vara nöjd med situationen i dag, med att drygt
              12 procent av Sveriges elever lämnar grundskolan utan att kunna
              välja ett nationellt program, med allt vad det sedan innebär i
              form av försämrade möjligheter på arbetsmarknaden och i livet
              över huvud taget.
            </seg>
            <seg xml:id="i-728dae4da49cc52d-0">
              Är du nöjd med hur den här reformen sjösatts? Och om du är nöjd,
              varför är du då det?
            </seg>
            <seg xml:id="i-a78c6fe572f2016f-0">
              Jag är väldigt mycket för reformen, för jag tror på den men inte
              som ett slags alexanderhugg utan som en viktig komponent för att
              höja kvaliteten på undervisningen en komponent av många förstås,
              men en viktig sådan.
            </seg>
            <seg xml:id="i-3dcb970692689915-0">
              Är du alltså nöjd? Det är det första.
            </seg>
            <seg xml:id="i-43e83cbaf4218052-0">
              Det andra är att jag, fru talman, märker att Roger Haddad men
              också många andra regeringsföreträdare i frågor där man är trängd,
              där man är pressad, därför att utvecklingen inte alls går så som
              vi alla hoppas vi ser att de reformer som sjösatts inte alls faller
              så väl ut som vi alla skulle kunna hoppas försöker önska sig tillbaka
              till den tid då man var i opposition. Man börjar leta efter brister
              för sju åtta tio år sedan.
            </seg>
            <seg xml:id="i-544a601144b4256d-0">
              Jag kan vara ödmjuk och säga att vi nog inte gjort allt som är
              perfekt i denna världen. Men vi försöker alltid lära både av det
              vi gjort bra och av det som varit mindre bra.
            </seg>
            <seg xml:id="i-56a081b6789d371f-0">
              Roger Haddad, varför tar ni inte debatt om det som händer i dag?
              Varför blickar ni hela tiden tillbaka?
            </seg>
          </u>
          <note type="speaker" xml:id="i-b23637f88bde3bd2-0">
            Anf. 64 ROGER HADDAD (FP) replik:
          </note>
          <u who="roger_haddad_f79cd9" xml:id="i-7473a18178489861-1">
            <seg xml:id="i-e48506af97a33d6a-0">
              Fru talman! Den här regeringen hastar inte fram skolreformer.
              Ibland har vi fått kritik för att inte ha infört gymnasiereformen
              så som det var tänkt. Vi sköt ju på den ytterligare ett år. Det
              gjorde vi i en dialog med kommunerna och med skolorna och rektorerna
              som ville ha mer tid för implementeringen.
            </seg>
            <seg xml:id="i-fcbd0a7f77a605fa-0">
              Skoldebatter är kul. Ibland får vi kritik för att vi inte gör
              någonting. Ibland får vi kritik för att vi skjuter på genomförandet.
              Men i sak, när det gäller lärarlegitimationsförslagets fulla genomslagskraft
              den 1 juli 2015 är det inga förändringar. Från och med den 1 juli
              2015 gäller att man ska ha lärarlegitimation, lärarexamen och
              ämnesbehörighet, för rätt skolnivå, för att kunna verka tills
              vidare.
            </seg>
            <seg xml:id="i-3b2e35d3add5c3b8-0">
              Det är det tekniska, övergångsperioden fram till år 2015, som
              vi egentligen skjuter på.
            </seg>
            <seg xml:id="i-2bd7156329bee241-0">
              Nej, naturligtvis är vi inte nöjda. Hur kan man vara nöjd om
              man inser att myndigheten själv konstaterar att de inte haft rätt
              databas, att det varit en ökad tillströmning att nästan dubbelt
              så många i lärarkåren sökt att man skickar in papperskopior i
              stället för att skicka e-post och att Rikspolisstyrelsen och alla
              möjliga andra myndigheter måste anlitas som stöd och hjälp för
              Skolverket?
            </seg>
            <seg xml:id="i-368b31440b96d296-0">
              Den bedömning man gjorde höll inte ett halvår senare. Det är
              där man har justerat, från drygt 60 miljoner till 128 miljoner
              och från ett införande den 1 juli i år till att det skjuts drygt
              ett år framåt. Jag tycker att vi har varit ödmjuka. Vi har lyssnat
              och försökt ge Skolverket, som ändå är den myndighet som ska genomföra
              det här, bra förutsättningar.
            </seg>
            <seg xml:id="i-19ec3239f0e2f749-0">
              Glöm inte i denna debatt att ingen från de rödgröna partierna
              går in i frågan om arbetsgivarnas, kommunernas, ansvar som viktiga
              beståndsdelar i denna reform! Fortbildning och kartläggning allt
              detta skulle påskynda reformen ännu mer, men man tar inte sitt
              ansvar där.
            </seg>
          </u>
          <note type="speaker" xml:id="i-05f35df054a0cd66-0">
            Anf. 65 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-b14e3a5ac04685d7-2">
            <seg xml:id="i-ef29d3d9e8c088a0-0">
              Fru talman! Det är bra att Roger Haddad kan vara tillräckligt
              ödmjuk för att erkänna att inte heller han är nöjd. Det har inte
              riktigt låtit så.
            </seg>
            <seg xml:id="i-2e054fb288cbd0a4-0">
              Dock är det så att Roger Haddad återkommer till det som flera
              andra borgerliga i denna talarstol försökt göra antydningar om,
              nämligen till myndigheten. Trots allt är det regeringens myndighet
              vi talar om. Och trots allt är det riksdag och regering som fastställer
              förutsättningarna. Myndigheterna jobbar efter de direktiv som
              de får av regeringen.
            </seg>
            <seg xml:id="i-2cab838e670c8c81-0">
              Jag måste säga att jag blir smått förbannad när jag gång efter
              gång hör er göra antydningar och försöka skjuta över ert ansvar
              på en myndighet som är satt att egentligen genomföra det som regering
              och riksdag beslutat.
            </seg>
            <seg xml:id="i-8edb5fee66ce9381-0">
              Ta i stället ansvar för det ni gör och erkänn att det blev ett
              debacle och säg: Nu har vi en ny situation. Vi försöker sjösätta
              detta, att gälla från den 1 december 2013. För att försäkra oss
              om att det i de delar som vi nu diskuterar verkligen börjar gälla
              då vore det mycket bättre att rösta för det som föreslås i det
              betänkande som vi i dag debatterar och där egentligen bara två
              saker krävs.
            </seg>
            <seg xml:id="i-2164513b0cb92c44-0">
              För det första gäller det en ordentlig återrapportering till
              riksdagens utbildningsutskott före årsskiftet så att vi vet hur
              arbetet fortgår. Jag menar då inte bara, som någon sade, en omvärldsbevakning
              utan att vi får en ordentlig genomgång. Det kan väl inte vara
              så oerhört svårt.
            </seg>
            <seg xml:id="i-d08cd2643e9219bc-0">
              För det andra gäller det att vi får en finansieringsplan som
              är sådan att det ekonomiskt håller och att Skolverket och andra
              helt och fullt har förutsättningar att genomföra arbetet.
            </seg>
            <seg xml:id="i-4e3299b9dcfab77e-0">
              Det vore fullständigt förödande det kan du väl ändå hålla med
              om, Roger Haddad om vi vid årsskiftet eller nästa vår återigen
              står här och diskuterar och det kommer fram att ytterligare komplikationer
              tillstött, att vi har hamnat i läget att reformen igen måste skjutas
              upp. Då tror jag att vi tappar både förankringen och legitimiteten.
            </seg>
            <seg xml:id="i-520baefd4db9c31e-0">
              Du ler, Roger Haddad, men det här är allvarligt. Skulle det ske
              levererar den här reformen tyvärr inte, tror jag, allt det goda
              som vi båda önskar att den levererar.
            </seg>
            <seg xml:id="i-aea2b6e50ceb7473-0">
              (TREDJE VICE TALMANNEN: Jag vill vädja om ett vårdat språk.)
            </seg>
          </u>
          <note type="speaker" xml:id="i-a74d6daa4e463501-0">
            Anf. 66 MICHAEL SVENSSON (M) replik:
          </note>
          <u who="michael_svensson_a6774e" xml:id="i-3895483ac4cbe3c3-1">
            <seg xml:id="i-ee2786fa906deb5f-0">
              Fru talman! Det var ett långt skolpolitiskt anförande från före
              detta skolministern.
            </seg>
            <seg xml:id="i-260c5d9454a94d91-0">
              Jag tycker att vi kan peka på och vara stolta över att vi i den
              svenska riksdagen kan ha en timmes debatt om att senarelägga en
              viktig reform i ett och ett halvt år. Samtidigt ser vi ju grekiska
              tragedier utspelas inför våra ögon. Det säger naturligtvis också
              en del om tillståndet i vårt land när vi, som jag sade i mitt
              inledningsanförande, försöker koka soppa på en spik.
            </seg>
            <seg xml:id="i-b72807d9a74a2280-0">
              Man kan klandra reformer och reformers genomförande. Framför
              allt är det väldigt lätt att göra det i efterhand, med facit i
              hand.
            </seg>
            <seg xml:id="i-8742779035699ffc-0">
              Av det här får vi naturligtvis dra lärdom. Nu när vi vet hur
              det blivit att vi måste senarelägga genomförandet ett och ett
              halvt år skulle vi kanske önska en annan utveckling.
            </seg>
            <seg xml:id="i-cfd3b0f7899d6bdc-0">
              Jag har en väldigt svår fråga till dig, Ibrahim Baylan, och jag
              ber dig att svara så ärligt och öppet du någonsin kan. Faktum
              är att ingen av alla remissinstanser som levererat svar varnade
              för genomförandeplan eller finansieringsplan. Ingen höjde ett
              finger. Tror du, Ibrahim Baylan, att du om du hade varit skolminister
              skulle ha reagerat på ett annat sätt? Frågan är om du redan från
              början skulle ha insett att det här kommer att ta betydligt längre
              tid än det nu tagit.
            </seg>
          </u>
          <note type="speaker" xml:id="i-a229463b44fb7072-0">
            Anf. 67 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-b14e3a5ac04685d7-3">
            <seg xml:id="i-688e9dabe96cf9e8-0">
              Fru talman! Michael Svensson ber mig att göra en hypotetisk spekulation.
              Tyvärr är det så att jag inte är utbildningsminister. Dessutom
              är det så, precis som Roger Haddad med flera tidigare sagt, att
              den utredning för auktorisation som jag var med och tillsatte
              förändrats av den nuvarande regeringen. Den reform man sjösatte
              har man helt och fullt själv tagit fram.
            </seg>
            <seg xml:id="i-f603c019265f5367-0">
              Vi har haft synpunkter på detta; vi hade gärna sett att det hade
              varit bredare grupper. Vi har också framfört dessa synpunkter,
              men eftersom vi i grund och botten ändå tycker att själva reformen
              i sig riktningen är så pass bra är vi väldigt måna om att detta
              ändå får sjösättas innan vi lägger fram förslag till ytterligare
              förändringar.
            </seg>
            <seg xml:id="i-007f38d3759efa10-0">
              Hade man kunnat förutsätta detta? Ibland ja och ibland nej. Det
              är svårt för mig att i efterhand göra en sådan bedömning, för
              då är man alltid lite efterklok. Jag nöjer mig därför med att
              läsa upp den ordentliga granskning som konstitutionsutskottet
              gjorde och som Michael Svensson i sitt anförande framhöll inte
              innehåller någon kritik. Den avslutas med följande som svar på
              din fråga:
            </seg>
            <seg xml:id="i-c6ccf0c0c141b33a-0">
              Brister i beredningsarbetet har sammantaget bidragit till att
              reformen inte har kunnat genomföras inom den tidsram som ursprungligen
              beslutades. Regeringen har ett ansvar för att beredningsarbetet
              resulterar i ett fullgott beslutsunderlag. Utskottet konstaterar
              att regeringen i det aktuella fallet har brustit i detta avseende.
              Det är vad konstitutionsutskottet skriver i sin slutkläm i det
              du menade inte innehöll någon kritik.
            </seg>
            <seg xml:id="i-a2ce4b4928cb0999-0">
              Får jag då fråga Michael Svensson: Föranleder detta någon som
              helst reflexion, någon som helst självkritik eller någon som helst
              anledning till eftertanke? Jag menar inte bara utifrån denna reform
              utan också, kanske framför allt, inför sjösättandet av andra stora
              reformer i framtiden.
            </seg>
          </u>
          <note type="speaker" xml:id="i-da7caf764d5e91c4-0">
            Anf. 68 MICHAEL SVENSSON (M) replik:
          </note>
          <u who="michael_svensson_a6774e" xml:id="i-3895483ac4cbe3c3-2">
            <seg xml:id="i-8c548234b890a557-0">
              Fru talman! Ja, det är naturligtvis det viktiga, att kunna justera
              och gå in i efterhand och införa ändringar om det visar sig att
              det behövs. Det är dock naturligtvis det svåra i politiken, att
              erkänna att allting inte var bra och att alla förutsättningar
              inte var kända från början. Då kallas det nämligen av pressen
              och oppositionen oavsett vilken opposition det nu är för prestigeförlust
              och att regeringen tvingas backa.
            </seg>
            <seg xml:id="i-40f0026896440f36-0">
              Jag tycker dock att det är viktigt och modigt att såväl denna
              regering som, hoppas jag, kommande regeringar har möjlighet att
              i efterhand gå in och justera en mycket viktig reform. Det har
              man gjort här, och det tycker jag ger all heder åt regeringen.
              Skolverket har också varnat hyggligt i tid. Sedan kan man möjligtvis
              tycka att de skulle ha insett detta tre månader tidigare, men
              jag tycker ändå att det är hyggligt som har gjorts. Jag hoppas
              att alla inblandade drar lärdomar av detta inför framtiden.
            </seg>
          </u>
          <note type="speaker" xml:id="i-0c89c347fef929d1-0">
            Anf. 69 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-b14e3a5ac04685d7-4">
            <seg xml:id="i-e37d9e9b4fbd4eb6-0">
              Fru talman! Tack för svaret, Michael Svensson! Det är trots allt
              så att det vi i dag diskuterar framför allt är en betänkandetext
              som kräver att regeringen sjösätter reformen inom den tid riksdagen
              nu med stor sannlikhet kommer att ställa sig bakom. Riksdagen
              och regeringen har inte haft någon anledning att i själva datumfrågan
              börja hamna på helt olika linjer, och jag tror dessutom att det
              hade varit direkt skadligt. Vi är måna om att denna reform börjar
              gälla, och därför ställer vi oss bakom regeringens nya datum.
            </seg>
            <seg xml:id="i-297ebe12272442ae-0">
              Däremot finns det tvivel hos oss, och det är det betänkandet
              ger uttryck för. Det finns ett tvivel hos oss om att regeringen
              är kapabel att leverera detta. Det är mot den bakgrunden vi kräver
              att man återkommer till riksdagen. Jag förstår egentligen inte
              varför de fyra borgerliga partierna i grund och botten är emot
              detta. Det är nämligen ingenting annat än en rapport om hur arbetet
              går och en finansieringsplan, så att vi vet att det finns tillräckligt
              med finansiering för att kunna genomföra detta. Då är min fråga:
              Varför är de borgerliga partierna emot detta?
            </seg>
            <seg xml:id="i-30a86c20d8cb65d1-0">
              (TREDJE VICE TALMANNEN: Jag konstaterar att Michael Svensson
              inte har några ytterligare repliker. Frågan som ställdes får alltså
              betraktas som av mer retorisk karaktär.)
            </seg>
          </u>
          <note type="speaker" xml:id="i-6c604c57a601be3a-0">
            Anf. 70 ROSSANA DINAMARCA (V):
          </note>
          <u who="rossana_dinamarca_c267de" xml:id="i-61590f708afefe55-0">
            <seg xml:id="i-0a85f57b3c8a5fe5-0">
              Fru talman! Detta är inte en fråga om legitimation eller inte
              legitimation, vilket man lätt kan tro efter att ha hört debatten.
              Frågan handlar i stället om ett uppskjutande av legitimationen.
            </seg>
            <seg xml:id="i-3c7266fe44c09d5a-0">
              Jag kan inte låta bli att kommentera det Roger Haddad sade från
              talarstolen. Helt felaktigt påstår han att Vänsterpartiet ska
              ha varit emot legitimationen. Vi hade kritik mot hur legitimationen
              utformades, men vi röstade för att införa lärarlegitimationen.
              Det vi hade kritik mot var att man hade ett introduktionsår som
              egentligen bara var en förlängd provanställning. Vi hade också
              kritik mot att det var rektorer som skulle bedöma huruvida man
              skulle anses lämplig att få legitimation över huvud taget.
            </seg>
            <seg xml:id="i-0e1762cb6efafba0-0">
              Det vi var väldigt tydliga med när det gällde lärarlegitimationen
              var det vi nu har haft uppe som problem och som till viss del
              har rättats till, nämligen att alla lärare ska omfattas av legitimationen
              och att det inte ska finnas den typen av undantag som regeringen
              hade. Rätt ska vara rätt, tycker jag. När det gäller införandet
              av lärarlegitimationen har vi dessutom sagt att vi tyckte att
              det räckte med att man hade en lärarexamen för att kunna få en
              lärarlegitimation.
            </seg>
            <seg xml:id="i-7377acae291b0a4f-0">
              När det gäller införandet är det helt uppenbart att det har varit
              en alldeles för kort tid man har räknat med. När vi hade Skolverket
              hos oss i februari månad hade man fått in 87 000 anmälningar om
              lärarlegitimationen. 2 000 hade man hunnit behandla. Det var rätt
              uppenbart att man inte kunde hålla tidsplanen. Därför tycker jag
              att det är väldigt bra att majoriteten i utskottet nu har kommit
              fram med ett tillkännagivande om att regeringen ska återkomma
              inte bara med en rapport om hur detta fortskrider utan också med
              en finansieringsplan. Det har nämligen varit uppenbara brister
              i dessa delar.
            </seg>
            <seg xml:id="i-a72846403f6f10b9-0">
              Med detta vill jag yrka på godkännande av utskottsmajoritetens
              anmälan.
            </seg>
          </u>
          <note xml:id="i-3d5f09379c949bda-1">
            Överläggningen var härmed avslutad.
          </note>
          <note xml:id="i-4521a3187cbcf7f8-0">
            10 § Nya myndigheter inom utbildningsområdet m.m.
          </note>
          <note xml:id="i-aa5e736fe76f5120-2">
            Föredrogs
          </note>
          <note xml:id="i-4213317524652f60-0">
            Tredje vice talmannen konstaterade att ingen talare var anmäld.
          </note>
          <note xml:id="i-89fdf07f66217839-0">
            11 § Införande av ett pricksystem på fiskets område
          </note>
          <note xml:id="i-aa5e736fe76f5120-3">
            Föredrogs
          </note>
          <note xml:id="i-4213317524652f60-1">
            Tredje vice talmannen konstaterade att ingen talare var anmäld.
          </note>
          <note xml:id="i-6d475aee945daf45-0">
            12 § Vägen till nära-nollenergibyggnader
          </note>
          <note xml:id="i-aa5e736fe76f5120-4">
            Föredrogs
          </note>
          <note type="speaker" xml:id="i-85369526cef3126b-0">
            Anf. 71 CARINA OHLSSON (S):
          </note>
          <u who="carina_ohlsson_0e52fb" next="cont" xml:id="i-b579acbff06521a1-0"/>
          <note xml:id="i-50eeecb7d8ddbeef-0">
            Fru talman! Jag vill börja med att yrka bifall till reservation
            nr 1 i civilutskottets betänkande Vägen till nära-nollenergibyggnader
            .
          </note>
          <u who="carina_ohlsson_0e52fb" prev="cont" xml:id="i-ff7301e0177f8739-0">
            <seg xml:id="i-bfe8aaf4c9155d4c-0">
              Vi socialdemokrater anser att en ökad energieffektivitet i bostadsbeståndet
              och vid nybyggnation måste vara en högt prioriterad fråga. Den
              är helt avgörande för att vi ska kunna nå de uppsatta klimatmålen.
              Bostadssektorn står i dag för en dryg tredjedel av Sveriges energianvändning.
              För att rejält minska bostadssektorns energianvändning måste både
              nybyggda och befintliga bostäder bli avsevärt mer energieffektiva.
            </seg>
            <seg xml:id="i-d2229f711198006c-0">
              EU har som mål att effektivisera energianvändningen med 20 procent
              till 2020. Alla nya byggnader ska då vara så kallade nära-nollenergibyggnader.
              Vi stöder det uppsatta målet och anser att det redan nu är dags
              att vidta konkreta åtgärder för att det ska kunna uppnås.
            </seg>
            <seg xml:id="i-56098e2a49417816-0">
              Vid ett flertal tillfällen har vi hört att regeringen i EU-samarbetet
              har motarbetat målet och drivit en linje som innebär att det ska
              vara frivilligt för medlemsländerna. Regeringens allmänna inställning
              på energiområdet måste ses som bakåtsträvande. Jag vill påminna
              om att en förutsättning för att framgångsrikt ta sig an den övergripande
              klimatutmaningen är att energiutmaningen nu kan mötas med handling.
            </seg>
            <seg xml:id="i-0b966f6f0fb553db-0">
              När de fossila bränslena fasas ut kommer en ökad konkurrens om
              energi. För Sverige, som har många elintensiva företag, är det
              oerhört viktigt att få fart på energieffektiviseringen för att
              säkra arbetstillfällena i våra viktiga näringsgrenar. Det är nu
              angeläget att påskynda en omställning inom svenskt näringsliv
              och svensk byggsektor, som också får stöd genom forskning och
              utveckling av hus med ingen eller mycket liten energianvändning.
              Svenska ventilationsföretag och byggföretag ligger långt framme
              i utvecklandet av ny teknik. Regeringens inställning hämmar emellertid
              arbetstillfällen och utveckling i dessa företag.
            </seg>
            <seg xml:id="i-4086247e661920a5-0">
              Jag kan konstatera att de bedömningar som regeringen och de borgerliga
              partierna i civilutskottet betraktar som en handlingsplan innebär
              att de svenska byggreglerna är bra som de är.
            </seg>
            <seg xml:id="i-e9554524427707ab-0">
              Inga nya åtgärder föreslås eller aviseras förutom ytterligare
              utredningar och vagt formulerade främjandeåtgärder. Detta konstaterar
              också den helt övervägande delen av byggbranschen och påpekar
              att man redan i dag rekommenderar en högsta energianvändning för
              icke elvärmda byggnader som ligger 15 kilowattimmar per kvadratmeter
              och år lägre än de högsta tillåtna nivåerna enligt Boverkets byggregler
              2012. Många företag går dessutom längre än så när det gäller ambitionen
              att begränsa energianvändningen. Avsaknaden av en konkret handlingsplan
              gör emellertid marknaden splittrad och oförutsägbar och leder
              därigenom till ökade kostnader för energieffektiva byggnader.
            </seg>
            <seg xml:id="i-94cd7236884e4ff7-0">
              Fru talman! Borgerligheten skriver i betänkandet att utskottet
              sammantaget anser att regeringen i handlingsplanen har gjort en
              lämplig avvägning när det gäller graden av konkretion avseende
              den kommande tillämpningen av begreppet nära-nollenergibyggnad.
              Överväganden och förslag i frågan som förs fram i motionerna ger
              inte utskottet anledning till något annat ställningstagande. Borgerligheten
              konstaterar att varken det arbete som ligger till grund för handlingsplanen
              eller det remissutfall som redovisas i skrivelsen kan anses ge
              ett tillräckligt underlag för att redan nu fastställa förändrade
              kravnivåer. De hänvisar till att två expertmyndigheter på området,
              Boverket och Energimyndigheten, gör olika bedömningar i väsentliga
              frågor och att det finns en bred spridning från sektorsrepresentanterna
              i frågan om hur långtgående energikrav som det i dag finns grund
              för att ställa. Borgerligheten konstaterar i skrivelsen att företrädare
              för byggsektorn visserligen har fört fram uppfattningen att det
              är möjligt att nu skärpa kraven, men samtidigt intar fastighetsägarnas
              företrädare en mer försiktig eller avvisande hållning i frågan.
            </seg>
            <seg xml:id="i-212a185e3d25c1ea-0">
              Det som däremot inte framkommer så tydligt i betänkandet är att
              de allra flesta remissinstanser tycker att regeringen ska föreslå
              en mer långtgående energieffektivisering i byggnader. Och det
              är inte vilka som helst som säger det, utan flera tekniska högskolor,
              Sveriges Kommuner och Landsting, Svensk Energi, Energimyndigheten,
              flera byggföretag med flera.
            </seg>
            <seg xml:id="i-10570a56893ea8c5-0">
              Vinnova, Energimyndigheten, SP Sveriges Tekniska Forskningsinstitut,
              Västra Götalandsregionen såväl som ett stort antal branschorganisationer
              framhåller att höga ambitioner när det gäller energieffektiva
              byggnader har potential att skapa jobb, export och förbättrad
              konkurrenskraft för de svenska företagen i sektorn. Det är också
              positivt för innovationssystemet, medan en alltför konservativ
              hållning förhindrar dynamik och i värsta fall kan leda till sämre
              konkurrenskraft. Men detta har man alltså valt att inte lyssna
              på.
            </seg>
            <seg xml:id="i-5663631f254b155e-0">
              Lyssnar inte ni från regeringspartierna med stöd från Sverigedemokraterna
              på branschen? Varför vill ni inte lyssna? Hur vågar ni låta bli?
              Tror ni inte på svensk innovationskraft? När jag har lyssnat på
              branschen inför den här debatten säger de att branschen går före
              och regeringen kommer långt efter. Tycker ni att vi ska backa
              in i framtiden? Räcker det att lyssna till en bransch när man
              talar om att man ska lyssna in branschen, till exempel restaurangbranschen,
              och att sänka momsen i densamma, fast man inte ens vet om det
              leder till fler jobb? Här konstateras bara att det leder till
              detta och att man har goda referenser till det.
            </seg>
            <seg xml:id="i-4d695268c2257967-0">
              Fru talman! Som tur är finns det klokare och modigare politiker
              lokalt i våra kommuner, till exempel i min egen kommun Lidköping,
              som styrs av S, V och MP. Men det finns också några borgerliga
              kommuner som jag skulle kunna lyfta fram. Min egen kommun var
              den första i landet som ställde krav på miljöcertifierade bostäder.
              Vi planerar nu för att börja bygga den nya Hamnstaden, som den
              kallas. Det handlar då om hållbar stadsutveckling.
            </seg>
            <seg xml:id="i-137566fd49631fa7-0">
              Hur ser det ut med planeringen av att nå nära-nollenergibyggnader
              när det gäller statens fastigheter? Jag har förstått att det är
              dåligt ställt med det. Man behöver vara ett föredöme om man ska
              lyfta fram andra krav och ställa krav på andra. Den moderatledda
              regeringen är verkligen inget föredöme när det gäller att ställa
              om till ett hållbart samhälle.
            </seg>
            <seg xml:id="i-7adf303fb4975197-0">
              För att ställa om till ett hållbart samhälle är det tveksamt
              om eluppvärmning alls ska tillåtas i nybyggda hus, och ett förbud
              mot direkt fossil uppvärmning bör införas vid nybyggnation. Åtgärder
              bör också vidtas så att fossil uppvärmning i befintlig bebyggelse
              fasas ut. På kort och medellång sikt finns den största effektiviseringspotentialen
              i den befintliga bebyggelsen. Många äldre byggnader har en mycket
              dålig klimat- och energistatus. Det är därför viktigt att alla
              möjligheter till energieffektiviseringar tas till vara, särskilt
              i samband med större ombyggnads- och upprustningsåtgärder. Tydliga
              energikrav bör därför ställas även i samband med ombyggnad. En
              utredning om hur dessa krav ska utformas bör tillsättas med inriktning
              på att ombyggda hus i genomsnitt i landet inte ska förbruka mer
              än 90100 kilowattimmar per kvadratmeter och år.
            </seg>
            <seg xml:id="i-a601d59dc3b93d1f-0">
              Flera remissinstanser redovisar synpunkter med innebörden att
              byggreglerna och kraven på nära-nollenergibyggnader måste definieras
              med väsentligt större hänsyn tagen också till primärenergiaspekten.
              Det finns en betydande risk att konsekvenserna av det som betraktas
              som köpt energi i byggreglerna blir en diskriminering av kollektiva
              uppvärmningsformer, till exempel fjärrvärme.
            </seg>
            <seg xml:id="i-6ed0617feba3c81f-0">
              Vi anser att nära-nollenergibyggnader i princip inte ska behöva
              någon uppvärmning från en yttre energikälla. I de fall en sådan
              energitillförsel ändå är nödvändig är det viktigt med lösningar
              som inte försvårar en fortsatt utbyggnad av fjärrvärme. Vi vill
              därför att det säkerställs att byggreglerna inte diskriminerar
              något värmeslag.
            </seg>
            <seg xml:id="i-0ae4ccec4c9a2d5a-0">
              Avslutningsvis, fru talman, vill jag framhålla att alla statliga
              insatser på området bör utgå från höga ambitioner när det gäller
              energieffektiva byggnaders potential att skapa jobb, export och
              förbättrad konkurrenskraft för de svenska företagen inom sektorn.
              Det ger ett positivt klimat för innovationerna, det är bra för
              miljön, det är med största sannolikhet mer lönsamt och energikostnaderna
              kan också bli lägre för de boende och för konsumenterna.
            </seg>
          </u>
          <note type="speaker" xml:id="i-a7a92049b271b0a0-0">
            Anf. 72 JAN LINDHOLM (MP):
          </note>
          <u who="jan_lindholm_73d248" next="cont" xml:id="i-b18ebb043e3f7684-0"/>
          <note xml:id="i-49c8ab181aba45ed-0">
            Fru talman! I civilutskottets betänkande 27 Vägen till nära-nollenergibyggnader
            behandlas regeringens skrivelse med samma namn samt 13 motionsyrkanden.
            I betänkandet finns fyra reservationer som står mot varandra,
            vilket kan tolkas som en splittrad opposition.
          </note>
          <u who="jan_lindholm_73d248" prev="cont" xml:id="i-92bda313b59673ae-0">
            <seg xml:id="i-794c14c07c66b0a5-0">
              Med tanke på att en samlad lärarkår och en lika samlad forskning
              helt dömer ut Jan Björklunds skolpolitik kan man undra hur det
              i övrigt står till med de grundläggande kunskaperna i regeringen.
              Särskilt med tanke på att Björklund så ofta tar matematiken som
              exempel på ett område som behöver förbättras vore det kanske lämpligt
              om regeringen själv tog en kurs i matte. För nog måste det vara
              brist på matematikkunnande när regeringen väljer att beteckna
              11 miljarder kronor, eller 1 200 miljoner euro, som ett obegränsat
              belopp? Vi hade en debatt om det tidigare i dag. Då gällde det
              skadeståndsansvaret för kärnkraft.
            </seg>
            <seg xml:id="i-b46336e66a5848c0-0">
              Även i den skrivelse som vi nu behandlar avslöjas regeringens
              bristande mattekunnande. Nära noll är enligt regeringen ungefär
              100. Visst det ingår två nollor i talet 100, men det är inte så
              matte fungerar. Nära noll är snarare mindre än ett.
            </seg>
            <seg xml:id="i-b9c72c0c957ba4b6-0">
              Vi har börjat vänja oss vid att regeringen har svårt med matematik,
              inte minst när det gäller arbetsmarknadsstatistik. Men, fru talman,
              det som gör mig mest bedrövad när jag läser regeringens skrivelse
              är inte bristerna på matteområdet utan att regeringen inte ens
              klarar av att skilja på primär och sekundär energi. EU-direktivet
              är tydligt när det gäller att normer för byggande ska utformas
              utifrån användningen av primärenergi. Eftersom elektricitet per
              definition aldrig kan vara en primär energikälla blir det mesta
              i regeringens skrivelse rent nonsens.
            </seg>
            <seg xml:id="i-defeb0757267ffac-0">
              I Miljöpartiets följdmotion liksom i vår reservation i betänkandet
              tar vi systematiskt upp ett antal frågor som vi anser att regeringen
              borde arbeta med för att skapa tydlighet i hur vägen till ett
              nära-nollenergibyggande skulle kunna se ut.
            </seg>
            <seg xml:id="i-90993dae57b346e8-0">
              Med lite god vilja kan man tolka regeringens skrivelse så att
              regeringen anser att det är rimligt att ställa rimliga krav på
              att rimliga mål ska uppnås inom rimlig tid. Vi i Miljöpartiet
              menar att den extrema otydlighet som präglar skrivelsen snarare
              skadar än leder framåt.
            </seg>
            <seg xml:id="i-97c27609615ff476-0">
              Fru talman! Jag börjar med det mest självklara där regeringens
              representanter borde redovisa en ståndpunkt redan här i dag. Vad
              betyder långsiktiga spelregler för hur energikrav bör utformas?
              Vi vet att teknik är någonting som hela tiden förändras. Vi vet
              att nya lösningar ibland tycks komma som överraskningar för de
              flesta av oss, men i verkligheten har de ofta legat i byrålådan
              hos något företag och bara väntat på rätt tillfälle för introduktion.
              Hindret kan till exempel ha varit regler eller skatter.
            </seg>
            <seg xml:id="i-771ada39036fae4d-0">
              Att regeringen inte vågar ge en tydlig signal om att regelverket
              måste förändras från att som i dag utgå från mängden köpt energi
              till att i stället ange byggnadens energiegenskaper som norm är
              ett stort misstag. Många remissinstanser pekar på detta, och ändå
              väntar regeringen. Vad är det regeringen väntar på? Väntar den
              på att vi ska bygga oss fast i ännu en generation dåligt isolerade
              bostäder uppvärmda med el för att på så vis kunna motivera behovet
              av en ny generation kärnkraft? Hur inkompetent får en regering
              vara? Jag medger, fru talman, att det kanske är en väldigt hård
              formulering, men jag tycker att den är befogad.
            </seg>
            <seg xml:id="i-3c30e86b82af8a04-0">
              Erfarenheten är inte särskilt gammal, så regeringen borde känna
              till den. När vi byggde ut kärnkraften innebar det enorma överflödet
              på el som initialt blev resultatet att vi byggde en generation
              eluppvärmda bostäder med mycket usla energiegenskaper. Det var
              bra ekonomi när energin var nästan gratis. Att många nu väljer
              en värmepump i kombination med dåliga energiegenskaper är även
              det god ekonomi för den enskilde, men det är lika felaktigt som
              förra gången vi byggde oss fast i elvärme med en mycket enklare
              teknik.
            </seg>
            <seg xml:id="i-d71662c37b4a4012-0">
              El för uppvärmning är ett mycket ansvarslöst slöseri med energikvalitet,
              så kallad exergi, men det är också rent felaktigt ur ett systemperspektiv
              och ur ett sårbarhetsperspektiv. Det försvårar också klimatarbetet.
              Det kommer alltid att inträffa några veckor, kanske inte varje
              år, när effektbehovet för uppvärmning med el tvingar oss till
              olika nödlösningar. De nödlösningar som finns heter för tillfället,
              och förmodligen för många år framåt, fossil energi. El för uppvärmning,
              även om det sker med smart teknik, betyder alltså att vi lägger
              krokben för arbetet med att nå målet för sänkta koldioxidutsläpp.
            </seg>
            <seg xml:id="i-0af3bf0987828139-0">
              Fru talman! När vi bygger en bostad förväntar vi oss att den
              ska stå i hundra år eller mer. Att då ha regler som gör att många
              väljer att bygga det som för dagen råkar vara billigt i stället
              för att satsa på ett klimatskal med höga energiegenskaper är väldigt
              kortsiktigt, och i längden blir det dyrt för oss alla. Det är
              när man bygger nytt som det är enklast och billigast att tänka
              långsiktigt och bygga hållbart. Det blir betydligt dyrare att
              bygga om när elen i framtiden behövs till annat.
            </seg>
            <seg xml:id="i-ac4f52a66a9418d5-0">
              Sedan finns det en rättviseaspekt i detta som ingen verkar våga
              prata om. Varför ska alla som inte använder el till uppvärmning
              behöva dela på kostnaden för ett kraftigt överdimensionerat elnät
              och på så vis vara med och subventionera alla dem som gör fel?
              Att avveckla el för uppvärmning är det effektivaste sättet att
              bromsa upp de växande fasta avgifterna för elnätet som retar så
              många. Det behövs ett helt annat skatte- och avgiftssystem än
              det vi har i dag för att få en sundare prioritering av hur el
              används i vårt samhälle.
            </seg>
            <seg xml:id="i-853c54fc9074d8fe-0">
              Byggregler som utgår från energiegenskaper i stället för från
              mängden köpt energi borde vara det första steget på den väg mot
              energismartare hus som regeringen förhoppningsvis vill börja gå.
            </seg>
            <seg xml:id="i-7ffbc4de746f0407-0">
              Fru talman! Det var det första och mest grundläggande vi pekar
              på i vår motion. Jag förväntar mig att någon företrädare för allianspartierna
              tar upp detta i sitt anförande.
            </seg>
            <seg xml:id="i-b9a2d96cfb7fa428-0">
              Jag menar att regeringen snarast måste tala om för byggföretag,
              fastighetsägare och fastighetsförvaltare att det kommer en ändring
              av grunden för byggreglerna där energiegenskaperna blir det som
              styr i stället för detta orimliga med köpt energi. Med ett sådant
              besked skulle vi genast släppa loss massor av kreativitet som
              bara väntar på att utvecklas.
            </seg>
            <seg xml:id="i-23580d3186326195-0">
              Fru talman! I artikel 2 i det aktuella EU-direktivet står det
              att den energimängd som ändå krävs för byggnaden bör i mycket
              hög grad tillföras i form av energi från förnybara energikällor,
              inklusive energi från förnybara energikällor som produceras på
              plats eller i närheten.
            </seg>
            <seg xml:id="i-b36b93a9cb421aaa-0">
              I direktivet finns det, som komplement till detta, en omfattande
              uppräkning av vad som anses vara förnybara energikällor. Där finns
              kärnkraft självfallet inte med. Om regeringen har läst direktivet
              borde även detta vara ett starkt argument för regeringen att dra
              slutsatsen att el för uppvärmning inte kan vara aktuellt i Sverige.
            </seg>
            <seg xml:id="i-a644163b13982b60-0">
              Punkt 5 i artikel 2 definierar tydligt begreppet primärenergi.
              Eftersom svensk kärnkraft enbart använder en enda procent av uranbränslets
              energiinnehåll, det vill säga av primärenergin, och omvandlingsfaktorn
              är lägre än 30 procent blir utbytet mindre än 0,3 procent av primärenergin
              i kärnkraften. Det betyder att primärenergifaktorn för el från
              kärnkraft borde vara drygt 330 gånger större än för el från solceller
              på en fastighet.
            </seg>
            <seg xml:id="i-12b155cf10fb8a98-0">
              Att, som regeringen gör, hålla fast vid att det räcker med en
              uppdelning mellan eluppvärmda och icke eluppvärmda byggnader i
              byggnormerna för att primärenergifaktorn ska påverka byggnormen
              på ett rättvisande sätt tycker jag närmast är lite skrattretande
              när man tittar på fakta. Ska man lita till fysiken och matematiken
              borde den som använder sig av el från kärnkraft inte få använda
              mer än ½ kilowattimme per kvadratmeter och år för att värma upp
              sitt hus, om vi i övrigt behåller de normer vi har i dag, vilka
              regeringen verkar tycka är bra.
            </seg>
            <seg xml:id="i-ae17e932d86bae78-0">
              Miljöpartiets enkla önskemål på det här området är att regeringen
              använder sig av samma definitioner som direktivet gör. Det skulle
              göra den fortsatta debatten i ämnet mycket enklare.
            </seg>
            <seg xml:id="i-7599487dda40f89d-0">
              Fru talman! År 2020 ligger faktiskt bara åtta år framåt i tiden.
              Klimatberedningen påpekade redan 2008, det vill säga för fyra
              år sedan, att rätt styrmedel för att byggsektorn ska dra sitt
              strå till stacken i klimatarbetet är avgörande. Beredningen motiverade
              sitt ställningstagande med att det vi bygger har vi med oss väldigt
              länge, och då är det mycket viktigt att bygga för framtiden redan
              nu.
            </seg>
            <seg xml:id="i-92f9bac2ae89b0fb-0">
              En tredjedel av den tid som vi hade på oss när Klimatberedningen
              slog fast detta har redan gått, och väldigt lite har hänt. Miljöpartiet
              anser att det är nödvändigt att riksdagen kräver av regeringen
              att redan nu sända tydliga signaler till bostadsmarknadens aktörer
              om hur vägen framåt ser ut. Vi borde redan ha regler som innebär
              att det som byggs i dag byggs för framtiden.
            </seg>
            <seg xml:id="i-9f57094b32d49879-0">
              Fru talman! Det byggs redan i dag bostäder som inte behöver någon
              extra energi för uppvärmning. Det byggs hus där den energi som
              används för matlagning, belysning, ventilation och datorer i kombination
              med den värme som de som vistas i huset lämnar ifrån sig räcker
              till för husets uppvärmning. Den som bor i ett sådant så kallat
              passivhus kan snarare ha problem med att vädra bort värmen när
              man har många vänner på besök. Den fastighetsägare som jag känner
              som har ett sådant hus valde att sätta in ett takfönster för att
              klara av de tillfällena på ett smidigt och enkelt sätt.
            </seg>
            <seg xml:id="i-cf147919659a4a92-0">
              Trots att många remissinstanser, inte minst byggföretagen, pekat
              på att man redan bygger den typen av hus tvekar regeringen. Branschen
              skulle inte ha några problem med att regeringen pekar ut att det
              som i dag kallas för passivhusstandard i huvudsak är det som regeringen
              avser att göra till framtidens norm om några år.
            </seg>
            <seg xml:id="i-c3f03179fa2de08d-0">
              Fru talman! Miljöpartiet kräver inte i följdmotionen att regeringen
              ska föreslå riksdagen att ta beslut om nya normer nu, men vi anser
              att vägen bör tydliggöras. Vi menar att branschen har rätt att
              kräva att redan nu få tydliga signaler om vart vi är på väg när
              tiden är så knapp.
            </seg>
            <seg xml:id="i-ee0d7f6832993d68-0">
              Om företrädare för regeringen vågade säga något mer om hur man
              ser på regelverket i framtiden skulle det även underlätta för
              riksdagen att ta tuffa beslut 2015, som jag har förstått att regeringen
              har tänkt sig. Då hinner färre bygga fast sig i dåliga lösningar,
              vilket innebär att vi får färre bromsklossar i framtiden alltså
              om signalerna om färdriktningen är tydliga redan i dag.
            </seg>
            <seg xml:id="i-ab8f926ddde8a272-0">
              Sedan har vi, fru talman, problemet med de höga byggkostnaderna.
              Som framgår av remissvaren är en av orsakerna det orimliga gapet
              mellan regelverket och det som många beställare önskar sig. Det
              finns alltid de som vill lägga sig så lågt som möjligt i förhållande
              till normerna för att pressa kostnaderna i det korta perspektivet.
              Sedan har vi de som inser att det lönar sig på sikt att redan
              från början bygga det bästa möjliga.
            </seg>
            <seg xml:id="i-0ac30dfb73ba3452-0">
              Ju större spannet är mellan det som branschen kan göra och det
              som är tillåtet, desto fler varianter på energikrav efterfrågas
              ute i landet, och det fördyrar. Många kommuner som vill gå före
              utvecklar egna normer, vilket gör att byggherrarna ibland tvingas
              bygga på ett sätt på ena sidan kommungränsen och på ett annat
              på andra sidan kommungränsen.
            </seg>
            <seg xml:id="i-edda52e7cdf865e0-0">
              Ett modernare regelverk som befinner sig närmare den framåtsyftande
              och ambitiösa delen av marknaden skulle underlätta standardisering
              av själva byggprocessen och på det sättet bidra till lägre produktionskostnader.
              Det är branschen väldigt tydlig med i remissvaren, så man undrar
              vad regeringen väntar på.
            </seg>
            <seg xml:id="i-115a3d8a16026b85-0">
              Alla de här frågorna om energi och teknik är egentligen ganska
              enkla att lösa. Svårare är det att regeringen hela tiden villkorar
              sina signaler om kommande ambitioner när det gäller klimat- och
              miljöfrågor till något som man kallar fastighetsekonomiska bedömningar.
            </seg>
            <seg xml:id="i-9b1ae0179e0851ba-0">
              Det faktum att fastigheter är kraftigt övervärderade, bland annat
              på grund av den stora bristen på bostäder och den låga takten
              i nybyggnationen, gör att det kapital som ska förvaltas och som
              ska ligga med i kalkylerna faktiskt är ett överdrivet hinder.
            </seg>
            <seg xml:id="i-79130dec96018012-0">
              Som vi påpekat i vår motion har Sternrapporten belyst frågan
              om kalkylräntan för klimatåtgärder och kommit fram till att det
              inte finns några bärande argument för att den måste kopplas till
              kalkylräntor för investeringar som görs utifrån rent marknadsmässiga
              bedömningar. Det finns därför två huvudinvändningar mot att låta
              en fastighetsekonomisk bedömning bromsa miljö- och klimatambitionerna.
            </seg>
            <seg xml:id="i-899fe39c4b230d7a-0">
              Den första invändningen är att vi sedan länge har ett grundläggande
              problem med fastighetsmarknadens och fastighetskapitalets planhushållning
              av bostadssektorn där målet har varit och fortfarande är maximal
              värdestegring av fastigheter i stället för att tillfredsställa
              bostadsbehovet. Det har lett till kraftigt spekulativa fastighetsvärden
              som jag tror att ingen av er rimligen kan se som något positivt
              och något som ska styra politiken.
            </seg>
            <seg xml:id="i-c220c30112bef8aa-0">
              Den andra invändningen är helt enkelt att kalkylräntan för klimatåtgärder
              måste sättas på helt andra grunder än normalt. Att tillåta en
              normal, marknadsmässig kalkylränta för miljö- och klimatåtgärder
              på spekulativt uppdrivna fastighetsvärden innebär att politiken
              belönar fastighetskapitalets planhushållning, vilket jag menar
              att ingen kan ha intresse av.
            </seg>
            <seg xml:id="i-b68051527558d1b0-0">
              Sammantaget ser vi i Miljöpartiet stora risker med att regeringen
              låter det kortsiktiga intresset fortsätta regera över det långsiktiga.
            </seg>
            <seg xml:id="i-fa1dbf55e8207aa1-0">
              Det finns mycket mer att säga i den här frågan, och jag hoppas
              verkligen att regeringen tar till sig både vår motion och vår
              reservation i det fortsatta arbetet.
            </seg>
            <seg xml:id="i-ab9698118f2a2256-0">
              Slutligen vill jag säga några ord om den till synes splittrade
              oppositionen. Att Socialdemokraterna, Miljöpartiet och Vänsterpartiet
              inte har skrivit en gemensam reservation tror jag beror på att
              vi i Miljöpartiet har grävt så pass mycket djupare i den här frågan
              än de andra partierna. Förmodligen hade det varit möjligt att
              dela upp betänkandet i flera punkter, och då tror jag att vi säkert
              hade kunnat vara överens om det mesta. Att regeringen inte ens
              har förstått innebörden i direktivet och inte tagit till sig definitionerna
              och begreppen kräver naturligtvis en del arbete, och jag har full
              förståelse för att inte alla orkat sätta sig in i den biten. Det
              kan även vara så att oppositionspolitiker ibland tycker att det
              är lite väl pinsamt att påpeka sådana saker när det gäller en
              skrivelse från regeringen. Det kanske är det som är orsaken.
            </seg>
          </u>
          <note xml:id="i-fa84b4f3607488a2-0">
            Med det, fru talman, yrkar jag bifall till reservation 2.
          </note>
          <note type="speaker" xml:id="i-eac9b5095c5cb17c-0">
            Anf. 73 KENT PERSSON (V):
          </note>
          <u who="kent_persson_8dd737" xml:id="i-3d923601a8767321-7">
            <seg xml:id="i-a14674f08c155321-0">
              Fru talman! Det är trevligt att debattera i ett annat utskott
              än vanligt och att debattera frågor som jag tycker är viktiga
              och som berör energianvändningen i byggnader. I övrigt är byggnader
              kanske inte mitt främsta område.
            </seg>
            <seg xml:id="i-7b0358aa5d3599f5-0">
              Skrivelsen som jag har tagit del av har jag också skrivit en
              motion om. Det har kommenterats i skrivelsen på ett bra sätt,
              även om jag inte delar utskottets majoritetsuppfattning. Jag ska
              också säga att när jag begär att regeringen ska återkomma med
              en proposition i det här ärendet förstår jag att det inte är görligt.
              Det går inte att få fram en proposition så snabbt, men mitt krav
              ska ses mot bakgrund av att jag blir frustrerad när jag läser
              den här skrivelsen och ser hur man tolkar de direktiv som man
              har fått från EU.
            </seg>
            <seg xml:id="i-fd05d4a7ee6ea26f-0">
              Att man, som Jan Lindholm har sagt här, inte förstår skillnaden
              mellan vad primärenergi är och hur det fungerar i fastigheter
              när det är köpt energi och att man inte har ett systemtänkande
              när det gäller hur fastigheter bör energieffektiviseras i framtiden
              gör mig bekymrad.
            </seg>
            <seg xml:id="i-63140d450555e54d-0">
              När vi ser på fastigheternas energianvändning ser vi att de står
              för 40 procent av den totala energianvändningen. 40 procent! Ska
              vi då nå målet med 20 procents energiminskning fram till 2020
              och 50 procent fram till 2050 förstår envar att något måste göras
              när det gäller fastigheternas energiprestanda. Då kan vi inte
              vänta fram till 2015 som tydligen är ett heligt årtal för regeringen.
              Det är inte bara inom det här området vi ska vänta till 2015 utan
              även när det gäller om Kärnavfallsfonden ska höjas eller inte.
            </seg>
            <seg xml:id="i-74c9a842d05e23d3-0">
              Det finns alltså en del att fundera över när regeringen på det
              här sättet inte tar till sig av en samlad kritik, om man bortser
              från Boverket som tycker att det är bra med byggreglerna för 2012,
              vilket regeringen lutar sig mot när det gäller definitionen av
              nära-nollbyggnationer 2012. 90, 110 eller 130 kilowattimmar per
              kvadratmeter och år är väldigt långt från nära noll, vill jag
              påstå.
            </seg>
            <seg xml:id="i-d057a926704eb83a-0">
              Regeringen säger att man ska återkomma 2015 med det hela. I och
              med det uppfyller man inte direktivets krav som fastställer att
              den här planen ska innehålla konkreta mål vad gäller kilowattimmar
              per kvadratmeter och år.
            </seg>
            <seg xml:id="i-3ff40ad89030883b-0">
              Regeringen säger också att det å ena sidan inte finns tillräckligt
              underlag för att fastställa det. Å andra sidan säger man att det
              troligtvis gör det det kan man utläsa av skrivelsen och att det
              behövs mer av främjande åtgärder för att utvärdera de energisnåla
              hus och passivhus som redan i dag finns men att det behövs fler
              demonstrationsobjekt att studera.
            </seg>
            <seg xml:id="i-adc4232ad102848a-0">
              Då är det intressant att ta del av Sveriges Tekniska Forskningsinstituts
              utredningar av passivhus som de undersökt under tio års tid. Man
              konstaterar att de har den energiprestanda som behövs och att
              de också håller samma nivå som när de byggdes. Det finns alltså
              underlag. Det finns, som tidigare sagts, städer och kommuner som
              har betydligt tuffare krav vid upphandling av nybyggnationer än
              vad byggreglerna 2012 medger. Helsingforss stad är en. Även andra
              har nämnts. Man har gjort det för att det är samhällsekonomiskt
              riktigt.
            </seg>
            <seg xml:id="i-4bd177fc3570a1f3-0">
              Att utgå från byggreglerna för 2012 innebär helt enkelt att man
              bygger sig fast i en teknik som gör att det blir väsentligt mycket
              dyrare att ställa om och renovera i framtiden. Man binder alltså
              kommande fastighetsägare till en teknik som redan nu är omodern.
              Vinnova och Energimyndigheten slår också fast i skrivelsen och
              i sitt remissyttrande att det går att vara tuffare och ställa
              tuffare krav och att vi bör göra det. Det skulle vara en konkurrensfördel
              för svensk byggmaterialindustri och skulle kunna leda till att
              de i framtiden blir konkurrenskraftigare gentemot omvärlden. Varför
              inte lyssna på en massiv kritik utan vänta till 2015?
            </seg>
            <seg xml:id="i-9dfbcc9e58e30b48-0">
              Att vänta och se är tydligen någonting som regeringen har som
              mantra när det gäller energipolitik. Men hur ska vi nå målen?
              Regeringen skriver själv i budgetpropositionen för 2012: Ett effektivt
              utnyttjande av resurser, inklusive energi, utgör grunden för ekonomisk
              tillväxt och en hållbar utveckling. Att effektivisera användningen
              av energi är ett medel för att minska utsläppen av växthusgaser.
              Det bidrar även till ökad konkurrenskraft för svenskt näringsliv
              och en tryggare energiförsörjning.
            </seg>
            <seg xml:id="i-dea1d9d3c6ea7e3f-0">
              När ska regeringen egentligen leva upp till de vackra orden?
              En samlad svensk byggmaterialindustri vill och kräver att ni fastställer
              mål och inriktning för deras politik. Det är lite High Chaparral
              när kommuner runt om i Sverige anger egna byggregler som norm
              för nybyggnationer. Det går inte. Det är viktigt att det finns
              en klar och tydlig inriktning för politiken som är långsiktig,
              hållbar och förutsägbar för svensk byggmaterialindustri. Det skulle
              också gagna energieffektiviseringen. Vi behöver både spara och
              effektivisera energianvändningen. Vi ska inte använda el för att
              värma upp våra fastigheter. Den elen behöver vår elintensiva industri
              ha.
            </seg>
          </u>
          <note xml:id="i-075a40857947eca3-0">
            Med det yrkar jag bifall till reservation 4.
          </note>
          <note type="speaker" xml:id="i-5b0a7dfa880ee815-0">
            Anf. 74 ANTI AVSAN (M):
          </note>
          <u who="anti_avsan_97eed2" next="cont" xml:id="i-0290671d24841e5f-0">
            <seg xml:id="i-1fdc6e31d19d0217-0">
              Fru talman! I den skrivelse som vi debatterar redovisar regeringen
              en handlingsplan för nära-nollenergibyggnader. I handlingsplanen
              redovisas regeringens bedömningar av hur antalet nära-nollenergibyggnader
              ska kunna öka i Sverige.
            </seg>
            <seg xml:id="i-90ad70eda28453c8-0">
              Handlingsplanen bör ses som det första steget på vägen till nära-nollenergibyggnader
              i enlighet med direktivet om byggnaders energiprestanda. Jag anser
              i likhet med regeringen att en svensk tillämpning av begreppet
              nära-nollenergibyggnad måste innebära skärpta krav på energihushållning
              jämfört med de krav som gäller enligt dagens byggregler.
            </seg>
            <seg xml:id="i-b2f01c9ad1a08ac3-0">
              Däremot är det viktigt att framhålla att det i dag inte finns
              tillräckligt underlag för att ange en kvantifierad riktlinje för
              hur långtgående skärpning som skulle kunna bli aktuell. En sådan
              riktlinje eller miniminivå enligt Boverkets byggregler måste ha
              sin grund i ett gediget underlag baserat på bland annat utvärdering
              av befintliga lågenergibyggnader, vissa demonstrationsprojekt
              av nya energieffektiva byggnader, ekonomiska analyser och en hel
              del annat.
            </seg>
            <seg xml:id="i-e76b61f73a77f09c-0">
              Det är inte komplicerat att bygga energieffektivt, men det är
              komplicerat att finna exakt rätt miniminivå och att beakta alla
              andra saker som har betydelse i sammanhanget. Om det inte vore
              så vore det som att räkna på kostnaden för en fruktkorg och bara
              välja ut en sorts frukt, bara räkna vad päronen kostar men glömma
              bort allt annat som finns där i helheten.
            </seg>
            <seg xml:id="i-cf33b606004f6a39-0">
              Fram till den så kallade kontrollstationen 2015 ska det ske en
              del arbete. År 2015 ska ses som ett etappmål inför de krav som
              ska gälla från 2021.
            </seg>
          </u>
          <note xml:id="i-e65de957fdab84f5-0">
            Jag passar redan nu på att i enlighet med förslaget i civilutskottets
            betänkande yrka på att riksdagen avslår reservationerna och lägger
            regeringens skrivelse till handlingarna.
          </note>
          <u who="anti_avsan_97eed2" prev="cont" xml:id="i-968cbb1b902d604e-0">
            <seg xml:id="i-ac9eb38a828a046f-0">
              Fru talman! Jag ska nu gå över till att bemöta de olika motionsförslagen.
              När det gäller Vänsterpartiets förslag om att regeringen omgående
              ska återkomma till riksdagen med en proposition behöver jag inte
              säga så mycket mer, eftersom Kent Persson nu har insett att det
              inte är görligt att lämna en proposition på det sätt som föreslogs
              från början.
            </seg>
            <seg xml:id="i-d77d5c99277c4b13-0">
              Det finns fyra övergripande frågeställningar i motionerna. Den
              första frågeställningen gäller med vilken grad av konkretion som
              det i dag är möjligt att ange de krav som ska gälla för nära-nollenergibyggnader
              vid olika tidpunkter och om det är möjligt att redan i dag ställa
              upp en kvantitativ riktlinje för hur direktivet om nära-nollenergi
              ska tillämpas i Sverige efter 2020. Den andra frågeställningen
              handlar om regeringens bedömning att endast skärpningar som är
              miljömässigt, fastighetsekonomiskt och samhällsekonomiskt motiverade
              ska genomföras.
            </seg>
            <seg xml:id="i-bb635cca7448b95f-0">
              Den tredje frågeställning som motionärerna tar upp är regeringens
              ställningstagande när det gäller primärenergiaspekterna och kraven
              på användning av förnybara energikällor. Den fjärde frågeställningen
              handlar om förslag som tar sikte på att energikraven i byggreglerna
              i olika avseenden ska vara teknikneutrala och inte missgynna vissa
              former av energidistribution.
            </seg>
            <seg xml:id="i-7d6b61207919d9d6-0">
              Jag ska bemöta en del av det som sägs i motionerna.
            </seg>
            <seg xml:id="i-c4cdf913eb8656fc-0">
              Man kan till att börja med säga att det i dag saknas tillräckligt
              underlag och egentligen också kunskap för att ange en kvantitativ
              riktlinje för hur långtgående skärpning som skulle kunna bli aktuell.
              I de fyra motionerna görs det olika bedömningar när det gäller
              möjligheten att redan i dag fastställa vilka krav som ska gälla
              från 2021. Vad som är helt uppenbart är att Sverigedemokraternas
              motion avviker från de andra genom att man inte tycker att det
              ska göras någonting.
            </seg>
            <seg xml:id="i-37e2f5b90cc295f9-0">
              I övrigt kan man säga att regeringen anger att det ska ske skärpningar
              i kraven på energihushållning i förhållande till de krav som ställs
              upp i dagens byggregler. Kritiken handlar om att man inte konkretiserar
              vilka kravnivåer som ska kunna gälla vid olika tidpunkter. Då
              är det viktigt att notera att det inte heller i motionerna förs
              fram några konkreta förslag om vilka krav som bör gälla under
              de närmaste åren, inte heller på längre sikt. Det är bara synpunkter
              rent allmänt men ingen konkretion i någon av motionerna.
            </seg>
            <seg xml:id="i-7ef7db9ca42b56eb-0">
              Som Carina Ohlsson påpekade gör de två expertmyndigheterna på
              området, Boverket och Energimyndigheten, olika bedömningar i väsentliga
              frågor. Det blir nog så om man har olika utgångspunkter för sitt
              arbete därför att man har helt olika ansvarsområden. Jag tror
              nog att de olika myndigheterna i första hand beaktar de utgångspunkter
              som finns för det som är myndighetens uppgift.
            </seg>
            <seg xml:id="i-8a8ac262516a2c9a-0">
              Boverkets byggregler, som de heter, sätter inte några som helst
              gränser för vad byggherrar kan beställa. Som byggherre kan du
              beställa byggnader med vilka energikrav som helst. Men det tycks
              finnas en uppfattning, som i varje fall framgår tydligt av vad
              Kent Persson säger, att det skulle finnas något utrymme för kommuner
              i Sverige att skapa egna regler som de kan tillämpa vid myndighetsutövning.
              Det är fel. Kanske kan man uppfatta att även Carina Ohlsson är
              lite på väg åt det hållet, men jag tror faktiskt att hon vet att
              det inte är möjligt. Däremot kan kommunerna ställa dessa krav
              när de till exempel beställer kommunala byggnader eller i andra
              sammanhang där man är part i ett avtal. Det tycker jag personligen
              är positivt, för det befrämjar utvecklingen på detta område, vilket
              behövs.
            </seg>
            <seg xml:id="i-113e1c4d7648b0ae-0">
              När det gäller handlingsplanen är det en lämplig avvägning av
              graden av konkretion i den stund vi står i dag för den kommande
              tillämpningen av begreppet nära-nollenergibyggnad. Sedan är frågan
              vad som är fastighetsekonomiskt och samhällsekonomiskt effektivt.
              I det perspektivet kan man konstatera att om man bara skulle utgå
              från vad som i dag är tekniskt möjligt att uppnå när det gäller
              energieffektivitet är det helt klart att kraven på energieffektivitet
              skulle kunna skärpas avsevärt. Men det är andra faktorer som spelar
              in.
            </seg>
            <seg xml:id="i-f3aa6a0ef142aa2c-0">
              För egen del kan jag tro att man inte har tittat på tillräckligt
              många demonstrationsexempel och goda lösningar och kunnat granska
              den ekonomi som är resultatet av en del investeringar. Det finns
              möjligheter att räkna hem detta, kanske på ett bättre sätt än
              vad många har trott.
            </seg>
            <seg xml:id="i-cbb6d3d119075967-0">
              Ett miljöanpassat byggande ska utgå från de övergripande klimatmålen,
              behovet av energibesparing och effektivt resursutnyttjande men
              inte på bekostnad av en god inomhusmiljö. När det gäller att isolera
              hus kan man ställa sig frågan om man behöver isolera huset väldigt
              mycket om man till exempel har en egen tillförsel av energi från
              solen, det vill säga solenergi. Det är en fråga var man väljer
              att lägga kostnaden. Man måste kanske ha en anläggning som är
              dimensionerad för att producera mer energi om man minskar på isoleringen
              i väggarna medan det blir tvärtom om man har en anläggning som
              inte kan prestera så mycket energi. Då får man isolera mer i huset.
            </seg>
            <seg xml:id="i-60d221adc93abb3e-0">
              De svenska byggreglerna föreskriver inte vilka energikällor eller
              uppvärmningsformer som ska användas i den enskilda byggnaden.
              Avsikten med det är just att medge flexibilitet i valet av tekniska
              lösningar och att säkerställa att inte byggreglerna i sig hämmar
              teknisk utveckling i byggandet. Jag tycker inte att det är lämpligt
              att man som politiker ska ha en uppfattning om vilket energislag
              man ska välja annat än att man ska vara öppen för att åstadkomma
              förutsättningar för den bästa samhällsutvecklingen.
            </seg>
            <seg xml:id="i-ae6b72aa78f1dba4-0">
              Det skulle kunna finnas en utvecklingspotential i avsikt att
              både redovisa och beakta primärenergiaspekterna på ett ännu tydligare
              sätt än vad som görs i dag och också beakta förnybara energikällor
              på ett mer konsekvent sätt. Om en analys skulle påvisa möjligheter
              att förbättra byggreglernas teknikneutralitet på ett sätt som
              inte ger andra nackdelar kan den typen av förändringar bli aktuella.
            </seg>
            <seg xml:id="i-19caf33696b28a0f-0">
              Dessa frågor kan analyseras under åren fram till kontrollstationen
              2015.
            </seg>
          </u>
          <note type="speaker" xml:id="i-9dc2844fb30217d2-0">
            Anf. 75 CARINA OHLSSON (S) replik:
          </note>
          <u who="carina_ohlsson_0e52fb" xml:id="i-06877ed54da932ca-0">
            <seg xml:id="i-c389fbced6050916-0">
              Fru talman! Jag skulle vilja ställa några frågor till Anti Avsan.
              Han säger att man inte riktigt vet om det är en hållbar utveckling
              om man ser till både de ekonomiska och de miljömässiga kraven.
            </seg>
            <seg xml:id="i-be03bf8c49a77f0e-0">
              Det finns till och med det som visar att det direkt är lönsamt
              eftersom värdet på fastigheterna har stigit när man har tagit
              fram dessa certifieringsmetoder. Man kan ställa frågor om det
              till branschen och dem som man hittills inte har lyssnat på. Det
              kanske är så att man inte vill lyssna på det. Det finns bevis.
              Ni kan säkert gå till er egen borgerligt styrda kommun Helsingfors
              och ta fram siffror på det.
            </seg>
            <seg xml:id="i-993f2d32d0d1586a-0">
              Jag kan också förstå, precis som Kent Persson har sagt här tidigare,
              att man i dag inte kan lägga fram en proposition. Men det känns
              väldigt långt fram till 2015. Branschen har mycket skarpare förslag
              redan nu än vad man antagligen kommer att ha från regeringen fram
              till 2015. Man säger att regeringen då kommer att gå långt efter
              vad branschen redan har nått fram till.
            </seg>
            <seg xml:id="i-500e5e25daa1c4d0-0">
              Jag antar att vi båda två vet att man måste ha mål som man siktar
              mot. De ska naturligtvis inte vara ouppnåbara. Men de ska vara
              sådana att innovatörer och innovationer har en möjlighet att vinna
              gehör. Det får inte vara så att det inte finns någonting som man
              väntar att man ska nå upp till. Jag skulle gärna vilja höra Antis
              kommentarer på den synpunkten.
            </seg>
          </u>
          <note type="speaker" xml:id="i-4dc3bf42d3e9c11c-0">
            Anf. 76 ANTI AVSAN (M) replik:
          </note>
          <u who="anti_avsan_97eed2" xml:id="i-065e131e4c907602-0">
            <seg xml:id="i-bf75360e77d50cdc-0">
              Fru talman! Det är naturligtvis väldigt många aspekter som är
              aktuella när man diskuterar dessa frågor. Byggindustrin, byggmaterialindustrin
              och många andra aktörer på byggmarknaden är ganska långt framme.
            </seg>
            <seg xml:id="i-81f6a5036aed417c-0">
              När man tidigare har skärpt kraven i Boverkets byggregler har
              det varit en ganska stark opinion mot att man gör det. Det har
              många gånger sagts: Detta är inte möjligt, och det går inte. Det
              hör vi inte nu. Man säger att man skulle kunna skärpa byggreglerna
              något ytterligare. Då ska man komma ihåg, precis som jag har betonat
              tidigare, att man ska se Boverkets byggregler som en miniminivå.
            </seg>
            <seg xml:id="i-17a8d203fdabdb1f-0">
              Om branschen går före och visar att man kan ligga på betydligt
              bättre nivåer generellt i alla klimatzoner får man förhålla sig
              till det. Det finns ingen anledning att ha för lågt ställda krav.
              Det är positivt att man är före från branschens sida i väldigt
              stor omfattning. Jag tycker nog också att det finns skäl att svara
              upp mot de propåer som finns, fast inte just nu. Det erfordras
              trots allt ytterligare analys.
            </seg>
            <seg xml:id="i-eb30e11b3d8978d1-0">
              Den praktiska miniminivån ligger kanske i många fall högre därför
              att man har en sådan ambition även hos stora byggföretag. Här
              kan man också lägga till annat. Jag skulle kunna nämna många enskilda
              exempel där man kan göra investeringar också i befintliga bestånd
              genom att utföra energibesparande åtgärder till exempel i samband
              med stambyten.
            </seg>
            <seg xml:id="i-f52fb683d4c816bb-0">
              Det ger resultat där man får en payoff-tid, det vill säga att
              investeringen betalar sig, på kanske fem sex år. Det finns många
              sådana exempel där man kan sänka energianvändningen högst väsentligt.
              Det finns en stor kreativitet i branschen när det gäller dessa
              frågor.
            </seg>
          </u>
          <note type="speaker" xml:id="i-761cd6651d499aab-0">
            Anf. 77 CARINA OHLSSON (S) replik:
          </note>
          <u who="carina_ohlsson_0e52fb" xml:id="i-06877ed54da932ca-1">
            <seg xml:id="i-5df4e1b7e18853da-0">
              Fru talman! Jag förstår inte hur regeringspartierna vågar vänta
              och tänka: Vi får låta företagen gå före. Vi kan hålla oss inte
              ett steg utan många steg bakom. Samtidigt säger branschen att
              en alltför konservativ hållning förhindrar dynamik och kan i värsta
              fall leda till sämre konkurrenskraft. Det är vad många från branschen
              säger i sina remissyttranden. Det är inte vilka som helst som
              säger det. Också Sveriges Kommuner och Landsting tycker att regeringen
              borde vara mer proaktiv på detta område.
            </seg>
            <seg xml:id="i-2f376ef9ff2e66e3-0">
              Vi menar inte att man ska ha mål som inte går att uppnå, men
              man ska i varje fall ha mål som tar bort dem som är sämst. De
              som verkligen är ledande ska med lite större ansträngning kunna
              nå dem och gå förbi dem.
            </seg>
            <seg xml:id="i-84adc94873e1e48e-0">
              Jag menar inte att regeringen måste vara före alla. Det är också
              ett samspel. Man förlorar definitivt den möjligheten här när man
              inte lyssnar på branscherna i en tid där vi har hög arbetslöshet
              och behöver mer av innovativa företag.
            </seg>
            <seg xml:id="i-5163c34c529b3b05-0">
              De säger det själva. De får till och med riskkapital från andra
              länder. Man säger att dessa företag verkligen är innovativa på
              området. Det skulle kunna ge än högre utvecklingspotential så
              att vi skulle få mer bostäder som är hållbart utvecklade och hela
              stadsdelar och städer. Här håller regeringen emot genom att säga:
              Vi väntar till 2015 för att se om det som man satsar på har gett
              någonting.
            </seg>
            <seg xml:id="i-859528d3634067bc-0">
              Jag måste tillägga att jag vet att man inte får sätta regler
              för varje kommun. Det görs när man tar fram en stadsdel, ett hus
              eller skriver avtal mellan olika parter. Här ser vi att man gör
              det i allt högre grad. Man kan inte vänta och se när regeringen
              inte kommer med förslag.
            </seg>
          </u>
          <note type="speaker" xml:id="i-4b9f612363ae0fbb-0">
            Anf. 78 ANTI AVSAN (M) replik:
          </note>
          <u who="anti_avsan_97eed2" xml:id="i-065e131e4c907602-1">
            <seg xml:id="i-8550a4bd382b14f5-0">
              Fru talman! Det är många kommuner som har höga ambitioner på
              klimat- och energiområdet. Som jag nämnde tidigare tycker jag
              att det är positivt, under förutsättning att man beaktar de regler
              som faktiskt gäller.
            </seg>
            <seg xml:id="i-d873118a51db16d6-0">
              När det gäller den kritik som framförs från byggbranschens sida
              kan jag säga att jag inte tror att byggbranschen inte minst efter
              regeringens skrivelse utgår från att det inte blir några förändringar,
              utan jag är säker på att man utgår från att det kommer att bli
              skärpningar.
            </seg>
            <seg xml:id="i-18074eb02c17f0e0-0">
              Vad man inte kan veta säkert är på vilken nivå minimikraven kommer
              att hamna. Jag vet till exempel att man i Tyskland har industriell
              produktion av plusenergihus, och det är väl mycket möjligt att
              man skulle kunna hamna väldigt långt. Men det fordras också en
              del nytt tänkande. När vi tänker i energifrågor är vi ofta ganska
              inlåsta i det tänkande som vi har i dag.
            </seg>
            <seg xml:id="i-3b03ef837a3f82c1-0">
              Ta till exempel solen, som är en förutsättning för att det ska
              finnas liv på jorden över huvud taget! Det är en outtömlig energikälla
              som finns tillgänglig hela tiden. Med dagens teknik på det här
              området kan man utnyttja solenergi med väldigt hög effekt även
              vintertid. Det är till och med så att det många gånger ger bättre
              effekt vintertid, av olika skäl som jag inte hinner gå in på närmare
              här.
            </seg>
            <seg xml:id="i-f6c33ef6e3a1acac-0">
              Det finns andra saker som har utvecklats mycket på senare år.
              Man ser nya former av energiladdning till exempel i samband med
              bergvärmeanläggningar.
            </seg>
            <seg xml:id="i-f54a7d7f76ac2b10-0">
              Det leder till att man måste titta på alla de goda exempel som
              inte har fått så stor spridning. Det är möjligt att man kan hamna
              på mycket bättre nivåer än vad man har gjort hittills. Det gäller
              att beakta allt ur ett helhetsperspektiv. Skulle man kunna utnyttja
              solenergin fullt ut kanske det inte spelar någon roll att man
              har hög energianvändning, eftersom solen finns där och är klimatneutral.
            </seg>
            <seg xml:id="i-926fc2c2a3b2a1d4-0">
              Frågorna är komplicerade och komplexa, vad man än tycker.
            </seg>
          </u>
          <note type="speaker" xml:id="i-a9ef37d0f4aa9dca-0">
            Anf. 79 LARS TYSKLIND (FP):
          </note>
          <u who="lars_tysklind_527bfb" xml:id="i-b3e9471a91bab775-0">
            <seg xml:id="i-f2fcbc6a56dbabcb-0">
              Fru talman! Jag börjar med att yrka bifall till utskottets förslag
              i betänkandet och avslag på samtliga fyra reservationer. Sedan
              kan jag också instämma i Anti Avsans anförande. Vi tycker väldigt
              lika i den här frågan.
            </seg>
            <seg xml:id="i-0e9448d2d6180906-0">
              Vi kan konstatera det har också många påpekat att energieffektivisering
              är absolut nödvändigt inom alla sektorer för att vi ska kunna
              nå inte minst klimatmålen och minska klimatpåverkan. När det gäller
              byggnader är det helt uppenbart att det finns en stor potential.
            </seg>
            <seg xml:id="i-67b59df44fab0a59-0">
              Det är inte bara klimatet som är vinnare utan även enskilda fastighetsägare
              och enskilda personer har naturligtvis vinster att göra genom
              att få minskade energikostnader. Ingenting talar ju för att vi
              ska få sänkta energikostnader, utan vi kommer snarare tvärtom
              att få höjda energikostnader. Jag tror inte att någon räknar med
              något annat.
            </seg>
            <seg xml:id="i-dc17cb19a6e016cd-0">
              Utgångspunkten för debatten är regeringens skrivelse Vägen till
              nära-nollenergibyggnader , som i sin tur bygger på EU:s direktiv
              om energiprestanda. Det handlar i korthet om att nyproduktionen
              senast den 31 december 2020 ska vara nära-nollenergibyggnader.
              När det gäller offentliga byggnader ska det vara två år tidigare,
              den 31 december 2018.
            </seg>
            <seg xml:id="i-28627fb5789f8938-0">
              Fru talman! Precis som titeln på både skrivelsen och betänkandet
              anger handlar det om vägen mot detta mål. Det framhålls tydligt
              att detta är det första steget.
            </seg>
            <seg xml:id="i-eba0b1b98ac373cb-0">
              En viktig del i denna svenska strategi är att successivt skärpa
              kraven på energihushållning. När man kommer fram till 2021 ska
              vi ha rättsligt bindande regler för nya byggnader som ska bygga
              på ett bra och säkert underlag. Precis som har framkommit i diskussionen
              finns det många faktorer som vi fortfarande har bristande kunskaper
              kring.
            </seg>
            <seg xml:id="i-c8b5c8240f2e6f97-0">
              Det är viktigt att skärpningarna som görs jämfört med dagens
              krav ska vara miljömässigt, fastighetsekonomiskt och samhällsekonomiskt
              motiverade. Det är kanske huvuddiskussionen. Mycket är tekniskt
              möjligt, men åtgärderna måste också vara motiverade utifrån dessa
              hänsyn.
            </seg>
            <seg xml:id="i-b04f12c809a082b8-0">
              De främjandeåtgärder som finns med i direktivet och i skrivelsen
              från regeringen finns för att underlätta genomförandet av kravet
              på införandet av nära-nollenergibyggnader. Det handlar om ytterligare
              demonstrationsobjekt. Från regeringen framhålls det framför allt
              att vi behöver större geografisk spridning för att se hur olika
              typer av byggnader fungerar i olika klimat. Det kommer att vara
              till hjälp när vi kommer fram till hur den slutliga definitionen
              för nära-nollenergibyggnader ska utformas.
            </seg>
            <seg xml:id="i-d859d2a21cb89f54-0">
              Centralt i direktivet är att det ska finnas ett etappmål till
              år 2015, så att man ska kunna redovisa vägen mot slutmålet 2020
              respektive 2018. I skrivelsen från regeringen lyfts det fram en
              kontrollstation 2015. Då bör ett tillräckligt stort antal insatser
              ha utvärderats, och vi bör ha fått ett bra kunskapsunderlag om
              verkliga miljövinster och kostnader för energieffektivt byggande.
            </seg>
            <seg xml:id="i-bd7ebbb872bff27a-0">
              Det handlar också om spridande av kunskap till olika aktörer.
              Av debatten kan man nästan få intrycket att vi nu sätter väckarklockan
              på ringning år 2015 och så vaknar vi och är vid den punkt där
              vi befinner oss i dag. Det är naturligtvis ett ständigt arbete
              fram till 2015. Det tror jag nog att alla inser, men man kan ändå
              få intrycket att vi ska sitta still till 2015.
            </seg>
            <seg xml:id="i-c60dd256b696691a-0">
              I direktivet sägs det också att det ska vara förnybar energi.
              Vi kan konstatera att Sverige har en hög grad av förnybar energi.
              När det gäller byggnader nämns det att siffran förnybar energi
              ligger på 62 procent, så där ligger vi väldigt bra till.
            </seg>
            <seg xml:id="i-a679acb797a78124-0">
              I Sverige har vi generella styrmedel gentemot tillförsel av förnybar
              energi. Vi har certifikatsystemet, vi har även energideklarationssystemet,
              där vi gör en analys vid nybyggnation, och vi ser på alternativ
              uppvärmning och liknande. Där kommer naturligtvis detta med förnybar
              energi in i bilden.
            </seg>
            <seg xml:id="i-2b3280a6f9eead95-0">
              Fru talman! Så några ord om följdmotioner och reservationer.
            </seg>
            <seg xml:id="i-1424e64ccb9db2a6-0">
              Sverigedemokraternas yrkande om ett tillkännagivande till regeringen
              om att det inte är försvarbart med ytterligare skärpningar på
              energihushållning tycker jag nästan att man kan lämna därhän.
              Den kan man nästan avstå från att kommentera över huvud taget,
              för naturligtvis krävs det ytterligare skärpningar. Vi andra är
              säkert väldigt eniga om att det krävs skärpta krav.
            </seg>
            <seg xml:id="i-a6b9356a63efd131-0">
              Ser man på övriga motioner och reservationer tycker jag att de
              till stor del delar Folkpartiets och regeringens uppfattning att
              den svenska handlingsplanen innebär skärpta krav på energihushållning
              jämfört med dagens byggregler.
            </seg>
            <seg xml:id="i-8c61c2e4e2faf068-0">
              Det som skiljer är väl bedömningen av om det behövs mer underlag
              eller inte, om man har de färdiga lösningarna. Det finns många
              lösningar i motionerna och även i reservationerna som kanske kan
              vara aktuella i det framtida arbetet. Det vill jag definitivt
              inte utesluta.
            </seg>
            <seg xml:id="i-499f55a5effa21be-0">
              Sedan tycker jag definitivt inte att vi ska underskatta de krav
              som konsumenter och byggherrar, både enskilda och offentliga,
              ställer på sin byggnad när man beställer den, att den ska vara
              energieffektiv, och den utvecklingskraft som finns i detta när
              det gäller att utveckla olika tekniker. Därför kommer högst sannolikt
              nyuppförda byggnader att ha betydligt bättre värden än de minimikrav
              som anges i byggreglerna.
            </seg>
            <seg xml:id="i-35fcc87d35d59f21-0">
              Om man ser det generellt ska skärpta energikrav utformas utifrån
              ett brett underlag. Då gäller det att man har erfarenheter från
              befintliga lågenergibyggnader och demonstrationsobjekt.
            </seg>
            <seg xml:id="i-ace15d8e53e1118a-0">
              Det pratades förut om frukter i en fruktkorg. Det gäller att
              se att det finns ett behov av energibesparing, effektivt resursutnyttjande
              och inte minst god inomhusmiljö, som också måste finnas med i
              bilden, så att man inte förlorar på den ena kanten vad man vinner
              på den andra.
            </seg>
            <seg xml:id="i-49cbd2885d803880-0">
              Som jag sade i början handlar detta om ett första steg i en process
              med en kontrollstation 2015. Jag vill återigen trycka på att det
              är en process som ska tydliggöra de krav som ska gälla 2021.
            </seg>
            <seg xml:id="i-c0b2fd6526fefc1d-0">
              Precis som vi säger i utskottet kommer många av de frågeställningar
              som tas upp i motionerna sannolikt att uppmärksammas och kunna
              tillföras diskussionen fram till 2015.
            </seg>
          </u>
          <note type="speaker" xml:id="i-8632af6e3e0f0f0c-0">
            Anf. 80 KENT PERSSON (V) replik:
          </note>
          <u who="kent_persson_8dd737" xml:id="i-3d923601a8767321-8">
            <seg xml:id="i-f459cf1e153b1a07-0">
              Fru talman! Tack, Lars Tysklind, för ditt anförande! Jag har
              en del funderingar. Det är i alla fall ett par saker som jag ska
              ta upp.
            </seg>
            <seg xml:id="i-591558d9d8435ed3-0">
              Först har jag bara ett konstaterande. Jag tycker nog att det
              är dags att du ställer väckarklockan, eftersom du inte har tagit
              fram den än. Annars lär det här inte bli klart till 2015.
            </seg>
            <seg xml:id="i-2882f3b538b6a8da-0">
              När det gäller främjandeåtgärder, utvärdering av demonstrationsanläggningar
              och så vidare tar det sin tid. Det tar tid att bygga dem, utvärdera
              dem och få tillstånd till dem. Jag funderar lite grann. När tror
              Lars Tysklind att de här utvärderingarna kan vara klara? När kan
              demonstrationsanläggningarna, som du hänvisar till och som ska
              byggas, stå färdiga att utvärderas?
            </seg>
            <seg xml:id="i-7ab54d18a2e73736-0">
              Det här ska ju vara klart till 2015. Då ska en handlingsplan
              vara fastställd om hur vi ska uppnå målet 2018 och 2020.
            </seg>
            <seg xml:id="i-34049ffd38095b42-0">
              Jag är väldigt intresserad. Jag tror att både 2015 och 2018 har
              passerat innan regeringen är klar med det här och vi har några
              som helst utvärderingar att ta ställning till.
            </seg>
          </u>
          <note type="speaker" xml:id="i-845d88e1f0dea0e0-0">
            Anf. 81 LARS TYSKLIND (FP) replik:
          </note>
          <u who="lars_tysklind_527bfb" xml:id="i-b3e9471a91bab775-1">
            <seg xml:id="i-d31ce62b3c063c02-0">
              Fru talman! Det är precis det jag försökte säga från talarstolen,
              att det gäller att hålla sig vaken om det här ska bli gjort. Det
              kommer naturligtvis att vara en process.
            </seg>
            <seg xml:id="i-15a781adc0f4315b-0">
              När det gäller utvärdering av pågående projekt tror jag egentligen
              att det här är ett arbete som inte kommer att ta slut 2015. År
              2015 har vi en viss kunskap utifrån det som har byggts och de
              projekt som har hunnit utvärderas fram till dess. Utifrån den
              kunskapen får man ta nästa steg. Om vi nu pratar om att detta
              var det första steget tar man nästa steg utifrån den nya kunskapen.
            </seg>
            <seg xml:id="i-9fa7e16e60d6eae9-0">
              Jag tror aldrig att det här utvärderingsarbetet blir färdigt,
              utan det kommer hela tiden att komma nya typer av lösningar.
            </seg>
            <seg xml:id="i-f82a03847507d500-0">
              Jag vet att det diskuteras kring det här med passivhusstandard.
              Om man nu pratar om branschen, som det är populärt att hänvisa
              till, kan jag säga att det finns de inom branschen som säger att
              passivhus är en typ av teknik, men det finns även andra typer
              av teknik. Man kallar det för lågenergibyggnader och så vidare,
              som bygger på någonting annat.
            </seg>
            <seg xml:id="i-5fe988be58394cb0-0">
              Det här med utvärderingar är alltså någonting som vi hela tiden
              måste jobba intensivt med.
            </seg>
          </u>
          <note type="speaker" xml:id="i-d599620cb5bf16ac-0">
            Anf. 82 KENT PERSSON (V) replik:
          </note>
          <u who="kent_persson_8dd737" xml:id="i-3d923601a8767321-9">
            <seg xml:id="i-6b4d0c6204d97ae0-0">
              Fru talman! Problemet i det här är att ni, Lars Tysklind, innan
              ni tänker lägga fram några förslag som anger riktlinjer för byggmaterialindustrin
              och byggindustrin, ska uppföra nya demonstrationsanläggningar,
              även i de övriga klimatzonerna. Det är resultaten från de demonstrationsanläggningarna
              som ska ligga till grund för regeringens beslut om nya byggregler
              som ska gälla 2018 och 2020.
            </seg>
            <seg xml:id="i-383d299322ff1a65-0">
              Det är det som är problemet med det här. Ni kommer inte att klara
              av att hålla tidsaspekterna när ni drar ut på det här. Det finns
              redan i dag, som har sagts tidigare, byggprojekt där man har ställt
              betydligt tuffare krav på byggregler än dagens norm, och de har
              byggt på samhällsekonomiska kalkyler som är hållbara.
            </seg>
            <seg xml:id="i-5f32f02f8182c6b1-0">
              Statens provningsanstalt har dessutom gjort egna utvärderingar
              av passivhus och konstaterar att de håller måtten. Det är alltså
              utvärderingar av passivhus som har stått i tio år. När det gäller
              de demonstrationsobjekt som regeringen talar om i sin skrivelse
              handlar det inte om tio år. Då har vi passerat 2021. Det här känns
              lite krystat, måste jag säga.
            </seg>
          </u>
          <note type="speaker" xml:id="i-fa9a08acc9a47c3f-0">
            Anf. 83 LARS TYSKLIND (FP) replik:
          </note>
          <u who="lars_tysklind_527bfb" xml:id="i-b3e9471a91bab775-2">
            <seg xml:id="i-222f995985275f7a-0">
              Fru talman! Jag tror absolut att man kommer att klara den här
              processen. Det är precis som Kent Persson säger. Det finns stor
              erfarenhet av passivhus, både flerfamiljshus och enskilda villor,
              på många orter i Sverige. De flesta av dem som har uppförts bland
              annat känner jag väl till passivhusen på Älvstranden i Göteborg
              har uppförts med företagsekonomisk lönsamhet. Det är ingen tvekan
              om att det just där och med den tekniken var bra. Sedan är frågan
              om man ska göra det till en generell regel.
            </seg>
            <seg xml:id="i-dd96570c7525134f-0">
              Det kommer väl inte att gå till så att regeringen bygger demonstrationsobjekt
              här och var, utan man samlar naturligtvis ihop kunskapen. Det
              byggs och kommer att byggas också på privata initiativ den typen
              av hus lite varstans i Sverige. Man kan därför få kunskap. Jag
              tror inte att kunskapen bara kommer att finnas i Göteborg, i Alingsås
              och i Lidköping jag vet att det finns någon villa där. Den kommer
              naturligtvis att dyka upp i hela Sverige.
            </seg>
            <seg xml:id="i-f31344f28da595ea-0">
              Det gäller att samla in kunskapen. Det är ju inget, så att säga,
              isolerat mönster och demonstrationsobjekt. Det är många beställare
              som kommer att beställa den typen av hus, som man kan få erfarenhet
              av.
            </seg>
          </u>
          <note type="speaker" xml:id="i-3570569dc5ebf16d-0">
            Anf. 84 JAN LINDHOLM (MP) replik:
          </note>
          <u who="jan_lindholm_73d248" xml:id="i-87446d218fe41813-1">
            <seg xml:id="i-5ae14629c0ee6194-0">
              Fru talman! Jag vill ge alliansföreträdarna här rätt i att det
              i den här skrivelsen visst finns signaler om vilken riktning,
              så att säga, arbetet ska ha. Det kommer att vara skarpare krav
              framöver. Så långt tycker jag väl inte att det finns någon anledning
              att kritisera, utan det är vägen dit som man skulle vilja se lite
              mer av.
            </seg>
            <seg xml:id="i-5097857a47aafbaf-0">
              Jag har varit försiktig i mitt anförande, i motionen och i reservationen
              för att inte låsa mig vid någonting, för vi vet att det kan hända
              mycket när det gäller teknikutveckling.
            </seg>
            <seg xml:id="i-e053b8096454e6ab-0">
              Det man kan undra är: Hur mycket bättre kan ett beslut bli 2015
              än i dag? Ni kan titta på de remissvar ni har fått. De tillför
              faktiskt oerhört mycket till det arbete regeringen skickade ut.
              Ändå har man inte lyssnat. Hur mycket mer kunskap tror ni att
              branschen kommer att kunna redovisa till 2015 än det man redan
              har redovisat? Är ni beredda att ta någon hänsyn till det då?
              Jag tycker att man är väldigt tydlig med vad man vill ha. Det
              är den ena frågan.
            </seg>
            <seg xml:id="i-718df409ad5b1647-0">
              Den andra frågan gäller det som Lars Tysklind nämnde. Vi har
              redan 62 procent förnybar energi när det gäller bostadsuppvärmning.
              Vad är ni beredda att göra för att komma längre? Jag tog upp resonemanget
              om primärenergi, som är helt avgörande, eftersom kärnkraft inte
              är en primär energikälla.
            </seg>
            <seg xml:id="i-cd80876e4f096cc9-0">
              Är ni beredda att skilja på el och el? Det finns faktiskt el
              som är primärenergi, solceller på taket på ett hus. Ska det inte
              vara någon skillnad i framtiden mellan en fastighetsägare som
              gör den investeringen och den som väljer att köpa fulel, som är
              koldioxidbaserad och som till exempel kommer från kärnkraften?
            </seg>
          </u>
          <note type="speaker" xml:id="i-7d6f98765260ccf1-0">
            Anf. 85 LARS TYSKLIND (FP) replik:
          </note>
          <u who="lars_tysklind_527bfb" xml:id="i-b3e9471a91bab775-3">
            <seg xml:id="i-053eebcfdc1ef45f-0">
              Fru talman! Jag tar det sista först. När det gäller egenproducerad
              el på taket är vi lite inne på det resonemang som Anti Avsan hade.
              Producerar man energi från solen själv blir kanske isolering och
              sådant inte det primära. Det primära är då inte hur mycket energi
              det är, utan då finns det på något vis oändligt med energi.
            </seg>
            <seg xml:id="i-92e31f85bbacf65e-0">
              Vi hade en diskussion kring köpt energi och inte köpt energi.
              Det här är då egen energi som man tillför. Jag tror att det här
              med att börja dela upp el är en väldigt komplicerad process.
            </seg>
            <seg xml:id="i-f1adc2ddda4c6914-0">
              Man kan välja att läsa remissvaren på olika sätt, men när jag
              läser dem tycker jag att de är lite spretiga. Det är väl just
              det som talar för att man faktiskt ska ha en liten process kring
              detta och samla den kunskapen.
            </seg>
            <seg xml:id="i-be687ce9987e95df-0">
              Det är mycket som handlar om vad som är tekniskt möjligt. Det
              är inte tu tal om att det går att skärpa kraven betydligt när
              man pratar om vad som är tekniskt möjligt. Men för man in de andra
              faktorerna, vad som är fastighetsekonomiskt, samhällsekonomiskt
              och miljömässigt försvarbart, blir frågan betydligt mer komplicerad.
              Och det är mycket kring det man måste jobba. För det är klart
              att det, precis som Kent Persson också har varit inne på, finns
              tekniska lösningar som gör att man kan komma väldigt lågt.
            </seg>
          </u>
          <note type="speaker" xml:id="i-1109c1087aa9b67c-0">
            Anf. 86 JAN LINDHOLM (MP) replik:
          </note>
          <u who="jan_lindholm_73d248" xml:id="i-87446d218fe41813-2">
            <seg xml:id="i-6eff1ba89dbc8f4f-0">
              Fru talman! Jag tror att ni på allianssidan lite grann har missförstått
              det här med egenproducerad energi från solen. Oavsett om det handlar
              om el eller värme är det inte så att det är oändligt, utan tomten
              har en ytbegränsning.
            </seg>
            <seg xml:id="i-f681031a152b02e7-0">
              Jag har faktiskt själv jobbat med just energi och framför allt
              solenergi i tolv år på en forskningsinstitution. Jag vet att man,
              när man använder sig av den energin, är oändligt mycket mer aktsam
              om varje kilowattimme än när man använder sig av pellets eller
              fjärrvärme eller någonting sådant. Varje kilowattimme är nämligen
              så oerhört mycket mer värdefull att ta hand om. Det är där som
              utvecklingen i fråga om hur man kan åstadkomma mest nytta av varje
              kilowattimme är allra främst. Jag tror därför att ni har missförstått
              det där lite grann.
            </seg>
            <seg xml:id="i-cfa60b49304196d1-0">
              I framtiden kan man förhoppningsvis få ett regelverk som liknar
              andra länders så att den som har sina solceller på taket eller
              en solfångare kan sälja till grannarna. Till exempel i Göteborg
              finns det en fastighet där man sedan åtminstone 20 år tillbaka
              säljer värme till sina grannar. Så visst kan man sälja, och direktivet
              omfattar ju inte bara produktion för eget bruk utan även nära
              byggnaden så att man kan ha energi från grannhuset.
            </seg>
            <seg xml:id="i-d7471e88c420e26d-0">
              Jag tycker därför att jag inte fick något svar. Jag tycker att
              ni ska ta till er detta. Alltså, ska vi komma vidare när det gäller
              att öka andelen förnybart kan vi inte komma ifrån att vi måste
              titta på förnybar och icke förnybar el, vare sig den är egenproducerad
              eller producerad i kooperativa former, i bolagsformer eller i
              kommunal form. Den frågan får ni inte släppa, och just kärnkraften
              en viktig och besvärlig del av det hela.
            </seg>
          </u>
          <note type="speaker" xml:id="i-4c8b309d73c7aea8-0">
            Anf. 87 LARS TYSKLIND (FP) replik:
          </note>
          <u who="lars_tysklind_527bfb" xml:id="i-b3e9471a91bab775-4">
            <seg xml:id="i-5b7b24d37451472e-0">
              Fru talman! Kärnkraft eller inte kärnkraft har vi diskuterat
              här tidigare, och det kan vi kanske lämna därhän i den här diskussionen.
            </seg>
            <seg xml:id="i-87a33da61195ac50-0">
              Jag tänkte på den fråga som jag inte besvarade förut, det vill
              säga varför vi tror att vi får ett bättre beslut 2015 än nu. Det
              bygger på att alla beslut genom att vi successivt tillskansar
              oss kunskap blir bättre. I och med att man har tidssatta kontrollstationer
              gäller det beslut som man fattar dit. Sedan fattar man nya beslut
              utifrån de kunskaper man skaffar sig under tiden, med en tydlig
              inriktning. Det är precis därför som det är bra med den typen
              av kontrollstationer så att man kan fatta nya bra beslut.
            </seg>
          </u>
          <note type="speaker" xml:id="i-540739c1877b2b78-0">
            Anf. 88 OLA JOHANSSON (C):
          </note>
          <u who="ola_johansson_34dd4e" xml:id="i-08908b6322460a14-1">
            <seg xml:id="i-efa2e609f1185ba9-0">
              Fru talman! Det finns talare här som har uttryckt att det är
              pinsamt att regeringen inte har med den ena eller den andra aspekten
              i sin skrivelse. Det är precis som det som gäller här i talarstolen
              det gäller att begränsa sig till det tidsmässiga utrymme som har
              angetts och vad som är motiverat utifrån vad det är man vill att
              folk ska förstå och handla efter.
            </seg>
            <seg xml:id="i-0b0fc82e09e9f08a-0">
              Vi har också fått lektioner i fysikens teorier och naturvetenskap
              när det gäller hur vi beskriver energi och exergi, hur energin
              inte kan förbrukas utan hela tiden omvandlas och tar sig nya former
              och därmed får större och mindre miljöpåverkan.
            </seg>
            <seg xml:id="i-5a549d51fb237a38-0">
              Oavsett vilket tycker jag väl att alla talare här i kammaren
              hittills har varit inne på den här aspekten, och det visar ju
              att det i denna församling finns en stor förståelse i alla fall
              för hur detta med energi och primärenergi fungerar, även om en
              del på goda grunder kan mer än andra.
            </seg>
            <seg xml:id="i-b4d1e2160e2e82ee-0">
              Det finns en hel del teori, och det finns en hel del regler och
              normer, men det finns i det här sammanhanget också ett stort utrymme
              för praktiker. En sådan praktiker vill jag gärna nämna här i kammaren.
              Han heter Ivar Franzén och var centerpartistisk föregångare till
              mig på Hallandsbänken. Han var lantmästare från Kungsbacka och
              energipolitisk talesperson mitt under den brinnande kärnkraftsdebatten.
              Dessutom var han under lång tid ordförande i det allmännyttiga
              bostadsföretag som var bland de första i landet att satsa på solenergi,
              jordvärme och värmepumpsteknik, biobränslen och sedermera också
              passivhus. Eksta Bostads AB heter det företaget, om man nu får
              lov att göra reklam i kammaren.
            </seg>
            <seg xml:id="i-3b669ed75029a168-0">
              Ivar uttryckte detta på ett annat sätt. Han sade: Den bästa kilowattimman
              är den sparade kilowattimman. Han menade att det var den energi
              som aldrig behövde produceras eller omvandlas som var den man
              skulle sträva efter. När vi som var lite gröna och radikala sade
              bruka utan att förbruka sade han i stället bruka bättre. Ivar
              var tillväxtorienterad till skillnad från oss unga gröna och lite
              halvröda fundamentalister som inte förstod att det behövs en viss
              ekonomisk utveckling för att säkra välfärden.
            </seg>
            <seg xml:id="i-e941774dcd8d73dc-0">
              Bruka bättre betyder inte att man ska sluta förbruka någonting
              utan att man ska göra det på ett så effektivt sätt som möjligt
              utan att ta bort den viktigaste drivkraften, nämligen den hållbara
              ekonomin, det vill säga intresset av att med lönsamhet och en
              viss återbäring göra investeringar och förvalta någonting.
            </seg>
            <seg xml:id="i-035e7500b2cace60-0">
              Genom att med lönsamhet och en stor grad av frihet kunna utveckla
              sitt företag och tjäna pengar och genom att vara sparsam och göra
              smarta investeringar som betalar sig i längden får vi också de
              bostäder som vi önskar oss. De bostäder vi bygger i dag ska byggas
              på ett sådant sätt att de ska kunna förvaltas under väldigt lång
              tid och inte kräva stora investeringar för att bli ännu effektivare
              och bättre i framtiden.
            </seg>
            <seg xml:id="i-2470d7efcf37efd6-0">
              Jag tror, fru talman, att det här med ekonomiska drivkrafter
              trots allt är den främsta orsaken till att vi redan i dag har
              väldigt många goda exempel på energieffektiva byggnader här i
              landet. Det beror inte på Boverkets byggregler, om nu någon trodde
              det. Det beror inte heller på subventioner som är teknikstyrande
              eller alla de förslag på lagstiftningar som vi får från olika
              håll när vi diskuterar planering och byggande här i kammaren.
            </seg>
            <seg xml:id="i-2d7ee417189ce61a-0">
              Fru talman! Vi diskuterar regeringens skrivelse av den 29 mars
              som redovisar den handlingsplan för nära-nollenergibyggnader som
              tagits fram i enlighet med Europaparlamentets och rådets direktiv
              om byggnaders energiprestanda. Allmänt måste man tycka att det
              är en god ambition av EU att ställa krav på medlemsstaterna att
              senast vid ingången av 2021 se till alla våra byggnader är nära-nollenergibyggnader
              och att alla nya offentliga byggnader ska vara det redan 2018.
            </seg>
            <seg xml:id="i-d513ce52080775bf-0">
              Ekstas passivhus på Karl Johans väg i Frillesås mellan Varberg
              och Kungsbacka var inflyttningsklara vintern 2006. Dessförinnan
              var det husen i Lindås söder om Göteborg som i alla fall utifrån
              ett västsvenskt perspektiv var de nationellt mest kända exemplen
              på energieffektiva byggnader. Begreppet passivhus blev någon form
              av standard, även om det inte helt ger rättvisa åt de många olika
              former som finns för hur man kan bygga så att en byggnad får bästa
              möjliga energiprestanda ur ett helhetsperspektiv.
            </seg>
            <seg xml:id="i-f034d2d5a4d18dcd-0">
              Många anser sig vara överens om vad som behövs för att åstadkomma
              energieffektivisering, men den verklighet vi ser när vi skrapar
              lite på ytan har många variationer och det finns många inbyggda
              motsättningar även fortsatt.
            </seg>
            <seg xml:id="i-675f95fd335e2500-0">
              Fru talman! Centerpartiet tycker att det är bra att vi här i
              riksdagen är tydliga med att vi vill se en skärpning av kraven
              jämfört med vad vi har i dag. Den handlingsplan som nu redovisas
              är en god början. Jag skrev tillsammans med två kolleger från
              Centerpartiet en debattartikel i nummer 11 av tidningen Byggindustrin
              och instämde i mycket av den kritik som kommer från remissinstanserna,
              och det gläder oss speciellt att det här är någonting man har
              tagit intryck av och gått vidare med.
            </seg>
            <seg xml:id="i-886366316916f5ff-0">
              Regeringen och riksdagen har på det övergripande planet satt
              det nationella miljökvalitetsmålet God bebyggd miljö. Där har
              man slagit fast att den totala energianvändningen per uppvärmd
              areaenhet i bostäder och lokaler minskar. Minskningen bör vara
              20 procent till år 2020 och 50 procent till år 2050 i förhållande
              till användningen 1995. Till år 2020 ska beroendet av fossila
              bränslen för energianvändningen i bebyggelsesektorn vara brutet,
              samtidigt som andelen förnybar energi ökar kontinuerligt.
            </seg>
            <seg xml:id="i-55b578539768afcb-0">
              Det vi ser i dagens byggregler är att det finns exempel på att
              det kan styra mot ett användande av eldrivna luftvärmepumpar på
              bekostnad av exempelvis biobränslebaserad fjärrvärme. Att enbart
              mäta mängden tillförd eller köpt energi för att bedöma en byggnads
              energiprestanda kan styra fel, och det är viktigt när vi nu fortsätter
              arbetet med att specificera de krav som ska ställas från och med
              2021 att det är de övergripande miljömålen, att minska vårt beroende
              av fossil energi och även minska energiåtgången totalt sett, som
              ska vara styrande.
            </seg>
            <seg xml:id="i-92189b0f19a8242c-0">
              Teknikneutralitet är något vi ofta hyllar, och i den bostadspolitiska
              debatten har de kommunala särkraven många gånger pekats ut som
              en orsak till att bygg- och boendekostnaderna kommer att öka och
              att ett industriellt koncepttänk från byggindustrins sida motverkas
              på grund av detta. Men i den debatten skulle jag nog vilja påstå
              att det i stället är de ytterst generösa byggreglerna som bidragit
              till att åtminstone på energisidan ge utrymme för den här vildvuxna
              floran av särkrav.
            </seg>
            <seg xml:id="i-a7210a148a1bcdd6-0">
              När regeringen nu skriver att energikraven ska skärpas och att
              det ska ske mot bakgrund av vad som är miljömässigt, samhällsekonomiskt
              och fastighetsekonomiskt motiverat innebär det att det är de nationella
              målen om energieffektivisering som i första hand ska vara vägledande.
              De ska ge utrymme för dem som har höga ambitioner att kunna gå
              före samtidigt som kraven ska vara utformade så att de minskar
              behovet att profilera sig kommunalt med olika särkrav, eftersom
              de nationella kraven kommer att vara tillräckligt ambitiösa.
            </seg>
            <seg xml:id="i-a0f7fe4bebde240b-0">
              Fru talman! Det brukar i debatten också hänvisas till fordonsindustrin.
              Jag kan meddela församlingen att i den har jag arbetat i ungefär
              25 år. För ungefär så länge sedan bestämde delstaten Kalifornien,
              visserligen världens sjunde största ekonomi, sig för att införa
              särkrav på de bilar som skulle få lov att säljas där. De särkraven
              blev någonting som alla biltillverkare fick lov att anpassa sig
              till.
            </seg>
            <seg xml:id="i-239381bff5be3dce-0">
              Med det vill jag ha sagt att det inte är något fel på särkrav
              om de driver utvecklingen i rätt riktning. Jag vill därför passa
              på tillfället och ge en särskild eloge till alla de byggföretag,
              fastighetsägare och branschorganisationer som är ledande och går
              före när det gäller att genomföra energikrav i praktiken. Era
              bidrag till de skarpa krav på nära-nollenergibyggnader som kommer
              att ställas när era projekt, historiska, pågående och ännu inte
              påbörjade, ska utvärderas 2015 är oerhört värdefulla. Måhända
              kommer de att leda till att vi omvärderar synen på hur nuvarande
              byggregler utformas så att vi ser på byggnadens faktiska energiprestanda
              och hur den så kallade primärenergin omvandlas innan den tillförs
              huset.
            </seg>
            <seg xml:id="i-c3975506aadb9d53-0">
              Jag utgår också från att minimikraven, så som de kommer att ställas
              på ett eller annat sätt, också kommer att skärpas radikalt. Det
              kommer att krävas en bättre helhetssyn och en stor detaljkunskap
              än vi får om vi bara sätter en siffra. Många har varit inne på
              att det inte är realistiskt att skriva en proposition i dag och
              säga en siffra som begränsar mängden tillförd energi i byggnader.
              Vi måste också ta hänsyn till hur den produceras och i vilken
              form den tillförs byggnaden.
            </seg>
            <seg xml:id="i-051b97dcd7584a0b-0">
              Fru talman! Med de orden kan jag konstatera att regeringen i
              sin nya skrivelse har tagit intryck av de remissinstanser som
              har svarat. Sverige kommer 2021 att ha en definition som skärper
              kravet och samtidigt tar hänsyn till de övergripande miljömålen
              och som dessutom är väl grundad både i de erfarenheter som vi
              har skaffat oss hittills och de som vi kommer att skaffa oss under
              de närmaste åren.
            </seg>
          </u>
          <note xml:id="i-3f34c093dc4bbe21-0">
            Därmed, fru talman, yrkar jag avslag på samtliga fyra reservationer
            och bifall till utskottets förslag.
          </note>
          <note type="speaker" xml:id="i-75ff9405ae229133-0">
            Anf. 89 JAN LINDHOLM (MP) replik:
          </note>
          <u who="jan_lindholm_73d248" xml:id="i-87446d218fe41813-3">
            <seg xml:id="i-41ec37efaa651a25-0">
              Fru talman! Ola Johansson började med någonting som jag uppfattade
              som en liten kommentar till mitt anförande. Jag höll ju en form
              av liten lektion på fysikens och matematikens område, men jag
              kunde konstatera att representanter här, dina kolleger från Moderaterna
              och Folkpartiet, inte har förstått det här ändå. Nu sade du ingenting
              om saken, Ola, men jag kan konstatera att ni uppenbarligen inte
              förstår skillnaden mellan primär energi och sekundär energi, eftersom
              jag till exempel fick kommentaren i förra replikskiftet att kärnkraften
              kan vi tills vidare lämna åt sidan.
            </seg>
            <seg xml:id="i-42388e0269fd9059-0">
              Det är faktiskt så att el per definition aldrig kan vara primär
              energi. Inte ens om vi med någon sorts induktionsteknik skulle
              kunna ta vara på ett åsknedslag handlar det om primär energi.
              El är alltid omvandlad energi.
            </seg>
            <seg xml:id="i-5d39e5387156a6fc-0">
              Om ni inte förstår det är det naturligt att ni inte ger mig någon
              respons på mitt krav att man förutom att man måste skilja på el
              och övrig energitillförsel till en fastighet också måste skilja
              på el och el. Det är faktiskt oerhört mycket större skillnad mellan
              olika energislag ur primärfaktorsynpunkt än det är mellan övriga
              energislag och till exempel el från vattenkraft. Skillnaden internt
              mellan olika primärkällor för elproduktion är mycket större.
            </seg>
            <seg xml:id="i-5b621c91169352c6-0">
              Kommer det här inte in i diskussionen om el i regeringens arbete
              kommer förslaget inte att kunna styra mot en klimat- och miljöeffektivare
              energianvändning i bostadssektorn.
            </seg>
          </u>
          <note type="speaker" xml:id="i-5c25979488da241d-0">
            Anf. 90 OLA JOHANSSON (C) replik:
          </note>
          <u who="ola_johansson_34dd4e" xml:id="i-08908b6322460a14-2">
            <seg xml:id="i-34bbdbaa48a3f844-0">
              Fru talman! Det är andra gången i dag som jag diskuterar kärnkraft
              med Jan Lindholm. Förra gången gällde det skadeståndsansvar och
              sådana frågor. Det är tydligt att Jan Lindholm eftersöker en kärnkraftsdebatt
              även i den här frågan. Jag vet inte om detta är rätt tillfälle
              att ta den diskussionen. Vi kan diskutera det i många andra sammanhang.
            </seg>
            <seg xml:id="i-581767ae80aa8eca-0">
              När jag talar om primärenergi, tillförd energi, är det utifrån
              den kritik som har riktats från fjärrvärmeproducenterna som ser
              en risk att den bioeldade fjärrvärmen kommer att missgynnas av
              att vi ställer energikrav som endast mäter och värderar den tillförda
              energin i form av elektricitet. Det vore i så fall en olycklig
              utveckling. Jag skulle hellre se ett sätt där vi bedömer de U-värden
              och energiprestanda som faktiskt finns i huset, alldeles oberoende
              av varifrån energitillförseln kommer.
            </seg>
            <seg xml:id="i-5748ae88ef27b73c-0">
              En annan fråga är hur vi ska värdera värmepumpar som är installerade
              i respektive hus och är eldrivna i förhållande till värmepumpar
              i gemensamma anläggningar som får sin energi från andra, förnybara
              energikällor.
            </seg>
            <seg xml:id="i-487c44fe8e964c4b-0">
              Det är intressant att lyssna till hur vi diskuterar verkningsgraden
              av kärnkraften. Jag kan hålla med om att det är en väldigt effektiv
              vattenkokare som bland annat värmer upp Kattegatt från Ringhalshållet,
              men det finns också ganska mycket vind som passerar vindkraftens
              vingar och rätt mycket vatten som passerar förbi turbinanläggningarna
              också.
            </seg>
          </u>
          <note type="speaker" xml:id="i-ca993f394eb8e88d-0">
            Anf. 91 JAN LINDHOLM (MP) replik:
          </note>
          <u who="jan_lindholm_73d248" xml:id="i-87446d218fe41813-4">
            <seg xml:id="i-5ea2189bd7b67c6d-0">
              Fru talman! Jag eftersöker en diskussion om det som det här EU-direktivet
              handlar om. I det här direktivet uttalar man sig mycket tydligt
              om primärenergifaktorer, man uttalar sig mycket tydligt om att
              den energi som ändå behövs när vi har nått ett nära-nollenergibyggande
              ska vara förnybar. Det är de sakerna jag diskuterar. Då blir naturligtvis
              konsekvenserna att vi frågar hur vi hanterar olika energislag.
              Jag tycker att det är lite märkligt att ni inte törs se att olika
              primärkällor för el faktiskt bör hanteras olika.
            </seg>
            <seg xml:id="i-49537f6e58d0f19b-0">
              I mitt anförande har jag mycket tydligt lyft fram att vi från
              Miljöpartiets sida naturligtvis ser att det är oerhört väsentligt
              att vi förändrar regelverket så att vi får regler som syftar till
              att få bra klimatskal. Det är ju på det sättet som vi kan ha en
              hyfsat teknikneutral möjlighet för framtida generationer att välja
              det som för dem är effektivast, enklast och bäst när det gäller
              att tillföra den energi som eventuellt behövs i framtida hus.
              Där är vi inte alls oense på något som helst sätt. Vi har precis
              samma uppfattning om att klimatskalet måste vara normen.
            </seg>
            <seg xml:id="i-2a07161676b76d4d-0">
              Sedan är frågan hur långt man ska gå. Jag har inte sagt att passivhus
              ska vara norm utan jag har sagt att passivhusliknande teknik skulle
              kunna ligga till grund för framtida normer. Det finns säkert andra
              överväganden som kan göra att man vill lägga sig på någon annan
              nivå. Men det är ju saker som ligger på framtiden. Ni verkar inte
              i det arbetet vilja ta med och inte våga se att primärkällan till
              el faktiskt varierar oerhört. Om man, som jag visade i mitt exempel,
              värmer sitt hus med el från kärnkraft borde man bara få använda
              0,5 kilowattimmar per kvadratmeter och år, om det ska vara likställt
              med andra källor till el för uppvärmning.
            </seg>
          </u>
          <note type="speaker" xml:id="i-e57d0f8a98e39500-0">
            Anf. 92 OLA JOHANSSON (C) replik:
          </note>
          <u who="ola_johansson_34dd4e" xml:id="i-08908b6322460a14-3">
            <seg xml:id="i-d5867712c16b16ea-0">
              Fru talman! Jag har fortfarande svårt att se hur den övergripande
              energipolitiken, det vill säga hur vi producerar den elenergi
              som vi i minsta möjliga utsträckning vill tillföra våra hus, är
              kopplad till hur vi definierar en nära-nollenergibyggnad. När
              vi talar om en nära-nollenergibyggnad och dess energiprestanda
              handlar det trots allt i huvudsak om hur klimatskalet ser ut och
              till någon del också om vilken mängd energi som tillförs, men
              inte så mycket om på vilket sätt. Jag delar därför inte Jan Lindholms
              uppfattning att det här tillhör det vi har att diskutera här i
              dag.
            </seg>
            <seg xml:id="i-16e0904835f8a911-0">
              När jag ändå har fått möjlighet att avsluta replikskiftet vill
              jag passa på att säga att det finns många andra faktorer som talar
              för det här. Vi har den timvisa mätningen till exempel, som gör
              att du som konsument har mycket större möjlighet att påverka när
              på dygnet du förbrukar den hushållsel som tillförs. Det kanske
              inte har så mycket med uppvärmning att göra men med andra faktorer
              som exempelvis när du tvättar, när du lagar mat och sådana saker.
            </seg>
            <seg xml:id="i-9e89b9ca0aeb10ed-0">
              Vi har frågan om nettodebitering. Ett förslag håller på att arbetas
              fram. Det innebär att du som småskalig energiproducent med din
              villa kan med hjälp av exempelvis solceller eller på annat sätt
              räkna av din egen förbrukning mot den el som produceras.
            </seg>
            <seg xml:id="i-ed2e5f7bfc2ab83c-0">
              Anti Avsan har lagt fram ett antal förslag. Han har talat om
              bergvärme, solenergi och möjligheterna att utveckla de smarta
              elnäten så att du kan lagra energi som du producerar i ditt hus
              i din bil när den står på laddning kopplad till ditt hus.
            </seg>
            <seg xml:id="i-db40788b45a222f0-0">
              Det finns oerhört mycket som kan utvecklas i framtiden som vi
              kommer att se bara början av de närmaste tre fyra åren. Som tur
              är har vi kontrollstationen 2015 när vi förhoppningsvis vet mer
              om hur de olika sakerna lirar ihop innan vi kan komma med klara
              definitioner av nära-nollenergihus.
            </seg>
          </u>
          <note type="speaker" xml:id="i-054420e3a420b766-0">
            Anf. 93 OTTO VON ARNOLD (KD):
          </note>
          <u who="unknown" xml:id="i-fe9f92898447095c-1">
            <seg xml:id="i-375202660fd8c824-0">
              Fru talman! Jag börjar med att yrka avslag på samtliga reservationer,
              speciellt den från SD. Vi har kommit fram till att den inte har
              så mycket i kammaren att göra.
            </seg>
            <seg xml:id="i-e8c072a5baa6e80d-0">
              Däremot är det intressant att se att vi har uppnått konsensus,
              och vi kan glädja oss åt att de idéer som har kommit från oppositionen
              väl ligger i linje med regeringens ambitioner i skrivelsen.
            </seg>
            <seg xml:id="i-624c49baac434553-0">
              Klimatförändringarna är en av våra största utmaningar, och de
              är högt prioriterade frågor. För att klara klimatutmaningarna
              och främja den hållbara utvecklingen krävs en ambitiös och sammanhållen
              klimat- och energipolitik, internationellt, inom Sverige och inom
              EU. Självklart ska bostads- och byggsektorn dra sitt strå till
              stacken i arbetet för en bättre miljö. Mycket positivt har hänt.
              Bostäderna står i dag för minst 30 procent av den totala energianvändningen
              i Sverige men bara 7 procent när det gäller utsläppen av koldioxid,
              tack vare att vi har gjort en utfasning av mycket av de fossila
              bränslena och ersatt dem med förnybart redan i dag.
            </seg>
            <seg xml:id="i-c420fd8d8674ec8d-0">
              Den 1 januari 2012 skärptes Boverkets energikrav till några av
              de tuffaste i Europa. Det är andra gången de skärps, och de kommer
              med största sannolikhet att skärpas ytterligare inom ett antal
              år när de blir kostnadseffektiva. Hela direktivet andas någon
              form av skärpning. Det finns god teknik, men den ska samlas ihop.
            </seg>
            <seg xml:id="i-486115571cc035b1-0">
              Samtidigt föreligger kanske ett missförstånd om Boverkets energikrav.
              Reglerna utgör en gräns som måste nås, inte en norm som ska eftersträvas.
              När energikraven följs upp är det fråga om de uppmätta värdena,
              inte en teoretiskt beräknad siffra. Det är något som förekommer
              i många av våra grannländer.
            </seg>
            <seg xml:id="i-3f1d5c703aea96bd-0">
              Alla företag kan således klara målen. Det betyder inte att det
              är fel på målen. Det är kanske till och med så att de är bättre
              eftersom det finns en säkerhetsmarginal inbyggda i dem. Förutsättningarna
              finns i reglerna.
            </seg>
            <seg xml:id="i-e66a43f5126e50e2-0">
              Det är inte fel att skärpa kraven ytterligare när de anses få
              pluseffekter för den sammantagna samhällsekonomin. Det är i dagsläget
              avsevärt viktigare att skärpa kraven, men att bara sätta upp fingret
              i luften och känna efter kan bli kostsamt om det inte finns en
              långsiktig plan. Det är därför viktigt att det finns en kostnadseffektivitet.
              Det kan i dag vara svårt att säga vad kostnaden blir för de mål
              som sätts upp för 2020.
            </seg>
            <seg xml:id="i-69f37dcfc78be957-0">
              Att driva utvecklingen i en viss önskvärd riktning med hjälp
              av samhällsekonomiska styrmedel är att föredra framför rent tekniska
              regler. Att bara lyssna till branschen kan bli både dyrt och dåligt.
              Tyvärr finns ett antal exempel på det i byggbranschen, enstegsfasader
              etcetera. Att satsa på forskning och demonstrationsprojekt, att
              söka och lära med en ordentlig utvärdering som utgår från klimatmålen,
              behov av energibesparing, effektivt resursnyttjande och god innemiljö
              är vägen.
            </seg>
          </u>
          <note xml:id="i-3d5f09379c949bda-2">
            Överläggningen var härmed avslutad.
          </note>
          <note xml:id="i-43da7f9df0b1f8e1-0">
            13 § Insatser för vandrande fisk i sjöar och vattendrag
          </note>
          <note xml:id="i-aa5e736fe76f5120-5">
            Föredrogs
          </note>
          <note type="speaker" xml:id="i-95fafb4d0cd8af15-0">
            Anf. 94 EVA BENGTSON SKOGSBERG (M):
          </note>
          <u who="eva_bengtson_skogsberg_b2451b" next="cont" xml:id="i-66a0fab16c5d7c3b-0">
            <seg xml:id="i-9d8de5fd44855114-0">
              Fru talman! Detta betänkande om insatser för vandrande fisk i
              sjöar och vattendrag har dragit ut på tiden och bordlagts ett
              par gånger. Men det har varit bra eftersom vi nu har nått fram
              till ett bra beslut. Det är ett beslut som det dessutom finns
              fullständig politisk enighet om.
            </seg>
            <seg xml:id="i-2fa0621feb9e67c9-0">
              Redan våren 2006 fick den dåvarande socialdemokratiska regeringen
              ett tillkännagivande från riksdagen med innebörden att utreda
              förutsättningarna för ett ändrat regelverk så att fiskvandringsvägar
              kan anläggas vid alla reglerade vattendrag.
            </seg>
            <seg xml:id="i-9c367c69e76e1182-0">
              Miljöprocessutredningen fick därefter tilläggsdirektiv i december
              2007 och avlämnade ett delbetänkande i maj 2009. Utredningen ansåg
              att frågan om fiskvandringsvägar är för komplicerad för att hanteras
              i en föreskrift. Utredningen ansåg att verksamhetsutövarna bör
              ta fram och redovisa relevanta uppgifter så att behovet av fiskvandringsvägar
              och effekterna av dessa kan bedömas av myndigheterna. De som är
              skyldiga att lämna miljörapport för vattenverksamhet enligt utredningens
              förslag bör åläggas att redovisa uppgifter om fiskvandringsvägar
              till tillsynsmyndigheten.
            </seg>
          </u>
          <note xml:id="i-85f091eabadefd3f-0">
            I juni 2011 presenterade miljö- och jordbruksutskottet rapporten
            Biologisk mångfald i rinnande vatten och vattenkraft En uppföljning
            . I höstas höll samma utskott en offentlig utfrågning om biologisk
            mångfald i rinnande vatten och vattenkraft.
          </note>
          <u who="eva_bengtson_skogsberg_b2451b" prev="cont" xml:id="i-0e9e59b91c54c172-0">
            <seg xml:id="i-b4a0ce7f9f6291a3-0">
              Med anledning av riksdagens tillkännagivande våren 2011 redovisade
              regeringen i skrivelsen Insatser för vandrande fisk i sjöar och
              vattendrag de insatser och särskilda satsningar som gjorts de
              senaste åren, särskilt skapande av vandringsvägar för fisk. Regeringen
              ger dessutom i skrivelsen sin syn på det framtida arbetet där
              själva tillsynen av vattenverksamheten bör ges högsta prioritet.
            </seg>
            <seg xml:id="i-6559badd00856866-0">
              Länsstyrelsernas tillsyn av vattenverksamheten bör den närmaste
              tiden ha fokus på kraftverk, dammar och vattenreglering. Att samla
              berörda intressenter till en dialog bör enligt skrivelsen ligga
              i Havs- och vattenmyndighetens uppdrag. Detta har skett. År 2012
              fick myndigheten detta uppdrag i regleringsbrev, och det ska redovisas
              till Miljödepartementet i höst, senast den 31 oktober. Länsstyrelserna
              har också i regleringsbrev fått uppdrag enligt skrivelsen, och
              detta ska redovisas till samma departement i början av nästa år,
              senast den 1 februari.
            </seg>
            <seg xml:id="i-a51088ea16fcebc1-0">
              I april beslutade regeringen att reglerna om vattenverksamhet
              i miljöbalken ska ses över av en särskild utredare. Utredaren
              ska föreslå hur tillståndsprövningen av vattenverksamheten kan
              ändras så att hela verksamheten prövas när ändringar görs på samma
              sätt som gäller för miljöfarlig verksamhet i dag.
            </seg>
            <seg xml:id="i-8541c1f98912f573-0">
              Det finns flera motionsyrkanden till skrivelsen som går ut på
              att regelverket behöver ses över i olika avseenden. Eftersom utredningsdirektiven
              omfattar de frågor som tas upp i motionerna anser hela utskottet
              att det därmed inte finns anledning att föreslå någon åtgärd från
              riksdagen.
            </seg>
            <seg xml:id="i-a9e12ddc21484643-0">
              Fru talman! Jag är och jag utgår från att hela utskottet delar
              denna syn mycket nöjd med arbetet som gjorts hittills, och jag
              ser fram emot resultatet av utredningen. Avslutningsvis yrkar
              jag bifall till förslaget i betänkandet.
            </seg>
          </u>
          <note xml:id="i-9d6d07ca2800c38a-0">
            Så sent som den 31 maj beslutade regeringen om tilläggsdirektiv
            som även ger utredaren i uppdrag att analysera tillämpningen av
            4 kap. 6 § miljöbalken för att bedöma om bakomliggande syfte med
            bestämmelsen uppnåtts och i annat fall föreslå ändringar som är
            nödvändiga för att få ett fungerande skydd mot utbyggnad och ändrad
            vattenföring. Slutligen ska utredaren särskilt belysa om det är
            ändamålsenligt att upphäva 4 kap. 6 § tredje stycket i miljöbalken
            och eventuella konsekvenser. Uppdraget enligt tilläggsdirektivet
            ska redovisas före årets utgång, och resten av uppdraget ska redovisas
            senast halvårsskiftet 2013.
          </note>
          <note xml:id="i-47f98056f30ce556-0">
            När det gäller ett motionsyrkande om undantagsbestämmelsen i
            4 kap. 6 § tredje stycket miljöbalken anser utskottet att yrkandet
            får anses helt tillgodosett genom det beslutade tilläggsdirektivet.
          </note>
          <note type="speaker" xml:id="i-d07cd542bf35e5e7-0">
            Anf. 95 JAN LINDHOLM (MP):
          </note>
          <u who="jan_lindholm_73d248" next="cont" xml:id="i-b18ebb043e3f7684-1">
            <seg xml:id="i-001b1a95eb8395d6-0">
              Fru talman! Civilutskottets betänkande 5 är ett enigt betänkande,
              som vi har hört, så någon riktig debatt i vanlig mening är kanske
              inte nödvändig. Men jag vill ändå säga några ord om innehållet.
            </seg>
            <seg xml:id="i-5a632008bbaceafb-0">
              Frågan om konflikten mellan vandrande fiskars behov av framkomlighet
              i våra sjöar och vattendrag och intresset av att bygga ut dessa
              vattendrag för vattenkraft har en lång historia. Jag tror att
              man kan påstå att frågan har varit en mer eller mindre het och
              ständigt aktuell fråga i politiken under de senaste 5060 åren.
            </seg>
            <seg xml:id="i-0120415fef8c3fb3-0">
              Det hör ju till den mänskliga naturen att det kliar i fingrarna
              och att det är svårt att hålla sig borta när man ser en potentiell
              möjlighet att skapa något, särskilt om det man skapar kan ge vinst.
              Det är den klåfingrigheten som ligger bakom resan från grottåldern
              till stadsjeepen. När det gäller vattendrag finns det nog inte
              så många fallhöjder som människan har kunnat avstå från att i
              någon form exploatera.
            </seg>
            <seg xml:id="i-a13803c1f7bc9a24-0">
              Men på senare år har vi börjat inse att det även finns andra
              värden än elektricitet i ett strömmande vatten. Vi har börjat
              förstå betydelsen av fritt strömmande vatten för fiskars fortplantning
              liksom för den biologiska mångfald som kan finnas både i och kring
              oreglerat vatten.
            </seg>
            <seg xml:id="i-508f9f82bd19fc64-0">
              Vi har också börjat förstå vårt eget behov av orörd natur som
              komplement till stadslivet för att behålla vår hälsa. Kombinationen
              av att ha möjlighet att fiska i strömmande vatten i en orörd omgivande
              natur har under de senaste årtiondena blivit något av de största
              turistattraktioner som finns för allt fler.
            </seg>
            <seg xml:id="i-bba4e8a3494e4435-0">
              Frågan kan i dag ställas om det inte är så att till och med de
              rent kommersiella värdena av ett fritt strömmande vatten överstiger
              värdet av det reglerade vattnet. Därför handlar det verkligen
              om sanna konflikter med många dimensioner. Det skulle ju vara
              svårt att klara sig i det moderna samhället utan den el som tillverkas
              av det vatten som vi reglerar. Kampen har därför stundtals genom
              åren varit ganska hård mellan exploatörer och så kallade älvräddare.
            </seg>
            <seg xml:id="i-7714daf4c9bf7cce-0">
              Det betänkande som vi nu behandlar har egentligen sin start i
              ett beslut som riksdagen tog våren 2006. Då uppmanades regeringen
              att utreda förutsättningarna för att ändra på gällande regler
              så att de som äger dammar och kraftverk ska åläggas att bygga
              omlöp eller vandringsvägar för fisk. Då handlade det i första
              hand om lax, och EU har fortsatt att kritisera Sverige ganska
              mycket för att vi inte tar de hänsyn som vi borde ta till just
              laxens behov. Sedan dess har även ålens problem kommit upp till
              ytan och lyfts fram.
            </seg>
            <seg xml:id="i-011e4aeef54bbb32-0">
              Sedan kom det ett val, och därefter tog det den nya regeringen
              ett drygt år att tillsätta en utredning. Efter ett och ett halvt
              års utredande kom då ett betänkande från utredningen som det visade
              sig att regeringen hade svårt att skriva en proposition på. De
              ansåg att det fanns så pass många frågor kvar som var svåra att
              hantera. Man kan väl tycka att regeringen där gav upp lite grann.
            </seg>
            <seg xml:id="i-10087c4b2d73c4fc-0">
              Efter fem års väntan på ett initiativ tyckte utskottet att det
              var dags att lyfta upp frågan igen. Utskottet formulerade sig
              då så att man förväntade sig en redovisning av vidtagna åtgärder
              med anledning av det beslut som togs 2006.
            </seg>
            <seg xml:id="i-a1c98196c18503df-0">
              Nu behandlar vi alltså den skrivelse som regeringen levererade
              till riksdagen i höstas.
            </seg>
          </u>
          <note xml:id="i-a5b198ef58915942-0">
            Förutom skrivelsen behandlar vi 15 motionsyrkanden varav 8 yrkanden
            är följdmotioner på skrivelsen.
          </note>
          <u who="jan_lindholm_73d248" prev="cont" xml:id="i-92bda313b59673ae-1">
            <seg xml:id="i-050db4f9475dd72d-0">
              Jag tror inte det är så vanligt att så många följdmotioner inte
              i sin tur mynnar ut i några reservationer. Det vet jag inte det
              är bara vad jag tror; det ligger ingen vetenskap bakom. Men i
              det här fallet tycker jag att det finns bra förklaringar. Enligt
              utskottets ursprungliga planering skulle vi ha börjat behandla
              detta ärende redan den 25 oktober, men bland annat på grund av
              att regeringen bytte ut den ansvarige ministern och att den nya
              ministern ville ta frågan under viss omprövning valde utskottet
              att avvakta vad regeringen tänkte göra.
            </seg>
            <seg xml:id="i-209c4af578cdda67-0">
              Det som har skett är, som vi har hört, att regeringen den 4 april
              tillsatte en utredning om vattenverksamhet som tillmötesgår många
              av de krav som finns i motionerna. Den 31 maj beslutade regeringen
              att ge samma utredning ett tilläggsdirektiv om att med extra prioritet
              särskilt titta på tredje stycket i 6 § 4 kap. i miljöbalken som
              är den formulering som ger en viss möjlighet till undantag från
              det skydd som paragrafen i övrigt föreskriver.
            </seg>
            <seg xml:id="i-8efb54cf99265575-0">
              I och med detta är vi alla överens, som vi även hörde Eva Bengtson
              Skogsberg säga. Vi tror att frågan om skyddet för våra orörda
              älvar och skyddade älvsträckor förhoppningsvis ska få en tryggare
              tillvaro än den har haft hittills. Vi är alltså tämligen överens
              om att vandrande fisk i sjöar och vattendrag rimligen bör få bättre
              villkor när de förslag som utredningen förhoppningsvis kommer
              med redan till hösten genomförs.
            </seg>
            <seg xml:id="i-e4a6c3eae36c5743-0">
              Som motionär kan jag ändå känna en viss besvikelse över att motionerna
              inte har tillstyrkts. För utomstående som lyssnar kanske formerna
              här i riksdagen är lite märkliga. När regeringen agerar innan
              vi fattar beslut här slipper man få ett tillkännagivande, och
              det är ett sätt att skynda på processen.
            </seg>
            <seg xml:id="i-b0c768185f9cd28c-0">
              I sak är jag naturligtvis mycket nöjd med att utskottet i sitt
              ställningstagande så tydligt lyfter fram Kammarkollegiets beskrivning
              av frågan, från det yttrande som de har lämnat till utskottet.
              Min förhoppning är att det ska fungera som en tydlig signal till
              utredningen att det inte är lämpligt med en lagstiftning som innebär
              så mycket arbete för både myndigheter och domstolar kring tvister
              som egentligen uppfattas som helt onödiga.
            </seg>
            <seg xml:id="i-07d76792b94a0db6-0">
              Det finns, enligt min mening, inte längre några bärande motiv
              till att det skydd som meddelas i miljöbalkens 4 kap. 6 § ska
              behöva kompletteras med den osäkerhet som tredje stycket har inneburit.
              När detta skydd inte längre är tvistigt utan är säkerställt sparar
              domstolarna massor med tid och pengar, som kan användas till mycket
              vettigare saker. Förhoppningsvis ska även då den turismindustri
              som inte vågat satsa, på grund av den osäkerhet som vattenexploatörerna
              hela tiden har skapat genom sin aktivitet, börja satsa så att
              vi får i gång en näring som vågar satsa, en näring som bygger
              på vård av naturen, som bygger på den biologiska mångfalden, det
              strömmande vattnet och en i övrigt ren och hälsosam miljö.
            </seg>
            <seg xml:id="i-bb26e7b37bd37f54-0">
              Nu fattas det bara att regeringen snarast sätter i gång byggandet
              av dubbelspåret mellan Falun och Borlänge för att vi ska få en
              riktigt trevlig sommar.
            </seg>
          </u>
          <note xml:id="i-682599cd6d77f82f-0">
            Jag yrkar bifall till förslaget i betänkandet, fru talman.
          </note>
          <note type="speaker" xml:id="i-5f152f995aa62a8f-0">
            Anf. 96 LARS TYSKLIND (FP):
          </note>
          <u who="lars_tysklind_527bfb" next="cont" xml:id="i-85a33f31bd46c6f9-0">
            <seg xml:id="i-a64badbce50fb0c0-0">
              Fru talman! Jag tycker att Jan Lindholm ska känna sig tämligen
              nöjd med att det står så här: Genom tilläggsdirektiven får motionsyrkandet
              anses helt tillgodosett. Närmare bifall än så kommer man inte,
              Jan.
            </seg>
          </u>
          <note xml:id="i-2d2063536ad3e67e-0">
            Jag yrkar bifall till förslaget i betänkandet.
          </note>
          <u who="lars_tysklind_527bfb" prev="cont" xml:id="i-d0eb81f717b684f0-0">
            <seg xml:id="i-f2a883d9e1397de1-0">
              Det är roligt att vi har ett enigt betänkande. Det har varit
              en relativt lång men ändå väldigt konstruktiv process fram till
              denna punkt. Det kanske inte är så konstigt att det är en process
              kring detta, för det är en komplex frågeställning.
            </seg>
            <seg xml:id="i-5d6c172d5fcb3b45-0">
              Vattenkraften står för en stor del av vår elproduktion det är
              nästan hälften. Det finns naturligtvis mycket positivt med vattenkraften.
              Den är förnybar, är lagringsbar och ger obetydlig klimatpåverkan.
              Den är också lämplig som reglerkraft i och med att den är lagringsbar,
              jämfört med andra förnybara energikällor, som vindkraft och vågkraft.
            </seg>
            <seg xml:id="i-7b0d933ed529f973-0">
              Men det är inte det vi diskuterar, utan det är den stora baksidan
              av vattenkraften, när det kan bli påverkan på den fysiska miljön
              som radikalt kan förändra ekosystemen. Den stora problematiken
              är att de flesta av våra 2 000 vattenkraftverk i detta land, varav
              200 anses som stora, har tillstånd som härrör sig från tiden före
              miljöbalken, alltså före 1999, enligt bland annat 1918 års vattenlag
              och 1983 års vattenlag, som egentligen är ganska lika i sin uppbyggnad.
            </seg>
            <seg xml:id="i-c721bfa230fe466e-0">
              Man skulle kunna tro att det hände mycket mellan 1918 och 1983,
              men det gjorde det inte.
            </seg>
            <seg xml:id="i-f6ace66ea062c481-0">
              Bakgrunden är det tillkännagivande som initierades i bostadsutskottet
              2006 och som riksdagen sedan tillkännagav regeringen. För mig
              personligen känns det lite grann som att cirkeln är sluten eftersom
              jag satt i bostadsutskottet på den tid då tillkännagivandet togs
              fram.
            </seg>
            <seg xml:id="i-9be35802bd8b2240-0">
              Fru talman! Det är precis som har sagts här: Miljöprocessutredningen
              har tittat på frågan och lämnade i maj vissa förslag om ändringar
              i miljöbalken. Men regeringen valde att inte gå vidare, för man
              såg inte att förslagen uppnådde syftet att få en övergripande
              lagstiftning. En ändring uppnådde inte det syfte som man vill
              komma till. Det föranledde riksdagen att komma med ett nytt tillkännagivande
              2011. Det rådde en viss otålighet, får man väl kalla det, över
              att frågan drog ut på tiden.
            </seg>
            <seg xml:id="i-2170051e479ba6f6-0">
              Jag vill framhäva ett viktigt arbete som inte gjordes av civilutskottet
              men av miljö- och jordbruksutskottet och som visar hur viktigt
              det är med uppföljningsarbete i riksdagen för att skaffa sig kunskap
              och få en samlad bild av vad som händer. Det handlar om statens
              insatser för biologisk mångfald i rinnande vatten. Den bedömning
              som gjordes där baserades både på en skrift och på en utfrågning
              man hade i ämnet.
            </seg>
            <seg xml:id="i-1ab9d3e839f9f26e-0">
              Bedömningen var att det behövs fortsatta och förstärkta insatser
              från verksamhetsutövaren för att bevara och återskapa den biologiska
              mångfalden i vattendragen. Här finns många exempel där verksamhetsutövare
              har gjort stora insatser för att få fram bra vandringsvägar för
              fisk och så vidare. Vi har ett exempel som har använts ganska
              mycket, nämligen Stornorrfors i Umeälven. Denna stora trappa öppnade
              hela Vindelälven för lax. Det är ett exempel där det har gått
              bra utan att vi har ändrat lagstiftningen.
            </seg>
            <seg xml:id="i-91850ecc1c52098f-0">
              Den skrivelse som vi behandlar i dag kom från regeringen i augusti
              2011. Sedan dess har den hållits flytande och varit uppe i civilutskottet
              med jämna mellanrum. I skrivelsen är regeringen tydlig med att
              det fortfarande är regeringens uppfattning att vattenverksamhet
              ska bedrivas enligt tillstånd som prövas enligt miljöbalkens hänsynsregel
              och att det hela lever upp till EU-rättens krav. Det är främst
              ramdirektivet för vatten som vi talar om.
            </seg>
            <seg xml:id="i-15d55728c9b5b64e-0">
              Skrivelsen avslutas med två konkreta förslag. De verksamheter
              som föreslås där pågår genom regleringsbrev för 2012. Dels är
              det länsstyrelserna som har fått resurser för ökad tillsyn, dels
              är det Havs- och vattenmyndigheten som har ett dialoguppdrag med
              intressenter för att man ska få ökad samsyn på vattenkraften.
              Vi kan hoppas att den dialog som Havs- och vattenmyndigheten har
              krattar manegen lite grann för det fortsatta arbetet och att man
              ändå har talat och sampratat sig om frågan.
            </seg>
            <seg xml:id="i-b702bfabe501aed2-0">
              Fru talman! Ännu viktigare i sammanhanget är den utredning som
              tillsattes i april, där man skulle se över reglerna för vattenverksamheten
              i miljöbalken kopplat till de grundläggande principerna där förorenaren
              betalar och bästa möjliga teknik ska användas. Då kommer vi in
              på ett modernt tänkande, och vi får se var det slutar någonstans.
              Men det är en mycket god ansats i sammanhanget.
            </seg>
            <seg xml:id="i-067e2457aee24a42-0">
              Från Folkpartiets sida välkomnar vi verkligen åtgärderna. Det
              har varit en av Folkpartiets hjärtefrågor genom åren att slå vakt
              om våra nationalälvar och skydda de vattendrag som finns namngivna
              i miljöbalken. Dessutom ställer EU:s ramdirektiv tydliga krav
              på god ekologisk status för sjöar och vattendrag till 2015. I
              denna typ av modifierade vattendrag talar vi om god ekologisk
              potential. Utan tvivel har Sverige en läxa att göra här. Precis
              som någon nämnde här har Sverige fått viss kritik för att vi inte
              har gjort tillräckligt.
            </seg>
            <seg xml:id="i-ba887e51a574b21a-0">
              Avslutningsvis kan jag hålla med Jan Lindholm om att man definitivt
              inte ska underskatta de kommersiella värdena av strömmande vatten
              och fungerande fiskevatten.
            </seg>
          </u>
          <note xml:id="i-35246693c275a673-0">
            Tilläggsdirektivet, där utredaren ska titta på 4 kap. 6 § i miljöbalken,
            kom i slutet på maj. Det handlar om våra nationalälvar och ytterligare
            namngivna älvsträckor och vattendrag.
          </note>
          <note type="speaker" xml:id="i-7c3267637c1c3da2-0">
            Anf. 97 OLA JOHANSSON (C):
          </note>
          <u who="ola_johansson_34dd4e" next="cont" xml:id="i-1644094e90659519-0"/>
          <note xml:id="i-a3130a7641cd052e-0">
            Fru talman! Regeringen beslutade den 4 april att tillsätta en
            särskild utredare som skulle se över reglerna om vattenverksamheten
            i miljöbalken och lagen om särskilda bestämmelser om vattenverksamhet.
            I ett tilläggsdirektiv den 31 maj har även inkluderats 4 kap.
            6 § och det tredje stycket i miljöbalken för ytterligare belysa
            huruvida skyddet för nationalälvarna är tillräckligt starkt.
          </note>
          <u who="ola_johansson_34dd4e" prev="cont" xml:id="i-b322ae3a7fdcb82c-0">
            <seg xml:id="i-f886d0416af5f1fa-0">
              Fru talman! Vattenkraften och dess utveckling är starkt förknippad
              med vår industrialisering och har i snart hundra år bidragit till
              Sveriges utveckling som industrination. Dessförinnan drevs smedjornas
              hammare, kvarnarnas hjul och sågverkens sågklingor direkt av vattenhjul
              i bäckar och åar med rinnande och ibland uppdämda vatten utan
              att gå omvägen via elmarknaden. I dag står vattenkraften för nästan
              halva den totala elproduktionen i Sverige, medan den i grannlandet
              Norge står för i princip all elproduktion, skulle man kunna säga.
              Den är vår viktigaste förnybara energikälla och det oavsett vilken
              energipolitik som vi kommer att ha i framtiden, ifall nu den skulle
              ifrågasättas. Detta gäller oavsett om det är norska, svenska eller
              finska anläggningar som producerar elen eftersom vi har en gemensam
              marknad.
            </seg>
            <seg xml:id="i-103ce25dc7037375-0">
              Fru talman! Jag hör till de ledamöter som anser att andelen förnybar
              energi måste öka. Jag ser gärna att vi gör ännu bättre bruk av
              redan befintliga vattenkraftsanläggningar både större och mindre
              och sådana som med små investeringar kan tas i drift med en liten
              miljöpåverkan. Jag har motionerat i ärendet. Självfallet ska detta
              ske med hänsyn till fisken och dess vandringsvägar.
            </seg>
            <seg xml:id="i-b5a6e17b3000a171-0">
              Vattenreglering och utdikning har i massvis med år torrlagt områden
              som i dag utgör vår bästa åker- och betesmark. I dag ser vi ett
              behov av att återställa en del av dessa våtmarker och sumpskogar.
              Det är paradoxalt nog något som uppmuntras och stöds lika entusiastiskt
              som en gång utdikningen stöddes under den första halvan av det
              förra seklet och slutet på 1800-talet.
            </seg>
            <seg xml:id="i-0c7b35a6d41bb42f-0">
              Ny teknik i industrin, tak över huvudet i välbyggda trähus och
              nya brukningsmetoder i jordbruket har vi fått tack vare att vi
              har lärt oss att leda och kontrollera vattendragen i hela vårt
              land. Men på den tiden fanns inte medvetenheten om hur den biologiska
              mångfalden kunde påverkas. De flesta regleringar skedde kanske
              inte heller med hänsyn till de människor och de bygder som tvingades
              släppa till marken och vattnet.
            </seg>
            <seg xml:id="i-0c91d80f30a2fe19-0">
              Även om priset har varit högt för människor, för flora och för
              fauna är den påverkan som vi ser i dag en del av det som vi stolt
              brukar kalla för vårt kulturlandskap det öppna landskap som vi
              trivs bäst i, för att fritt tolka Ulf Lundell.
            </seg>
            <seg xml:id="i-9702a2eba7782c24-0">
              Med detta, fru talman, vill jag ha sagt att regeringen har tillsatt
              en ambitiös utredning där utredaren inte bara ska föreslå en tillståndsprövning
              som ska ta hänsyn till rätt som sträcker sig långt bak i tiden.
              Den ska också föreslå hur sådana anläggningar ska se ut som stöds
              på en vattenlag från 1918 och som troligen stiftades i syfte att
              möjliggöra en stor utbyggnad av vattenbaserad elproduktion, bland
              annat i de nationalälvar som vi på senare år har stiftat nya lagar
              för att skydda.
            </seg>
            <seg xml:id="i-fe10525a450c78e7-0">
              Detta görs mot bakgrund av att vi alltjämt och framgent kommer
              att vara beroende av vattenkraften. Samtidigt inser vi att den
              varken förr eller senare kommer att kunna utnyttjas utan att vi
              får en miljöpåverkan. För Centerpartiet är det viktigt att möjligheten
              för fisken att vandra säkerställs med trappor och vandringsvägar
              och att ansvaret för att bekosta sådana anordningar åligger kraftföretagen,
              enligt principen att förorenaren är den som ska betala. Det känns
              dock lite märkligt för mig att tala om förorenare när vi talar
              om vår viktigaste förnybara energikälla, som har bidragit till
              att klimatutsläppen ifrån svensk elproduktion är låga tack vare
              att vi inte har haft något avgörande behov av el vare sig från
              kol eller från olja. Vi har i stället kunnat utveckla billig och
              icke fossilberoende kraftproduktion visserligen med tillskott
              från vår kanske mest ineffektiva vattenkokare, nämligen kärnkraften.
              Målet är att öka den förnybara elproduktionen med 25 terawattimmar
              till 2020 jämfört med 2002 års nivå. Det kommer att ske med hjälp
              av en fortsatt vindkraftsutbyggnad och med vattenkraften kvar
              som reglerkraft.
            </seg>
            <seg xml:id="i-1f56013c5526ac83-0">
              Fru talman! Jag tror att den stora utmaningen för utredaren ligger
              i det som jag tidigare nämnde, nämligen frågan om dikning och
              dränering. För det första är dessa företag en så naturlig del
              av vårt landskap och våra liv att vi inte tänker på att de har
              en miljöpåverkan i dag och i framtiden när det är dags att göra
              om täckdikningen eller rensa kanalerna för att öka flödet.
            </seg>
            <seg xml:id="i-1f25d7f49fffaaa0-0">
              För det andra utgör varje försök att röra dessa kanaler och de
              öppna och täckta dikena en risk att försvåra livsförutsättningarna
              för de djur, fåglar och fiskar som lever av de förutsättningar
              som dikningsföretagen har givit.
            </seg>
            <seg xml:id="i-32874f25b8b70ce2-0">
              I Sverige finns 900 000 kilometer diken, och av dem finns 10
              procent i odlingslandskapet. Det finns omkring 30 000 markavvattningsföretag
              i jordbruksområdena. Diken och kanaler är en del av vår infrastruktur
              för att avvattna åkermark, men de är också till för att möjliggöra
              vägar, järnväg och bebyggelse och hårdgjorda ytor av olika slag.
            </seg>
            <seg xml:id="i-a4ec1cf5c296446c-0">
              Kommer det att krävas nya tillstånd? Hur kommer man i kontakt
              med representanter för de ursprungliga dikningsföretagen när de
              nuvarande fastighetsägarna kanske inte ens känner till att de
              är medlemmar och att de har ett ansvar att hålla diket öppet?
              Att de försöker hålla diket öppet kommer i sin tur att påverka
              livsvillkoren för yngel, flodpärlmusslor och andra djur som är
              beroende av orörda bottnar och av att hydrologin även i dikena
              förblir oförändrad.
            </seg>
            <seg xml:id="i-93245123fbd56219-0">
              Det är sådant man kan reflektera över vid sidan av den stora
              huvudfrågan i den här diskussionen, nämligen hur vi ska kunna
              säkerställa vandringsvägar för fisk och uppfylla såväl mål för
              den biologiska mångfalden som ambitiösa klimatmål och en fortsatt
              hållbar energiproduktion i Sverige.
            </seg>
            <seg xml:id="i-f503c1f1c22af8c7-0">
              Fru talman! Låt mig avsluta med att säga att vi i Centerpartiet
              är nöjda med den beslutsamhet som präglat miljöministern när det
              gäller att en gång för alla ta ett samlat grepp på vattenverksamhet
              och reda ut de intressekonflikter som kan finnas mellan fortsatt
              drift av vattenkraftsproduktion och mål för vattenkvalitet och
              biologisk mångfald i landskapet.
            </seg>
            <seg xml:id="i-d52a0e0a181692df-0">
              Jag vill i likhet med Jan Lindholm tacka fru talmannen, utskottets
              ledamöter och civilutskottets kansli för det halvår som har gått
              och önska er en trevlig sommar.
            </seg>
          </u>
          <note xml:id="i-8e37c38792a6ab8a-0">
            Jag yrkar således bifall till förslaget i betänkandet och därmed
            avslag på både följdmotionerna och de övriga motioner som finns
            med från den allmänna motionstiden.
          </note>
          <note type="speaker" xml:id="i-129001265f76f867-0">
            Anf. 98 OTTO VON ARNOLD (KD):
          </note>
          <u who="unknown" xml:id="i-fe9f92898447095c-2">
            <seg xml:id="i-4946a678aeb49d8c-0">
              Fru talman! Resurshushållningen med mark och vatten ska gå hand
              i hand med biologisk mångfald. Det är en konklusion vi kan dra
              i dag. Det är någonting som vi har kommit överens om här i kammaren
              efter mycket om och men. Man kan ju förstå att detta är en svår
              nöt att knäcka för ett land som är så beroende av sin vattenkraft,
              av att bygga upp en förnybar energi och avstå från att använda
              fossila bränslen.
            </seg>
            <seg xml:id="i-82fb3b21f17e1785-0">
              Jag skulle vilja påstå att detta är en milstolpe. Efter ett par
              tillkännagivanden har vi kommit en bra bit på väg mot att leva
              i en bättre harmoni med naturen och omgivningen.
            </seg>
            <seg xml:id="i-533cf4ebf5d7f3b9-0">
              Regeringen har varit proaktiv genom att låta Havs- och vattenmyndigheten
              sätta i gång ett dialogarbete. Dessutom har man gett mer pengar
              till länsstyrelserna för att de ska kunna öka sin tillsyn. Man
              tillsätter en speciell utredare som ska titta på lagstiftningen
              och detta att förorenaren betalar samt att man ska använda den
              bästa tekniken. Det här ger förhoppningsvis möjligheter att förändra
              de tillstånd som har funnits enligt 1918 och 1983 års vattenlagar.
              Samtidigt har den, som också nämnts här, tillägget att titta på
              miljöbalken så att vi kan få en bättre tillämpning.
            </seg>
            <seg xml:id="i-5d8fe45f5b3cc251-0">
              Fru talman! Det är glädjande. Det visar samtidigt att riksdagen
              har en viktig roll att spela i det parlamentariska spelet och
              i maktutövningen i Sverige.
            </seg>
            <seg xml:id="i-40476080714a698d-0">
              Jag vill tacka för den här terminen. Jag vill tacka mina utskottskamrater
              och önska dem en skön och behaglig sommar. Det är välförtjänt.
            </seg>
          </u>
          <note xml:id="i-3d5f09379c949bda-3">
            Överläggningen var härmed avslutad.
          </note>
          <note xml:id="i-f09ca70d9c5bf038-0">
            14 § Bordläggning
          </note>
          <note xml:id="i-5d8a4c9e91c30cc9-0">
            Anmäldes och bordlades
          </note>
          <note xml:id="i-07648bbf9800c6a1-0">
            15 § Anmälan om interpellation
          </note>
          <note xml:id="i-a12fdb42a8d74146-0">
            Anmäldes att följande interpellation framställts
          </note>
          <note xml:id="i-5bf981b71097a13e-0">
            den 15 juni
          </note>
          <note xml:id="i-377f2ea76d7008a1-0">
            Peter Persson
          </note>
          <note xml:id="i-ea0260886f80d4c8-0">
            Interpellationen redovisas i bilaga som fogats till riksdagens
            snabbprotokoll tisdagen den 18 september.
          </note>
          <note xml:id="i-53c0697e02dd2f9b-0">
            16 § Anmälan om frågor för skriftliga svar
          </note>
          <note xml:id="i-f97dd41894e98d0f-0">
            Anmäldes att följande frågor för skriftliga svar framställts
          </note>
          <note xml:id="i-5bf981b71097a13e-1">
            den 15 juni
          </note>
          <note xml:id="i-ce18f1e44c709579-0">
            Thomas Strand
          </note>
          <note xml:id="i-652ab7c28408fa17-0">
            Carina Hägg
          </note>
          <note xml:id="i-2162e2556d01cd2b-0">
            den 18 juni
          </note>
          <note xml:id="i-0aa5b1b11eb1c4ff-0">
            Eva Olofsson
          </note>
          <note xml:id="i-ce18f1e44c709579-1">
            Thomas Strand
          </note>
          <note xml:id="i-38ba25ab0d65b5ee-0">
            Frågorna redovisas i bilaga som fogats till riksdagens snabbprotokoll
            tisdagen den 18 september.
          </note>
          <note xml:id="i-575ba5dcf869c5b6-0">
            17 § Kammaren åtskildes kl. 16.55.
          </note>
          <note xml:id="i-9dc2945d40400795-0">
            Förhandlingarna leddes
          </note>
          <note xml:id="i-c827f597bd4d4756-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
